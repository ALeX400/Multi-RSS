<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Războiul din Gaza trece prin Superliga în Universitatea Craiova – Dinamo! Atacantul palestinian Al Hamlawi versus fundașul israelian Stoinov: ce spun Mihai Rotaru și Andrei Nicolescu despre duel. EXCLUSIV</title>
      <link>https://www.prosport.ro/fotbal-intern/superliga/razboiul-din-gaza-trece-prin-superliga-in-universitatea-craiova-dinamo-atacantul-palestinian-al-hamlawi-versus-fundasul-israelian-stoinov-ce-spun-mihai-rotaru-si-andrei-nicolescu-despre-duel-excl-20279854</link>
      <description><![CDATA[<img src="https://www.prosport.ro//wp-content/uploads/2025/09/Razboiul-din-Gaza-trece-prin-Superliga-in-Universitatea-Craiova-Dinamo-Atacantul-palestinian-Al-Hamlawi-versus-fundasul-israelian-Stoinov-ce-spun-Mihai-Rotaru-si-Andrei-Nicolescu-despre-duel.-EXCLUSIV.jpg"/><br/><p>Universitatea Craiova – Dinamo nu înseamnă doar un duel tensionat în fotbalul românesc, trăgând din istorie, prin generații, amprenta de orgoliu și rivalitate. Și nu are numai blazonul unei întâlniri între liderul la zi din campionat și locul trei, cu oltenii lui Mirel Rădoi jucând încântător în start de sezon iar dinamoviștii adunând convingător punct după punct sub comanda lui Zeljko Kopic.</p>
<p>Contextul momentului oferă o perspectivă inedită, neașteptată pentru un meci din Superliga românească, cu o încărcătură emoțională în plus ce poate avea efecte multiple asupra scenariului pe care îl vom vedea pe teren în Bănie. Războiul din Gaza, cu multiple ramificații, îi are față în față pe palestinieni și pe israelieni, dar a scindat întreaga lume.</p>
<p>Ei bine, pe „Ion Oblemenco” vom avea vineri un atacant palestinian, Assad Al Hamlawi, și un fundaș israelian, Nikita Stoinov, față în față. Două dintre cele mai inspirate transferuri ale verii în Superliga, doi fotbaliști care au început să convingă și au cucerit suporterii.</p>
<p>Programat în startul etapei 11 din Superliga, Universitatea Craiova – Dinamo presupune astfel și o confruntare individuală cu valențe speciale care îi conferă un potențial de risc ce trebuie gestionat atent. Depinde, în primul rând, de cei doi fotbaliști, apoi de coechipierii lor și antrenori, dar și de arbitru și fani, ca războiul din Gaza și Superliga să nu aibă nimic în comun, așa cum e firesc să fie.</p>
<p><span>ProSport</span> îți dezvăluie în exclusivitate reacțiile lui Mihai Rotaru, patronul Universității Craiova, și Andrei Nicolescu, președinte Dinamo, pe marginea acestui subiect fierbinte, precum și toate culisele și implicațiile lui!</p>
<h2><span>Palestina versus Israel în Universitatea Craiova – Dinamo</span></h2>
<p>Născut în Suedia din părinți palestinieni, <span>Assad Al Hamlawi</span> a ajuns în această vară la Universitatea Craiova, cumpărat cu 1 milion de euro de la Slask Wroclaw (Polonia). Atacantul de 24 de ani joacă pentru naționala Palestinei, a fost convocat și la partidele de la începutul acestei luni, dar a absentat pentru a urma programul de recuperare, după accidentare, la Craiova.</p>
<p>Pe numele său complet Assad Al Islam Al Hamlawi, vârful a impresionat deja sub comanda lui Mirel Rădoi: 6 goluri și două pase de gol în 13 apariții din Superliga și Conference League. A devenit rapid un favorit al tribunelor fierbinți din Oltenia. <span>Și poți descoperi aici confesiunea lui emoționantă legată de tatăl său, prezent în tribune pe „Ion Oblemenco”.</span></p>
<p>Menajat pentru probleme medicale minore în ultima etapă, cu Oțelul Galați, Assad va fi aproape sigur pe teren cu Dinamo, vineri seara. Fie din postura de titular, fie intrat pe parcurs, câtă vreme și Baiaram, și Nsimba, au șanse mari la un loc primul 11, iar Mirel Rădoi utilizează un sistem cu doi atacanți.</p>
<div class="wp-caption aligncenter" id="attachment_20273788" style="width: 2570px"><img alt="" aria-describedby="caption-attachment-20273788" class="size-full wp-image-20273788" decoding="async" fetchpriority="high" height="1485" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804.jpg" srcset="https://www.prosport.ro/wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804.jpg 2560w, https://www.prosport.ro/wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804-1400x812.jpg 1400w, https://www.prosport.ro/wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804-768x446.jpg 768w, https://www.prosport.ro/wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804-1536x891.jpg 1536w, https://www.prosport.ro/wp-content/uploads/2025/09/„Real-Madrid-al-Africii-e-gata-sa-l-imbrace-in-aur-pe-atacantul-Universitatii-Craiova.-Transferul-lui-Assad-Al-Hamlawi-il-poate-imbogati-si-pe-Mihai-Rotaru-scaled-e1757952796804-2048x1188.jpg 2048w" width="2560"/><p class="wp-caption-text" id="caption-attachment-20273788">FOTO: Sportpictures</p></div>
<p>De partea cealaltă, Nikita Stoinov e unul din favoriții dinamoviștilor. Stoper de doar 20 de ani, cu calități certe și potențial considerabil, a sosit pentru 450.000 de euro în această vară în Ștefan cel Mare, de la Maccabi Netanya. <span>Transfer anunțat în exclusivitate aici, de</span> <span>ProSport</span>. Iar evoluțiile lui l-au propulsat între cei mai apreciați fotbaliști ai lui Kopic după primele 10 runde de campionat.</p>
<p>Fundașul este israelian, cu origini bulgare doar din partea tatălui. S-a născut la Kiryat Bialik, parte din districtul Haifa, într-o zonă în care conflictul dintre palestinieni și israelieni a fost violent de foarte multă vreme, încă de la fondarea localității, culminând cu evenimentele din 1929 care au distrus primele așezări israeliene de pe acele locuri.</p>
<p>Până să ajungă la Dinamo, Stoinov a fost legitimat la Maccabi Haifa, FC Neve Yosef și Maccabi Netanya, îmbrăcând tricoul naționalei Israelului la mai toate categoriile de juniori și, în prezent, fiind om de bază pentru naționala U21 a Israelului.</p>
<div class="wp-caption aligncenter" id="attachment_20236830" style="width: 2570px"><img alt="" aria-describedby="caption-attachment-20236830" class="size-full wp-image-20236830" decoding="async" height="1506" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453.jpg" srcset="https://www.prosport.ro/wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453.jpg 2560w, https://www.prosport.ro/wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453-1400x824.jpg 1400w, https://www.prosport.ro/wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453-768x452.jpg 768w, https://www.prosport.ro/wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453-1536x904.jpg 1536w, https://www.prosport.ro/wp-content/uploads/2025/08/Presa-din-Israel-a-scris-despre-Nikita-Stoinov-fotbalistul-lui-Dinamo-care-l-a-uimit-pe-Ilie-Dumitrescu-in-derby-ul-cu-FCSB-scaled-e1754239350453-2048x1205.jpg 2048w" width="2560"/><p class="wp-caption-text" id="caption-attachment-20236830">Foto: Sport Pictures</p></div>
<h2><span>Ce spun Mihai Rotaru și Andrei Nicolescu despre duelul fierbinte</span></h2>
<p><span>ProSport</span> i-a contactat atât pe Mihai Rotaru, principalul finanțator al Universității Craiova, cât și pe Andrei Nicolescu, președinte Dinamo, pentru reacții pe marginea duelului fierbinte ce se anunță în Bănie, în contextul special Al Hamlawi – Stoinov. Iată ce spune Mihai Rotaru:</p>
<blockquote><p>„Pentru noi, la Universitatea Craiova, lucrurile sunt foarte clare: fotbalul și politicul nu trebuie să aibă vreo legătură, nici măcar tangențială. Nu au avut și nu vor avea. Nu vreau să comentez mai mult, pentru că nu cred că e nevoie de mai multe comentarii”</p></blockquote>
<div class="wp-caption aligncenter" id="attachment_20262777" style="width: 2570px"><img alt="" aria-describedby="caption-attachment-20262777" class="size-full wp-image-20262777" decoding="async" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-scaled.jpg" srcset="https://www.prosport.ro/wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-scaled.jpg 2560w, https://www.prosport.ro/wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-1400x1050.jpg 1400w, https://www.prosport.ro/wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-768x576.jpg 768w, https://www.prosport.ro/wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-1536x1152.jpg 1536w, https://www.prosport.ro/wp-content/uploads/2025/09/„Zi-mersi-ca-scapi-de-el.-Mihai-Rotaru-i-a-propus-un-transfer-lui-Gigi-Becali-2048x1536.jpg 2048w" width="2560"/><p class="wp-caption-text" id="caption-attachment-20262777">FOTO: Sportpictures</p></div>
<p>De partea cealaltă, Andrei Nicolescu spune că nu vede un risc atâta vreme cât e convins că toți jucătorii știu bine politica clubului Dinamo:</p>
<blockquote><p>„Din punctul meu de vedere este și va rămâne o bătălie sportivă și atât. Și nu cred că este vreun risc, toți jucătorii noștri știu foarte bine politica clubului Dinamo, jucătorul nostru nu are de ce să interpreteze altfel acest context, nu are nimeni de ce să reacționeze diferit, dincolo de coordonatele unui meci de fotbal. Iar Dinamo se delimitează din start de zona politică, pentru că noi reprezentăm un proiect sportiv și atât. Noi avem datoria să respectăm clubul, să respectăm jucătorii și suporterii, nu va exista o implicare de altă natură din partea noastră, cu atât mai puțin spre politic”</p></blockquote>
<div class="wp-caption aligncenter" id="attachment_20279658" style="width: 2570px"><img alt="" aria-describedby="caption-attachment-20279658" class="size-full wp-image-20279658" decoding="async" height="1592" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit.jpg" srcset="https://www.prosport.ro/wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit.jpg 2560w, https://www.prosport.ro/wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit-1400x871.jpg 1400w, https://www.prosport.ro/wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit-768x478.jpg 768w, https://www.prosport.ro/wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit-1536x955.jpg 1536w, https://www.prosport.ro/wp-content/uploads/2025/09/„Ne-am-aratat-limitele.-Andrei-Nicolescu-a-atacat-fotbalistii-lui-Dinamo-dupa-egalul-cu-Farul-si-a-numit-titularul-care-a-dezamagit-2048x1274.jpg 2048w" width="2560"/><p class="wp-caption-text" id="caption-attachment-20279658">Foto: Sport Pictures</p></div>
<h2><span>Războiul din Gaza și fotbalul</span></h2>
<p>Războiul din Gaza este conflictul armat desfășurat preponderent în Fâșia Gaza și Israel, dar nu numai, declanșat în octombrie 2023 și parte a tensiunilor și conflictelor existente între palestinieni și israelieni încă din secolul 20. Militanți palestinieni și membri Hamas au lansat pe 7 octombrie 2023 un atac asupra Israelului, în care 1.195 de israelieni și cetățeni străini, inclusiv 815 civili, au murit. Ofensiva israeliană care a urmat a dus la peste 65.000 de palestinieni uciși, aproape jumătate dintre aceștia femei și copii, plus peste 166.000 de răniți. Firește, fiind vorba de un război în plină desfășurare, cifrele sunt relative.</p>
<p>Presa israeliană a scris pe larg în ultimele zile despre pericolul ca <span>UEFA să impună sancțiuni Israelului pe modelul Rusiei</span>, ceea ce ar duce la excluderea cluburilor din competițiile continentale, dar și a reprezentativelor din preliminarii de EURO și Mondial. În mai toate colțurile lumii, evenimentele sportive au devenit scena manifestărilor pro-Palestina sau ale susținătorilor Israelului, miza sportivă fiind acoperită deseori de implicațiile politice și de sfera războiului sângeros.</p>
<div class="wp-caption aligncenter" id="attachment_20239718" style="width: 2010px"><img alt="" aria-describedby="caption-attachment-20239718" class="size-full wp-image-20239718" decoding="async" height="1113" loading="lazy" sizes="auto, (max-width: 2000px) 100vw, 2000px" src="https://www.prosport.ro//wp-content/uploads/2025/08/A-fost-ucis-„Pele-din-Palestina-in-Gaza.jpg" srcset="https://www.prosport.ro/wp-content/uploads/2025/08/A-fost-ucis-„Pele-din-Palestina-in-Gaza.jpg 2000w, https://www.prosport.ro/wp-content/uploads/2025/08/A-fost-ucis-„Pele-din-Palestina-in-Gaza-1400x779.jpg 1400w, https://www.prosport.ro/wp-content/uploads/2025/08/A-fost-ucis-„Pele-din-Palestina-in-Gaza-768x427.jpg 768w, https://www.prosport.ro/wp-content/uploads/2025/08/A-fost-ucis-„Pele-din-Palestina-in-Gaza-1536x855.jpg 1536w" width="2000"/><p class="wp-caption-text" id="caption-attachment-20239718">Mediafax Foto</p></div>
<p>La început de august, fostul jucător emblematic pentru fotbalul palestinian Suleiman Ahmed Zaid al-Obaid (41 ani), denumit „Pele al Palestinei”, a fost ucis. De la Eric Cantona la Pep Guardiola și de la Ousmane Dembele la Rafael Leao, foști și actuali fotbaliști cu notorietate uriașă și-au exprimat opinia cu privire la acest conflict.</p>
<p>La începutul acestei luni, selecționerul Palestinei, Ehab Abu Jazar, a oferit un interviu cutremurător pentru <span>Gazzetta dello Sport</span> în care povestește:</p>
<blockquote><p>„Am jucători în echipă care și-au pierdut mama, tatăl sau fratele, dar nu le pot spune decât să nu renunțe, să nu lase suferința și sacrificiile celor morți să fie în zadar… Cel mai mult ne temem de telefoanele noastre, când ne întoarcem în vestiar ne e foarte greu să ne uităm la notificări, pentru că sunetul acela de alertă care e rutină zilnică pentru milioane de oameni, ar putea să ne anunțe că un prieten ori o rudă a murit… Am pierdut jucători, antrenori, membri ai federației, campionatul este suspendat de trei ani, am pierdut colegi și prieteni, la fel și jucătorii mei…. Sportul nu mai există aici! Este paralizat de morți, arestări, punctele de control, ruine…”</p></blockquote>

]]></description>
    </item>
    <item>
      <title>Anomalia dintr-un oraș istoric al României. Stadion nou de 55.000.000 de euro lângă stadion nou de 16.000.000 de euro: „A îngropat banii românilor”</title>
      <link>https://www.prosport.ro/diverse/anomalia-dintr-un-oras-istoric-al-romaniei-stadion-nou-de-55-000-000-de-euro-langa-stadion-nou-de-16-000-000-de-euro-a-ingropat-banii-romanilor-20279959</link>
      <description><![CDATA[<img src="https://www.prosport.ro//wp-content/uploads/2025/09/Anomalia-dintr-un-oras-istoric-al-Romaniei.-Stadion-nou-de-55.000.000-de-euro-langa-stadion-nou-de-16.000.000-de-euro-„A-ingropat-banii-romanilor--1400x1050.jpg"/><br/><p>Autoritățile din Târgoviște, oraș istoric al României, s-au văzut puse într-o postură delicată, după ce lângă stadionul „Eugen Popescu”, renovat recent cu aproape 16.000.000 de euro, urmează să fie inaugurată o nouă arenă, în valoare de 55.000.000 de euro.</p>
<p>Totul în condițiile în care Chindia, echipa locală, se află în eșalonul secund al fotbalului românesc deja pentru al treilea sezon consecutiv.</p>
<h2><span>Cum a fost posibilă anomalia din Târgoviște, oraș istoric al României care va beneficia de două stadioane moderne, deși nu are echipă în Superliga</span></h2>
<p>În toiul scandalului generat de noile stadioane din România, care riscă să nu mai fie ridicate din cauza austerității impuse de Guvern, autoritățile din Târgoviște s-au văzut puse într-o postură delicată.</p>
<p>În 2019, după încercări insistente de a obține aprobări pentru ridicarea unui nou stadion, politicienii din Târgoviște au decis să renoveze din temelii, din bugetul local, vechea arenă „Eugen Popescu”.</p>
<p><span>Proiectul din Târgoviște a fost finalizat undeva în finalul primăverii din 2023</span>, însă surpriză, tot în acel an, doar că în toamnă, <span>la Târgoviște a început și construcția unui nou stadion</span>. Și asta pentru că în intervalul 2019-2023, în 2020 mai precis, guvernanții au decis să aprobe și dosarul de finanțare pentru o nouă arenă, care fusese depus inițial în 2016.</p>
<p>Lucrările la stadion avansează copios și se estimează că acesta va putea fi inaugurat mai devreme de toamna lui 2026. Costurile totale? Nu mai puțin de 55 de milioane de euro, cu mențiunea că acest proiect este finanțat prin Compania Națională de Investiții (CNI).</p>
<p>Faptul că Târgoviște va avea două stadioane moderne, deși nu are echipă în prima ligă, l-a scos din minți pe Ciprian Paraschiv, președintele Comisiei pentru tineret și sport din Camera Deputaților. Acesta a izbucnit public și, printre altele, i-a pus la zid pe primarul din Târgoviște și pe președintele Consiliului Județean Dâmbovița:</p>
<p>„La Târgoviște, oraș de 60.000 de locuitori, pe lângă un stadion nou de 16 milioane de euro și capacitate 9.400 de locuri, se ridică încă unul, de 55 milioane euro și capacitate 12.400 de locuri! Incredibil, dar adevărat!</p>
<p>Situația, pe scurt: autoritățile locale au depus în 2016 un dosar de finanțare către autoritățile centrale pentru un nou stadion. Nu s-a mișcat nimic. Nevoia fiind reală, autoritățile locale și-au ridicat stadion din bugetul local. Cost de 16 milioane euro. În 2019 s-au apucat de stadion. În 2020, guvernanții s-au trezit și au aprobat dosarul de finanțare pentru stadion!</p>
<p>Ce-a urmat e de râs, dacă n-ar fi de plâns. Credeți că a oprit cineva construirea celui de-al doilea stadion? Nicidecum! Guvernul a băgat 55 de milioane de euro în al doilea stadion, unul și mai mare!</p>
<p>Într-o intervenție la Digi24, primarul de Târgoviște și președintele Consiliului Județean Dâmbovița ridică din umeri. Ba, al doilea, chiar spune că nu avea cum să oprească el finanțarea Guvernului prin CNI pentru că, până la urmă, e o investiție cu care se mândrește, că a atras-o la el în județ!</p>
<p>El se mândrește că a atras o investiție „de la centru”, nu contează că nu folosește nimănui și îngroapă zeci de milioane de euro din banii românilor. Bani cu care s-ar fi făcut școli, spitale, orice altceva!”, a spus Ciprian Paraschiv, președintele Comisiei pentru tineret și sport din Camera Deputaților și deputat AUR.</p>
<h2><span>Explicațiile prezentate de primarul din Târgoviște și președintele CJ Dâmbovița</span></h2>
<p>Referitor la declarațiile care i-au atras atenția lui Ciprian Paraschiv, acestea au sunat în felul următor:</p>
<p>„Vă dați seama că nimeni, dacă s-ar fi cunoscut la momentul respectiv că se va finanța noul stadion, nu am mai fi finanțat stadionul vechi, dar nu se știa la momentul în care a început acel proiect”, a declarat Daniel Cristian Stan, primarul din Târgoviște, conform <span>Digi24.ro</span>.</p>
<p>De partea cealaltă, președintele CJ Dâmbovița a punctat:</p>
<p>„Nu cred că la vremea respectivă, în 2019, cineva credea la momentul respectiv că vom reuși să atragem această investiție în județul Dâmbovița”, a completat Corneliu Ștefan, conform aceleiași surse.</p>
<p>Chindia Târgoviște este pe locul 6 în Liga 2 din România, cu 13 puncte adunate după 6 meciuri disputate. În eventualitatea în care vor câștiga în etapa 7, târgoviștenii vor urca pe podium, la egalitate cu ASA Tg. Mureș.</p>

]]></description>
    </item>
    <item>
      <title>Miza financiară a pariului dintre Jean Vlădoiu și vedeta din Camerun. EXCLUSIV</title>
      <link>https://www.prosport.ro/fotbal-intern/superliga/miza-financiara-a-pariului-dintre-jean-vladoiu-si-vedeta-din-camerun-exclusiv-20278951</link>
      <description><![CDATA[<img src="https://www.prosport.ro//wp-content/uploads/2025/09/Miza-financiara-a-pariului-dintre-Jean-Vladoiu-si-vedeta-din-Camerun-scaled-e1758621473745-1400x917.jpg"/><br/><p>Jean Vlădoiu a recunoscut duminică seara că a făcut un pariu cu atacantul Afalna, dar nu a dezvăluit presei și suma pusă în joc. Pentru 10 goluri marcate de african, Afalna trebuie să achite 1.000 de euro. Salariul acestuia e de 3.500 de euro lunar.</p>
<p>Unirea Slobozia a învins, duminică, pe teren propriu, cu scorul de 1-0, echipa Petrolul Ploieşti, într-un meci din etapa a zecea a Superligii.</p>
<h2><span>Ilie Lemnaru: „Jean Vlădoiu lucrează foarte mult cu Afalna ca să dea goluri. Au deja un pariu între ei”</span></h2>
<p>Golul a fost marcat de camerunezul Afalna (27 de ani), în minutul 75. Fotbalist care a ajuns la borna 3 în acest sezon.</p>
<p>Unirea Slobozia, care în stagiunea precedentă s-a salvat de la retrogradare la baraj, a ajuns pe loc de play-off, poziția a 6-a, cu 17 puncte, adunate din 5 victorii și două remize.</p>
<p>„Un lucru bun e că adunăm puncte și asta contează foarte mult în economia clasamentului și mai ales la final de sezon regular când punctele se înjumătățesc. E un lucru bun.</p>
<p>Încă o dată, e meritul staff-ului tehnic și al directorului sportiv, care a studiat foarte bine jucătorii pe care i-am adus și tot timpul a fost implicat în această campanie. Și cred că se lucrează bine.</p>
<p>Jean Vlădoiu lucrează foarte mult cu Afalna ca să dea goluri. Au deja un pariu între ei. Jean Vlădoiu a zis că dă peste 10 goluri în acest sezon! Să vedem cine câștigă, deocamdată camerunezul a dat trei”, s-a amuzat Ilie Lemnaru într-un dialog cu <span>ProSport</span>.</p>
<p><img alt="" class="aligncenter size-full wp-image-19878583" decoding="async" height="619" loading="lazy" sizes="auto, (max-width: 1100px) 100vw, 1100px" src="https://www.prosport.ro//wp-content/uploads/2024/04/ilie-lemnaru.webp" srcset="https://www.prosport.ro/wp-content/uploads/2024/04/ilie-lemnaru.webp 1100w, https://www.prosport.ro/wp-content/uploads/2024/04/ilie-lemnaru-768x432.webp 768w" width="1100"/></p>
<h2><span>„Munca și determinarea se văd acum”</span></h2>
<p>„E o atmosferă frumoasă. E o victorie muncită, trebuie să muncim, să avem determinare. Prin muncă am realizat ce am realizat până acum.</p>
<p>Am un pariu cu Afalna că va da peste 10 goluri. Îi felicit pe toți pentru această victorie. Munca și determinarea se văd acum”, a confirmat Jean Vlădoiu rămășagul.</p>
<p>„Mă mai ia ameţeala de la soare. Poate că nu sunt obişnuiţi cu acest loc din clasament, dar nu ne gândim la play-off. Avem o echipă în formare, cu multe plecări şi veniri. Cred că avem un lot un bun”, a mai spus Jean Vlădoiu, director tehnic Unirea Slobozia.</p>
<h2><span>Ce rezultate a scos până acum Unirea Slobozia</span></h2>
<p>Trupa antrenată de Vlădoiu și Prepeliță a bifat 5 victorii în acest sezon din 10 partide.</p>
<ul>
<li>6-1 acasă cu nou-promovata FK Csikszereda</li>
<li>1-0 în deplasare cu FCSB</li>
<li>2-1 acasă cu Metaloglobus</li>
<li>2-0 în deplasare cu FC Hermannstadt</li>
<li>1-0 acasă cu Petrolul</li>
</ul>
<p>–––––––––––––––––––-</p>
<ul>
<li>0-0 acasă cu Oțelul</li>
<li>1-1 în deplasare cu UTA</li>
</ul>
<p>––––––––––––––––––––</p>
<ul>
<li>1-2 în deplasare cu CFR Cluj</li>
<li>0-4 în deplasare cu FC Botoșani</li>
<li>0-1 acasă cu U. Cluj</li>
</ul>

]]></description>
    </item>
    <item>
      <title>Suma fabuloasă la care poate ajunge Carlos Alcaraz! Recordul lui Djokovic, de aproape 200.000.000 de dolari, este în pericol. SPECIAL</title>
      <link>https://www.prosport.ro/alte-sporturi/tenis/suma-fabuloasa-la-care-poate-ajunge-carlos-alcaraz-recordul-lui-djokovic-de-aproape-200-000-000-de-dolari-este-in-pericol-special-20279867</link>
      <description><![CDATA[<img src="https://www.prosport.ro//wp-content/uploads/2025/09/Suma-fabuloasa-la-care-poate-ajunge-Carlos-Alcaraz-Recordul-lui-Novak-Djokovic-de-aproape-200.000.000-de-dolari-este-in-pericol.-SPECIAL.jpg"/><br/><p>Novak Djokovic este cel mai bine plătit jucător din istoria tenisului masculin, cu 22 de ani în ATP, timp în care a câștigat 190.194.053 de dolari. Cu aproape 60 de milioane de dolari mai mult decât Rafa Nadal, care ocupă locul al doilea în acest top. Recordul sârbului este însă în pericol, deoarece Carlos Alcaraz are o ascensiune fulminantă la toate capitolele. Acesta ar putea câștiga peste 300 de milioane de dolari în cariera sa profesionistă.</p>
<p>Asta deoarece, până acum, spaniolul de 22 de ani, a adunat 53.486.628 de dolari în timpul unei cariere care se apropie de sfârșitul celui de-al șaselea sezon în ATP.</p>
<h2><span>Carlos Alcaraz îi amenință recordul financiar lui Novak Djokovic</span></h2>
<p>În acest interval, el a câștigat 23 de titluri ATP la simplu, ceea ce i-au adus aproximativ 2.325.505 dolari per titlu. De partea lui Alcaraz, în lupta pentru a doborî recordul lui Djokovic sunt cel puțin două lucruri.</p>
<p>În primul rând, premiile cresc constant la turnee, iar el mai are în față o carieră de aproximativ 15 ani, judecând că va juca până la borna atinsă de marii campioni Nadal, Federer și Djokovic, care au dominat tenisul mulți ani.</p>
<p>Există o așteptare rezonabilă pentru ca Alcaraz să poată juca la nivel înalt timp de încă peste un deceniu. Nadal, Federer și Djokovic au câștigat turnee de Grand Slam într-un ritm constant până la vârsta de 35 de ani, când a intervenit regresul lor, cauzat în mare parte de uzură și accidentări.</p>
<p>Așadar, specialiștii consideră că Alcaraz poate continua la un ritm similar cu cel de acum până prin 2038. El ar putea juca însă până la 38 de ani, cât are acum Djokovic, când câștigurile lui ar putea depăși peste 300 milioane de dolari. Cu mult peste suma totală pe care o mai poate strânge Djokovic, aflat pe ultima sută de metri a carierei.</p>
<p>Desigur, această cifră estimată de specialiști, pe baza câștigurilor lui de până acum, dar și a creșterii premiilor, s-ar putea ridica sau ar putea coborî în funcție de forma lui Alcaraz, de accidentări ori de apariția altor jucători fenomen în ATP, dar este greu de imaginat că spaniolul nu va rezista în top o perioadă destul de lungă.</p>
<h2><span>În 2031 poate să treacă peste Federer, în 2032 – peste Nadal!</span></h2>
<p>Roger Federer și-a încheiat cariera cu un total de 130.594.339 de dolari, sumă pe care, potrivit calculelor, Alcaraz ar putea să o atingă spre sfârșitul sezonului 2031, când va avea doar 27 de ani. Un an mai târziu ar putea trece și de Rafael Nadal, care a încheiat conturile cu tenisul având 134.946.100 de dolari.</p>
<p>Pentru a-l depăși pe Novak Djokovic este nevoie, însă, de mai mult timp, însă „Carlitos” mai are un avantaj de partea sa. Dacă în trecut, Djokovic, Nadal și Federer își luau titlurile unul altuia, în acest moment se pare că doar Sinner și Alcaraz vor împărți marile trofee, inclusiv cele de Grand Slam, în următorii ani.</p>
<p>Victoria de la US Open a fost al șaselea său titlu de Grand Slam. Federer, la vârsta de 23 de ani, câștigase doar trei titluri de Grand Slam, și doar Nadal și Bjorn Borg aveau șase titluri înainte de vârsta de 23 de ani.</p>

]]></description>
    </item>
    <item>
      <title>În ce afacere bănoasă şi-a băgat averea Mircea Lucescu. Milioanele oligarhilor ucraineni şi ruşi au fost investite într-un proiect profitabil</title>
      <link>https://www.prosport.ro/diverse/in-ce-afacere-banoasa-si-a-bagat-averea-mircea-lucescu-milioanele-oligarhilor-ucraineni-si-rusi-au-fost-investite-intr-un-proiect-profitabil-20279910</link>
      <description><![CDATA[<img src="https://www.prosport.ro//wp-content/uploads/2025/09/In-ce-afacere-banoasa-si-a-bagat-averea-Mircea-Lucescu.-Milioanele-oligarhilor-ucraineni-si-rusi-au-fost-investite-intr-un-proiect-profitabil-1400x844.png"/><br/><p>Mircea Lucescu (80 de ani), selecționerul primei reprezentative de fotbal a României, și-a băgat averea într-o afacere bănoasă în care deține 60% din acțiuni.</p>
<p>Potrivit rapoartelor care sunt disponibile publicului larg, societatea a avut profituri de milioane de euro în anii precedenți.</p>
<h2><span>Lake Tower SRL, societatea care îl are în frunte pe Mircea Lucescu, face profit de milioane de euro! Averea selecționerului a finanțat mai multe proiecte imobiliare</span></h2>
<p>Mircea Lucescu, antrenor care de-a lungul carierei a pregătit cluburi precum Șahtior Donețk, Zenit Sankt Petersburg și Dinamo Kiev, se poate mândri cu faptul că este posesorul unei averi impresionante, de ordinul milioanelor de euro.</p>
<p>Iar din dorința de a nu risipi sumele agonisite pe parcursul carierei de tehnician, care se îndreaptă spre 50 de ani, <span>„Il Luce” a ales să investească în mai multe afaceri</span>.</p>
<p>La fel cum au făcut mai toți antreprenorii potenți financiar în ultimii mulți ani, Mircea Lucescu a decis să intre în zona imobiliarelor, iar în 2016 a preluat 49.9% din acțiunile societății Lake Tower SRL. Ulterior, procentele selecționerului din companie au crescut la 60, iar investiția lui Mircea Lucescu s-a dovedit a fi una inspirată.</p>
<p>Potrivit site-ului de specialitate <span>Termene.ro</span>, Lake Tower SRL a avut doar în 2023 un profit de 6.5 milioane de lei, adică aproximativ 1.3 milioane de euro. Însă, cu un an înainte, profitul a fost semnificativ mai mare, anume 30 de milioane de lei, ceea ce s-ar traduce în circa 5.9 milioane de euro. Aceeași sursă informează cu privire la faptul că, în 2023, compania condusă de Mircea Lucescu a raportat o cifră de afaceri de 17.6 milioane de lei.</p>
<p>Tot în calitate de dezvoltator imobiliar, Mircea Lucescu a finanțat proiecte și prin intermediul societății Lakeside View SRL, unde în trecut a fost asociat unic. Compania din urmă menționată a ridicat două blocuri în vecinătatea Lacului Morii din București, care astăzi sunt cunoscute drept Lake House 1 și Lake House 2.</p>
<p>Când vine vorba despre Lakeside View SRL, Mircea Lucescu a decis să facă un mic pas în spate și l-a desemnat în funcția de administrator pe nepotul său, Matei Mircea, în vârstă de 30 de ani.</p>
<h2><span>„Il Luce” deține acțiuni și în cadrul companiei Romradiatoare SA</span></h2>
<p>O altă societate care îl are în acționariat pe Mircea Lucescu este Romradiatoare SA, de data aceasta cu doar 16.5 procente din pachetul total de acțiuni.</p>
<p>Compania, care are sediul în Brașov, are ca obiect de activitate producția de cabluri de tracțiune din oțel și de cabluri conductoare din aluminiu.</p>
<p>Conform sursei citate mai sus, și această societate a mers pe plus în ultimii ani și i-a generat un profit <span>selecționerului naționalei României</span>. Concret, <span>Termene.ro</span> susține că toate societățile în care „Il Luce” e implicat din postura de finanțator au avut, exclusiv în ultimii 5 ani, cifre de afaceri care au ajuns la suma de 239 de milioane de lei. Iar profitul generat de toate companiile, pentru aceeași perioadă, s-a ridicat la 37.8 milioane de lei, adică aproximativ 7.45 milioane de euro.</p>

]]></description>
    </item>
  </channel>
</rss>
