<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali și-a dat demisia. Nimic nu se mai poate face: „Vă rog să luația act de retragerea mea”</title>
      <link>https://www.prosport.ro/diverse/gigi-becali-si-a-dat-demisia-nimic-nu-se-mai-poate-face-va-rog-sa-luatia-act-de-retragerea-mea-20145973</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-si-a-dat-demisia.-Nimic-nu-se-mai-poate-face-„Va-rog-sa-luatia-act-de-retragerea-mea.jpg"/><br/><p>Gigi Becali și-a ținut promisiunea și a demisionat când nimeni nu se aștepta.</p>
<p><span>Patronul celor de la FCSB</span> s-a alăturat partidului AUR și a obținut postul de deputat la finalul anului trecut. Doar câteva luni a rezistat alături de noul său partid și luni, 14 aprilie, a anunțat oficial conducerea Camerei Deputaților că demisionează din AUR.</p>
<h2><span>Gigi Becali s-a despărțit oficial de AUR și George Simion</span></h2>
<p>S-a produs în cele din urmă „divorțul” dintre Gigi Becali și Alianța pentru Unirea Românilor. După un val de declarații critice din partea latifundiarului din Pipera, acesta a înaintat oficial demisia din partid și nu mai face parte pe listele AUR din Camera Deputaților.</p>
<blockquote><p>„Vă aduc la cunoștință faptul că, începând cu data de 14 martie 2025, mi-am dat demisia din partidul AUR. În consecinţă, vă rog să luaţi act de retragerea mea din grupul parlamentar AUR, urmând să îmi desfăşor activitatea parlamentară în continuare în calitate de deputat neafiliat”, se arată în cererea depusă la Biroul Permanent al Camerei Deputaţilor.</p></blockquote>
<p>După plecarea din AUR, Gigi Becali va continua să fie deputat independent.</p>
<h2><span>Anamaria Gavrilă, mărul discordiei dintre Becali și Simion: „M-a trădat partidul”</span></h2>
<p>Zilele următoare plenul Camerei Deputaților va lua act de demisia lui Gigi Becali din partidul AUR. Decizia milionarului a venit pe fondul neînțelegerilor cu partidul care a strâns semnături pentru lidera POT, Anamaria Gavrilă. <span>George Simion a dorit</span> să o ajute pe o contracandidată din cursa prezidențială, fapt nemaiîntâlnit pe scena politică din România.</p>
<p>„Mi-a zis, nea Gigi, iartă-mă, am greşit. Până miercuri închid telefonul şi nu mai vorbesc cu nimeni, nici pe TikTok, ca să nu fiu ispitit. Asta am vorbit cu George Simion.(..) Eu l-am iertat, dar asta nu înseamnă să ne apucăm acum să mai fim tovarăşi.</p>
<p>Adică, eu te iert, dar eu, ca să mai merg la drum cu tine, niciodată în viaţa ta. Eu am intrat în partid cu inima curată, am adus 4 sau 5 procente în plus, după care trădarea aţi văzut, discursul lui. E istorie, săracu. M-a trădat partidul, de fapt, pentru că partidul ăsta nu a fost creat, cum zicea Tîrziu, să fie locotenentul lui Georgescu”, a declarat Gigi Becali.</p>
<p>Gigi Becali a intrat pe scena politică în urmă cu mai bine de 20 de ani, atunci când a preluat Partidul Noua Generație. În 2009 a fost ales în Parlamentul European pe lista Partidului România Mare, iar în 2012 a devenit membru al Parlamentului României pentru o scurtă perioadă de timp, fiind condamnat penal în mai 2013.</p>

]]></description>
    </item>
    <item>
      <title>Milionarul de 2,04 metri s-a dus să împingă o mașină electrică rămasă în drum. Cum a reacționat un copil care l-a recunoscut: „Mamă, e chiar el?”</title>
      <link>https://www.prosport.ro/diverse/milionarul-de-204-metri-s-a-dus-sa-impinga-o-masina-electrica-ramasa-in-drum-cum-a-reactionat-un-copil-care-l-a-recunoscut-mama-e-chiar-el-20146025</link>
      <description><![CDATA[<img src="https://www.prosport.ro/wp-content/uploads/2025/04/Milionarul-de-204-metri-s-a-dus-sa-impinga-o-masina-electrica-ramasa-in-drum.-Cum-a-reactionat-un-copil-care-l-a-recunoscut-„Mama-e-chiar-el.jpg"/><br/><p>Fundașul celor de la Newcastle a ajutat pe cineva care a rămas cu mașina electrică în drum, iar cei din jur l-au recunoscut imediat.</p>
<p>Dan Burn este viral pe rețelele de socializaare după ce a fost surprins în trafic ajutând un alt șofer care a rămas cu mașina blocată în mijlocul drumului. Fotbalistul nu a mai ținut cont că ar putea să fie recunoscut, dat fiind faptul că iese rapid în evidență la 2.04 metri și a sărit în ajutorul altui șofer.</p>
<h2><span>Dan Burn, viral pe internet după ce a ajutat un alt șofer să iasă din sensul giratoriu</span></h2>
<p>Fotbalistul care a punctat golul decisiv din finala Carabao Cup, cu care Newcastle a obținut primul trofeu după 70 de ani, a fost surprins în acțiune la finalul săptămânii trecute. Dan Burn i-a surprins pe trecători în timp ce împingea o mașină blocată în sensul giratoriu Moor Farm din Cramlington, aflat la aproximativ 15 kilometri de stadionul echipei pentru care evoluează.</p>
<p>Un șofer a rămas blocat cu o mașină electrică într-unul din cele mai aglomerate sensuri giratorii din zona stadionului, iar Dan Burn a sărit imediat în ajutorul său pentru a nu bloca traficul. Pe filmarea devenită virală pe internet se aude un copil care o întreabă pe mama sa dacă este cu adevărat acel Dan Burn, de la Newcastle, iar răspunsul mamei nu întârzie să apară: „Da. Este o adevărată legendă!”.</p>
<p>Potrivit declarațiilor martorilor, era vorba de o mașină electrică BMW i3 care s-a oprit cu airbagurile declanșate, după ce șoferul a apăsat brusc frâna pentru a evita un accident.</p>
<p>Femeia aflată în mașina din care s-a făcut filmarea, Joeanne, este o îngrijitoare cu normă întreagă. Ea a fost contactată de cei de la <span>The Sun</span> pentru care a precizat că gestul făcut de Dan Burn arată ce fel de om este.</p>
<blockquote><p>„Demonstrează ce om de calitate este. Mașina era foarte mică, se putea ridica deasupra ei”, a precizat femeia pentru publicația britanică.</p></blockquote>
<h2><span>Dan Burn, despre incidentul din sensul giratoriu: „E destul de periculos”</span></h2>
<blockquote><p>„Eram în sensul giratoriu de la Moor Farm. Este destul de periculos pentru accidente, pentru că este destul de confuz pentru oameni. Tipul a lovit camioneta mea și cineva l-a lovit apoi pe el.</p>
<p> </p>
<p>Airbagurile s-au declanșat și tot, am ieșit și am verificat camioneta mea, iar cineva m-a întrebat dacă pot ajuta să împingem mașina. Cineva a agățat roata. Doar ajutam. Eram pe drum, dar era surprinzător de grea. Am crezut că o voi muta fără probleme”, a precizat fundașul pentru <span>Chronicle Live. </span></p></blockquote>

]]></description>
    </item>
    <item>
      <title>Gigi Becali, coșmar pentru asiguratori. Rolls-Royce-ul de 500.000 de euro al miliardarului a fost din nou implicat într-un accident și a ajuns să arate așa</title>
      <link>https://www.prosport.ro/diverse/gigi-becali-cosmar-pentru-asiguratori-rolls-royce-ul-de-500-000-de-euro-al-miliardarului-a-fost-din-nou-implicat-intr-un-accident-si-a-ajuns-sa-arate-asa-20145849</link>
      <description><![CDATA[<img src="https://www.prosport.ro/wp-content/uploads/2025/04/WhatsApp-Image-2025-04-14-at-12.14.14-1400x934.jpeg"/><br/><p>Gigi Becali a devenit un adevărat coșmar pentru asiguratori după ce limuzina magnatului a fost implicată într-un nou accident rutier.</p>
<p>Rolls-Royce-ul în valoare de 500.000 de euro al patronului de la FCSB a apărut luni dimineață „șifonat”, cu o lovitură serioasă în bara din stânga spate.</p>
<h2><span>Gigi Becali a făcut din nou accident cu Rolls-Royce-ul de jumătate de milion de euro</span></h2>
<p><span>Patronul de la FCSB fost implicat într-un nou accident rutier</span> cu bolidul său de lux. Gigi Becali a apărut luni dimineață fața jurnaliștilor la Palatul de la Piața Victoriei cu al său Rolls-Royce în valoare de 500.000 de euro.</p>
<p>Limuzina era însă destul de avariată, o lovitură serioasă în bara din stânga spate fiind dovada vie că latifundiarul din Pipera a fost implicat într-un alt incident auto. Bara era înfundată, iar vopseaua zgâriată serios.</p>
<p>În doar ultimul an și jumătate, Gigi Becali, ajuns la 66 de ani, a mai fost implicat în trei accidente rutiere. În septembrie 2023, bolidul său a fost tamponat din spate de mașina unei tinere. Două luni mai târziu, Becali a intrat într-un șanț pe centura Bucureștiului, la volanul Rolls Royce-ului său, după ce a încercat să evite o mașină venită de pe contrasens.</p>
<p><img alt="Sursa foto: Sport Pictures" class="size-large wp-image-20144317" decoding="async" fetchpriority="high" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1400x778.jpg" srcset="https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1400x778.jpg 1400w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-768x427.jpg 768w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1536x853.jpg 1536w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1.jpg 1800w" width="1400"/></p>
<h2><span>Patronul de la FCSB se întreba retoric. „Cine e vinovat?”</span></h2>
<p>În august anul trecut, <span>al treilea accident a avut loc la intrarea în Pipera</span>, totul rezolvându-se cu o constatare amiabilă. La scurt timp după producerea accidentului, Gigi Becali nu a vrut să dezvăluie dacă era la volan în momentul impactului, însă a ținut să spună că mașina sa circula regulamentar, moment în care un alt autoturism l-a lovit.</p>
<p>„A intrat cineva în mine, a intrat în maşina mea. Ce mai contează dacă eram eu sau nu la volan? Contează că eram şi eu în maşină! Cine e vinovat? Păi, dacă tu mergi liniştit, frumos, pe o bandă, iar altcineva intră în tine, atunci cine e vinovat? Am făcut amiabilă, da”, a declarat Gigi Becali, citat de <span>Sportpesurse</span>.</p>
<h2><span>Fan înfocat al mărcii de mașini din Marea Britanie</span></h2>
<p>Mercedes, Bentley sau Maybach sunt doar câteva dintre mărcile de lux pe care le-a condus de-a lungul timpului Gigi Becali. De ceva timp însă, patronul „roș-albaștrilor” se află la volanul unui Rolls-Royce și spune că a devenit fan înfocat al companiei din Marea Britanie.</p>
<p>„Rolls-ul e Rolls. N-ai văzut că merg doar cu Rolls. Merg cu altceva? Nu mai pun mâna. Nu mă ating de altă mașină. De ce? E diferență mare între Rolls și alte mașini, ca de la cer la pământ.</p>
<p>Când conduci un Rolls îți place, e ca și cum ai desena. Îți place să mergi cu ea. Te scoli și te gândești ‘Iau micul dejun și după mă duc în Rolls’. E diferență mare între Rolls și restul mașinilor din lume”, a spus Gigi Becali, pentru <span>Fanatik</span>.</p>
<p> </p>

]]></description>
    </item>
    <item>
      <title>Așa ceva chiar nu s-a mai văzut. Gigi Becali a intrat prin video în ședința CNA: „Închideți-le televiziunea! Fata mea nu mai iese din casă de rușine”</title>
      <link>https://www.prosport.ro/diverse/asa-ceva-chiar-nu-s-a-mai-vazut-gigi-becali-a-intrat-prin-video-in-sedinta-cna-inchideti-le-televiziunea-fata-mea-nu-mai-iese-din-casa-de-rusine-20145831</link>
      <description><![CDATA[<img src="https://www.prosport.ro/wp-content/uploads/2025/04/Asa-ceva-chiar-nu-s-a-mai-vazut.-Gigi-Becali-a-intrat-prin-video-in-sedinta-CNA.-„Inchideti-le-televiziunea-Fata-mea-nu-mai-iese-din-casa-de-rusine.jpg"/><br/><p>Conflictul dintre Gigi Becali și televiziunea Realitatea Plus și-a consumat un nou episod, patronul de la FCSB intrând în direct prin video-call în ședința Consiliului Național al Audiovizualului.</p>
<p>Magnatul din Pipera a ținut un discurs furibund, în care le-a cerut membrilor CNA să închidă postul cu pricina, deoarece fata sa „nu mai iese din casă de rușine” după ce a ajuns să fie „bătaia de joc” a respectivului canal TV.</p>
<h2><span>Gigi Becali n-a mai suportat și a intrat în direct la ședința CNA: „Închideți-le televiziunea!”</span></h2>
<p>Războiul dintre Gigi Becali și Realitatea Plus continuă. Latifundiarul din Pipera n-a mai răbdat și a intrat în direct prin video-call în ședința Consiliului Național al Audiovizualului, scrie <span>paginademedia.ro</span><span>.<br/>
</span></p>
<p>Patronul „roș-albaștrilor” a ținut un discurs virulent, în care le-a solicitat membrilor CNA să închidă postul cu pricina, sau măcar să-i dea o amendă „dureroasă”, după ce fiica lui a ajuns să „nu mai iesă din casă de rușine” în urma „bătăii de joc” la care a fost supusă de <span>respectivului canal TV</span>.</p>
<p>„Vă cer respectuos să le închideți postul! Trebuie să le dați o pedeapsă dureroasă, altfel ei nu o să se potolească, să mai facă mizerii. Cum să ajungă să-mi pună copilul în cătușe? Fata mea a apărut la TV cu cătușe. O amendă de circulație n-a luat în viața ei și ajunge să fie bătaie de joc la un post de televiziune?! Fata mea are 3 copii și nu mai vrea, de rușine, să se ducă la grădiniță, ca să-și ducă copiii. Nemernicii ăștia practic nu o mai lasă să aibă grijă de copii așa cum ar trebui!</p>
<p>Vă cer din inima mea să luați o măsură care să fie văzută de toată lumea. Toți să afle ce mizerii au făcut cei de acolo (n.r. – Realitatea Plus). Să se vadă că șantajiștii și manipulatorii primesc pedepse dure. Să fie un exemplu!”, a tunat Gigi Becali.</p>
<p>Oficialii CNA i-au mulțumit lui Gigi Becali pentru participare și i-au transmis acestuia că urmează să analizeze argumentele aduse, înainte de a lua o decizie finală în acest caz.</p>
<p><img alt="" class="size-full wp-image-20132751" decoding="async" height="730" sizes="(max-width: 1304px) 100vw, 1304px" src="https://www.prosport.ro/wp-content/uploads/2025/03/Calin-Georgescu-aparitie-surpriza-la-meci.-A-venit-fara-bodyguarzi.jpg" srcset="https://www.prosport.ro/wp-content/uploads/2025/03/Calin-Georgescu-aparitie-surpriza-la-meci.-A-venit-fara-bodyguarzi.jpg 1304w, https://www.prosport.ro/wp-content/uploads/2025/03/Calin-Georgescu-aparitie-surpriza-la-meci.-A-venit-fara-bodyguarzi-768x430.jpg 768w" width="1304"/></p>
<h2><span>Amendă-record din cauza lui Călin Georgescu</span></h2>
<p>În luna februarie 2025, postul Realitatea Plus a primit amenda maximă, în valoare de 200.000 de lei, pentru dezinformare, din cauza utilizării formulării „președintele ales”, în cazul lui <span>fostului candidat la preșidenție</span>, Călin Georgescu.</p>
<p>„Se aplică amendă de 200.000 de lei postului Realitatea Plus pentru că, în mai multe emisiuni din perioada 17 – 30.12.2024, radiodifuzorul a încălcat legislația referitoare la asigurarea informării corecte și obiective a publicului, respectiv prevederile art. 3 alin. (2) din Legea audiovizualului nr. 504/2002 și ale art. 64 alin. (1) lit. a), b) din Codul de reglementare a conținutului audiovizual”, a sunat comunicatul CNA.</p>

]]></description>
    </item>
    <item>
      <title>Gigi Becali a primit o veste excelentă. Ce decizie a luat Jennifer Lopez</title>
      <link>https://www.prosport.ro/diverse/gigi-becali-a-primit-o-veste-excelenta-ce-decizia-a-luat-jennifer-lopez-20145795</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-primit-o-veste-excelenta.-Ce-decizia-a-luat-Jennifer-Lopez.jpg"/><br/><p>Jennifer Lopez se pregătește de un concert uriaș la București, dar din fericire pentru Gigi Becali, nu va bloca Arena Națională.</p>
<p>Celebra actriță și cântăreață urmează să desfășoare un concert în mai multe țări din Europa printre care se numără și România. S-a vehiculat că urma să cânte pe Arena Națională, dar organizatorii au decis ca până la urmă concertul să aibă loc în Piața Constituției.</p>
<h2><span>Vești bune pentru Gigi Becali: Jennifer Lopez nu va mai cânta pe Arena Națională</span></h2>
<p><span>Primăria Capitalei îi dă mari bătăi de cap patronului de la FCSB</span> fiindcă echipa sa trebuie să își găsească altă „casă” în perioada verii, în special, atunci când sunt organizate alte evenimente decât cele sportive pe cea mai mare arenă din țară.</p>
<p>După ce s-au anunțat noi concerte și cel mai mare festival de grătare din Europa, au apărut zvonuri potrivit cărora Jennifer Lopez ar urma să cânte pe Arena Națională.</p>
<p>Concertul artistei de la București face parte din turneul „Up All Night Live”, care va debuta pe 1 iulie 2025. Primul show va avea loc în Turcia, urmat de reprezentații de top la Madrid, Barcelona, Istanbul, Budapesta, Yerevan și București.</p>
<blockquote><p>„Jennifer Lopez și-a dorit în mod special să concerteze în Piața Constituției, în fața emblematicei clădiri a Casei Poporului (care a găzduit cele mai mari concerte ale artiștilor internaționali în Capitală) ca locație pentru Up All Night, un spectacol cu care este în turneu în toată Europa și Orient, unde cererea de bilete este foarte mare, unele show-uri fiind deja sold-out”, au anunțat organizatorii.</p></blockquote>
<h2><span>Arena Națională, gazda festivalului Untold și a celor de la Rolling Stones</span></h2>
<p>Gigi Becali, dar și alți oameni din lumea sportului românesc au răbufnit atunci când au auzit că pe cel mai mare stadion din România vor avea loc alt tip de evenimente decât cele sportive. Se anunță o vară plină de spectacole de primă clasă. Untold își pregătește debutul în Capitală, iar trupa Rolling Stones revine la București, tot pe Arena Națională.</p>
<p><span>Cel mai mare festival de grătare</span> din Europa urmează să fie găzduit tot pe Arena Națională ceea ce l-a deranjat teribil pe latifundiarul din Pipera, care a anunțat că lucrează la un proiect de lege pentru a nu mai interfera astfel de evenimente cu meciurile de fotbal.</p>
<blockquote><p>„Se lucrează mai mult la ea, pentru că va fi o constituție a sportului, nu neapărat lege. Va fi ceva ce n-a mai fost până acum. Atunci să scrie că Arena Națională e terasă de grătare, de mici și iarmaroc. Concerte să facă, dar când nu sunt date de fotbal. Arena Națională e pentru jocuri de fotbal. Legea se face și se lucreză la ea. Nu o fac eu”, a anunțat milionarul, la <span>Digisport.</span></p></blockquote>

]]></description>
    </item>
  </channel>
</rss>
