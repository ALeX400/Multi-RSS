<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum arată interiorul „bijuteriei” de 600.000 de euro a lui Mirel Rădoi. Imagini fabuloase din Rolls-Royce-ul Cullinan ultra-luxury</title>
      <link>https://www.prosport.ro/sport-life/cum-arata-interiorul-bijuteriei-de-600-000-de-euro-a-lui-mirel-radoi-imagini-fabuloase-din-rolls-royce-ul-cullinan-ultra-luxury-20143369</link>
      <description><![CDATA[<img src="https://www.prosport.ro/wp-content/uploads/2025/04/Cum-arata-interiorul-„bijuteriei-de-600.000-de-euro-a-lui-Mirel-Radoi.-Imagini-fabuloase-din-Rolls-Royce-ul-Cullinan-ultra-luxury-2-1400x645.jpg"/><br/><p>Mirel Rădoi, antrenorul Universității Craiova, are o pasiune pentru bunurile de lux, iar acum și-a permis o nouă aroganță, cumpărându-și o „bijuterie” pe patru roți. Este vorba despre un Rolls-Royce Cullinan ultra-luxury, pentru care a plătit nu mai puțin de 600.000 de euro.</p>
<p>Tehnicianul din Bănie nu se fălește doar cu bolizii care i-au trecut prin mână, ci și cu o colecție impresionantă de ceasuri de lux.</p>
<h2><span>Cum arată interiorul „bijuteriei” de 600.000 de euro a lui Mirel Rădoi. Imagini fabuloase din Rolls-Royce-ul Cullinan ultra-luxury</span></h2>
<p>Mirel Rădoi și-a cumpărat o nouă „bijuterie” pe patru roți. Fostul căpitan al Stelei este un împătimit al bunurilor de lux și a achiziționat un Rolls-Royce Cullinan ultra-luxury, după ce în urmă cu câțiva ani și-a cumpărat un SUV al aceluiași producător britanic.</p>
<p>Autoturismul achiziționat de antrenorul formației din Bănie are parte de dotări impresionante, iar aspectul este unul foarte atrăgător, inclusiv în interior.</p>
<p>Scaunele au tapițerie din piele albă, iar locurile din spate asigură spațiu și un confort sporit pasagerilor. De asemenea, și exteriorul este complet alb. Imaginile cu noua achiziție pe patru roți au fost postate de firma C&amp;I Automobile pe Instagram și pot fi văzute în GALERIA FOTO a acestui articol.</p>
<h2><span>Mirel Rădoi, un împătimit al luxului</span></h2>
<p>Fostul selecționer al naționalei României este cunoscut ca un pasionat al bunurilor de lux. Rădoi deține un alt model de Rolls-Royce, dar în trecut a mai avut și alte modele de mașini de lux, ca de pildă un Ferrari F12 Berlinetta, un Bentley Bentayga First Edition, un Audi A8, un Bentley Continental GT, un Mercedes E-Klasse, un BMW X6 și un Aston Martin.</p>
<p>De asemenea, Rădoi mai deține și câteva ceasuri de lux, printre care se numără și un Richard Mille, în valoare de aproximativ 200.000 de euro. Deși este un pasionat al bunurilor scumpe, fostul fotbalist al Stelei îi sfătuiește pe tineri să-și investească banii în imobiliare.</p>
<p>„Eu am câştigat 15 milioane (n.r. de euro) în toata cariera, dintre care vreo şase s-au dus pe maşini. S-au mai dus vreo două pe ceasuri…</p>
<p>Nu ştiu dacă sunt eu în măsură să îi consiliez (n.r. pe fotbalişti), pentru că şi pasiunea mea sunt maşinile, aşa că…Dacă vei câştiga o sumă aşa de mare, e clar că cel mai indicat e să îţi cumperi un apartament sau o casă”, a spus Mirel Rădoi, în urmă cu mai mulți ani, potrivit <span>Antena Sport</span>.</p>

]]></description>
    </item>
    <item>
      <title>Dan Şucu a dat în judecată gigantul Trendyol, evaluat la 10.000.000.000 de euro. Motivul procesului intentat de Rapid</title>
      <link>https://www.prosport.ro/fotbal-intern/superliga/dan-sucu-a-dat-in-judecata-gigantul-trendyol-evaluat-la-10-000-000-000-de-euro-motivul-procesului-intentat-de-rapid-20143717</link>
      <description><![CDATA[<img src="https://www.prosport.ro/wp-content/uploads/2025/04/Dan-Sucu-a-dat-in-judecata-gigantul-Trendyol-evaluat-la-10.000.000.000-de-euro.-Motivul-procesului-intentat-de-Rapid.jpg"/><br/><p>Dan Șucu n-a stat mult pe gânduri și a acționat în judecată celebra companie Trenydol, una dintre cele mai în vogă platformă de articole vestimentare din Europa la ora actuală, evaluată la 10.000.000.000 de euro.</p>
<p>Conducătorii grupării giuleștene au deschis proces la Tribunalul București, după ce pe site-ul oficial al firmei cu sediu central în Turcia au apărut spre vânzare mai multe produse care poartă însemnele grupării de sub Podul Grant.</p>
<h2><span>Dan Şucu n-a stat la discuții și a dat în judecată compania Trendyol, evaluată la 10 miliarde de euro</span></h2>
<p><span>Acționarul majoritar de la Rapid</span> a decis să acționeze în judecată gigantul Trenydol, una dintre cele mai în vogă platformă de articole vestimentare la ora actuală, cu precădere în Europa Centrală și de Est, cotată în momentul de față la 10 miliarde de euro.</p>
<p>Oficialii clubului vișiniu au deschis proces la Tribunalul București, după ce pe site-ul oficial al firmei cu sediu central în Istanbul au ajuns să fie postate spre vânzare mai multe produse care au însemnele grupării rapidiste, ca tricouri, geci sau treninguri, potrivit <span>gsp.ro</span>.</p>
<p>Rapid a solicitat companiei Trendyol retragerea tuturor produselor respective și au solicitat imperativ instanței să interzică comercializarea acestora, în condițiile în care compania din Turcia nu deține licență pentru un astfel de comerț.</p>
<p>„Rapid a depus o cerere prin care solicită oprirea imediată a vânzării produselor care poartă sigla clubului și eliminarea lor de pe platformă. În lipsa unei licențe sau a unui acord contractual, utilizarea acestor însemne este ilegală”, au susținut surse juridice apropiate cazului, potrivit sursei menționate mai sus.</p>
<p>Oficialii clubului alb-vișiniu susțin că însemnele Rapid sunt protejate prin drepturi de proprietate intelectuale, iar utilizarea fără permisiune contravine acestor reglementări. În cazul unui verdict favorabil al judecătorilor, rapidiștii vor să solicite daune materiale în cazul în care compania turcă nu se supune cerinței.</p>
<h2><span>Peste 13 milioane de produse vândute într-un an în România</span></h2>
<p>Compania operează în special pe piața turcă, dar și-a extins rapid activitatea și în alte țări din zonă, inclusiv în România, acolo unde a devenit destul de repede o platformă în mare vogă de cumpărături online.</p>
<p>Cifra de afaceri a companiei este evaluată undeva la peste 10 miliarde de euro. Gigantul a avut o creștere accelerată a veniturilor și a numărului de utilizatori. Conform <span>Ziarului Financiar</span>, în primul an de activitate pe piața românească, Trendyol a avut 1,3 milioane de cumpărători activi și a vândut peste 13 milioane de produse.</p>
<p>În topul orașelor cu cele mai multe comenzi din România, conduce Capitala, urmată de Cluj-Napoca și Constanța.</p>

]]></description>
    </item>
    <item>
      <title>Cătălina Ponor s-a transformat dintr-o gimnastă eroină într-o mamă gospodină. La 37 de ani, marea campioană s-a dedicat familiei</title>
      <link>https://www.prosport.ro/sport-life/catalina-ponor-s-a-transformat-dintr-o-gimnasta-eroina-intr-o-mama-gospodina-la-37-de-ani-marea-campioana-s-a-dedicat-familiei-20143629</link>
      <description><![CDATA[<img src="https://www.prosport.ro/wp-content/uploads/2025/04/Catalina-Ponor-s-a-transformat-dintr-o-gimnasta-eroina-intr-o-mama-gospodina.-La-37-de-ani-marea-campioana-s-a-dedicat-familiei.jpg"/><br/><p>Cătălina Ponor, considerată una dintre cele mai grațioase și tehnice reprezentante ale gimnasticii din România, a devenit gospodină.</p>
<p>Fosta sportivă, în vârstă de 37 de ani, s-a filmat în timp ce pregătea micul dejun pentru familia sa.</p>
<h2><span>Cătălina Ponor s-a transformat dintr-o gimnastă eroină într-o mamă gospodină. La 37 de ani, marea campioană s-a dedicat familiei</span></h2>
<p>Cătălina Ponor, multipla campioană a României la gimnastică, a demonstrat că <span>este o adevărată gospodină.</span> Fosta sportivă a postat o rețetă pentru un mic dejun rapid și gustos.</p>
<p>„Interesant, o să încerc și eu”, a comentat cineva la clipul postat pe TikTok. „Este foarte ușor, sănătos, se face repede și fără ulei”, a răspuns Cătălina Ponor.</p>
<blockquote cite="https://www.tiktok.com/@catalina.ponor/video/7492017953852919062" class="tiktok-embed" data-video-id="7492017953852919062" style="max-width: 605px; min-width: 325px;">
<section>@catalina.ponor #Tu ce iubești să mănânci #dimineața? 🙈 Spune-mi în comentarii! ✨ #catalinaponor #pentrutine #healthyrecipes #viatadefamilie #momlife #fyp #romania ♬ origineel geluid – hanna</section>
</blockquote>
<p><script async="" src="https://www.tiktok.com/embed.js"></script></p>
<h2><span>Cum a ajutat-o sportul pe Cătălina Ponor </span></h2>
<p>Cătălina Ponor, fosta mare gimnastă a României, susține că sportul a educat-o și <span>a învățat-o ce înseamnă munca.</span></p>
<p>„Sportul m-a educat în primul rând, în al doilea rând mi-a dat o disciplină, m-a învățat ce înseamnă munca, să văd cât de puternică pot să fiu și m-a învățat pentru viață sa trec mai departe peste probleme, peste tot felul de lucruri nu prea plăcute.</p>
<p>Dacă ele consideră ca asta e menirea lor, să meargă mai departe orice ar fi, să aibă curaj, să vadă că sportul e frumos, nu e un lucru rău, e un lucru care te educă, te disciplinează, te ajută și, bineînțeles, așa cum am făcut și eu, am trecut peste dureri, peste momente neplăcute, peste tot felul de incidente.</p>
<p>Și am mers și mi-am văzut visul împlinit. Eu am făcut acest sport cu pasiune și cred că pasiunea a fost primul lucru care m-a făcut să merg mai departe.</p>
<p>Apoi încrederea în mine și dorința de a-mi testa limitele. Încercam să mă controlez, să merg mai departe și să-mi ating țelul pe care mi l-am pus în cap.</p>
<p>(n.r. trei calități morale pe care o gimnastă le posedă și ar vrea să le vadă și în societate) Fair-play-ul – noi suntem fair-play, știm când să cedăm și când altul e mai bun decât noi.</p>
<p>Apoi disciplina e un lucru de bază pe care ți-l dă sportul și cred că faptul că spunem verde în față, nu ne este frică să spunem ce avem în cap și să luptăm pentru noi și să mergem mai departe”, a spus invitata Simonei Amânar în cadrul unui podcast de Ziua Internațională a Sportului pentru Dezvoltare și Pace.</p>

]]></description>
    </item>
    <item>
      <title>Adriana Petrescu a postat prima imagine cu ea, revenită în oraşul bogătaşilor, după ce a fost în doliu pentru soacra ei. Soția lui Dan Petrescu, sclipitoare la Dubai</title>
      <link>https://www.prosport.ro/diverse/adriana-petrescu-a-postat-prima-imagine-cu-ea-revenita-in-orasul-bogatasilor-dupa-ce-a-fost-in-doliu-pentru-soacra-ei-sotia-lui-dan-petrescu-sclipitoare-la-dubai-20143552</link>
      <description><![CDATA[<img src="https://www.prosport.ro/wp-content/uploads/2025/04/Adriana-Petrescu-a-postat-prima-imagine-cu-ea-revenita-in-orasul-bogatasilor-1400x814.jpg"/><br/><p>Soția lui Dan Petrescu, Adriana, a revenit în oraşul bogătaşilor, Dubai, unde s-a stabilit în urmă cu mai bine de 4 ani, și a postat prima imagine cu ea după ce a fost în doliu.</p>
<p>Dan și Adriana Petrescu formează o familie din 2007, cei doi având și o fată, Jennifer, care locuiește alături de mama ei, în Dubai.</p>
<h2><span>Soția lui Dan Petrescu este sclipitoare la Dubai, la puțin timp după ce a fost în doliu pentru soacra ei</span></h2>
<p>Familia lui Dan Petrescu a trecut, recent, printr-o tragedie. Mama tehnicianului, în vârstă de 91 de ani, a decedat în urma unei lungi suferințe, iar <span>Adriana Petrescu a venit de urgență în țară</span>, în contextul în care femeia locuiește cu fiica celor doi, Jennifer, în Dubai.</p>
<p>„Am pierdut o persoană dragă, pe soacra mea, un suflet plin de înțelepciune, iubire și bunătate. Amintirile frumoase vor rămâne veșnic vii în inimile noastre. Dumnezeu să o odihnească în pace”, a transmis ea, pe pagina sa de Instagram, la jumătatea lunii martie.</p>
<p>Evident, și cei de la CFR Cluj i-au tramsmis un mesaj de încurajare tehnicianului, amintind că familia grupării din Gruia a pierdut un membru important, care nu a încetat niciodată să fie alături de echipă, chiar și de la distanță, iubind din suflet culorile alb și vișiniu.</p>
<p>„Gândurile noastre se îndreaptă, în aceste momente, către antrenorul nostru, Dan Petrescu, care trece prin clipe grele după pierderea mamei sale. Întreaga noastră familie îi este alături și îi dorește multă putere! Sincere condoleanțe familiei îndurerate! Dumnezeu să o odihnească în pace”, au transmis cei de la CFR Cluj, pe pagina oficială de Facebook.</p>
<h2><span>Adriana Petrescu are un salon de înfrumusețarew în București</span></h2>
<p>Dan Petrescu a făcut cunoscute motivele pentru care soția lui locuiește în Dubai cu fata lor, Jennifer. Partenera lui de viață i-a transmis că nu vrea să se mai mute, în funcție de obligațiile contractuale ale tehnicianului, preferând un loc stabil.</p>
<p>„Nu e nimic ușor în viață. Dacă vrei să ai succes trebuie să faci niște sacrificii, asta este opinia mea. Am făcut sacrificii și ca jucător, fac și ca antrenor pentru că altfel nu pot avea rezultate. E clar că familia mea n-a fost lângă mine mereu. Am mutat-o așa de mult dintr-o țară în alta încât la un moment dat s-au plictisit și au obosit și au spus: «noi trebuie să rămânem undeva». Dar au înțeles situația și mă bucur foarte mult”, declara Dan Petrescu, într-un interviu acordat pentru site-ul celor de la CFR Cluj.</p>
<p>Adriana Petrescu vine destul de des în România, deoarece are un salon de înfrumusețarew în București. Stabilimentul a fost deschis la jumătatea lunii decembrie a anului 2016.</p>
<p>„Pentru mine, frumusețea înseamnă, înainte de orice altă definiție, sănătate. Ca să funcționeze corect, fiecare celulă din corp are nevoie de apă. Hidratarea organismului, a pielii, a părului este vitală.</p>
<p>Dimineața, beau apă cu lămâie, iar apoi, pe tot parcursul zilei, consum multă, multă apă. Cremele, serumurile și măștile hidratante sunt de asemenea nelipsite din beauty kit-ul meu.</p>
<p>Nu mi-am făcut nicio operaţie estetică şi nici nu intenţionez să apelez la chirurgie. Într-o societate în care tot mai multe femei recurg la tratamente invazive de înfrumuseţare, eu continui să promovez frumuseţea naturală şi menţinerea acesteia prin metode non-invazive”, explica Adriana Petrescu recent modul în care <span>reușește să se mențină foarte bine</span> la cei 47 de ani pe care-i are.</p>

]]></description>
    </item>
    <item>
      <title>A ajuns la 50 de ani şi a dispărut complet din fenomen „urmaşul lui Gică Hagi”. Cum a pierdut 3 apartamente sau, mai bine zis, cum a fost păcălit: „Le-am pus cruce”</title>
      <link>https://www.prosport.ro/sport-life/a-ajuns-la-50-de-ani-si-a-disparut-complet-din-fenomen-urmasul-lui-gica-hagi-cum-a-pierdut-3-apartamente-sau-mai-bine-zis-cum-a-fost-pacalit-le-am-pus-cruce-20143445</link>
      <description><![CDATA[<img src="https://www.prosport.ro/wp-content/uploads/2025/04/A-ajuns-la-50-de-ani-si-a-disparut-complet-din-fenomen-„urmasul-lui-Gica-Hagi-scaled-e1744388149527-1400x1094.jpg"/><br/><p>Viorel Domocoș era un considerat unul dintre jucătorii fenomen ai României la începutul anilor 2000 și era considerat, la un moment dat, „urmaşul lui Gică Hagi”. Inclusiv „Regele” se arăta impresionat de abilitățile sale tehnice și chiar îl vedea ca pe un „moștenitor” al talentului său.</p>
<p>Ajuns acum la 50 de ani, Domocoș a dispărut complet din fenomen și s-a retras în satul natal, Bratca, din Județul Bihor. Sau, cum îl descrie cu mult umor, „satul american”.</p>
<h2><span>A ajuns la 50 de ani şi a dispărut complet din fenomen „urmaşul lui Gică Hagi”. Cum a pierdut 3 apartamente sau, mai bine zis, cum a fost păcălit: „Le-am pus cruce”</span></h2>
<p>Viorel Domocoș a fost unul dintre jucătorii ofensivi cu un potențial uriaș, la începutul anilor 2000. Fotbalistul era considerat chiar un posibil urmaș al lui Gică Hagi datorită abilităților sale fizice și tehnice.</p>
<p>Domocoș a evoluat de-a lungul carierei la formații ca Universitatea Craiova, Dinamo, FC Național, FC Argeș, FC Brașov, dar și în străinătate. Cu gruparea din „Ștefan cel Mare” a reușit să câștige Cupa României, în anul 2003.</p>
<p>Deși era deseori comparat cu Hagi, accidentările i-au oprit drumul spre a progresa așa cum și-ar fi dorit, iar cursul carierei sale a trecut inclusiv pe la echipe din China și Cipru. După ce s-a retras din cariera de jucător, a cochetat cu antrenoratul și a fost secundul lui Eric Lincar la Universitatea Cluj în 2022, anul în care ardelenii au reușit promovarea, după barajul cu Dinamo.</p>
<p>Banii câștigați din fotbal s-au risipit, iar acum fostul jucător, ajuns la 50 de ani, s-a retras în satul natal, Bratca, din județul Bihor, unde duce o viață tihnită, departe de agitația din fotbal.</p>
<p>Domocoș mărturisește cum conducerea lui Dinamo l-a păcălit cu o sumă uriașă, echivalentul a două sau chiar trei apartamente la acel moment. Nu mai speră să vadă vreodată acei bani, deși a contribuit decisiv la parcursul excelent al „câinilor” din Cupa României 2002 – 2003.</p>
<p>„Cei de acolo n-au fost corecți față de mine. Nu mă așteptam să fie chiar așa. N-am primit niciodată prima de obiectiv și salariile. Ți-aduci aminte că golul meu a calificat Dinamo în finala Cupei României în 2003? N-am primit nimic, dar nimic. Și m-am dus la FC Național, că așa mi-au zis, că e mai bine, că dacă fac așa, o să fie corecți…</p>
<p>(n.r. Bani mulți?) Cred că două-trei apartamente la vremea aia, lejer! Așa că… În fine, au trecut anii, au venit insolvențele, am pus de multă vreme cruce acelor bani. Nu mă mai gândesc la ei, parcă nici n-au fost”, a spus Domocoș, potrivit GSP.</p>
<h2><span>Ce sfat le dă Domocoș actualilor și viitorilor fotbaliști</span></h2>
<p>Domocoș nu a ezitat să ofere și câteva sfaturi tinerilor ce vor să fie fotbaliști, dar și celor care joacă în prezent fotbal. Fostul jucător îi sfătuiește să fie foarte atenți atât la viața de pe teren, cât și la cea din afara lui, deoarece există numeroase tentații.</p>
<p>„(n.r. Ce sfat ai pentru tinerii fotbaliști?) Să le facă pe toate! (n.r. Pe toate, pe toate?) Pe toate, dar cu cap. (n.r. Adică?) Adică, să ducă antrenamentul, zi de zi, să-și cunoască singuri organismul. Cine poate să ducă și viața din afara gazonului, să ducă, dar apoi la antrenamente să rupă tot, să nu se simtă că și-a trăit viața. Cine poate, poate, cine nu, să stea acasă, să bea suc, să doarmă bine ca să fie la cel mai înalt nivel.</p>
<p>(n.r. Ce înseamnă fotbalul pentru tine?) Sunt fericit că am făcut parte, că sunt, în cel mai frumos lucru inventat de Dumnezeu. Nu există meserie mai frumoasă decât aceea de fotbalist. Este un cadou pe care ți-l dă Dumnezeu, fotbalistul este un norocos al sorții. Și antrenor e frumos, dar stresul e de 10.000 de ori mai mare”, a mai spus Domocoș, potrivit GSP.</p>

]]></description>
    </item>
  </channel>
</rss>
