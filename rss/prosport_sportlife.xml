<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Proiectul pentru noua Sală Polivalentă din Bucureşti prinde contur în perioada austerității. Terenul Casei Radio e „vânat” de primărie pentru arena multifuncțională: „Gata în 6 ani, cu 25 de mii de locuri”</title>
      <link>https://www.prosport.ro/diverse/proiectul-pentru-noua-sala-polivalenta-din-bucuresti-prinde-contur-in-perioada-austeritatii-terenul-casei-radio-e-vanat-de-primarie-pentru-arena-multifunctionala-gata-in-6-ani-cu-25-de-20243992</link>
      <description><![CDATA[<img src="https://www.prosport.ro//wp-content/uploads/2025/08/Proiectul-pentru-noua-Sala-Polivalenta-din-Bucuresti-prinde-contur-in-perioada-austeritatii-1400x933.jpg"/><br/><p>Proiectul pentru noua Sală Polivalentă din București prinde contur în perioada austerității, iar terenul Casei Radio e „vânat” de primărie pentru arena multifuncțională.</p>
<p>Stelian Bujduveanu, primarul general interimar al Bucureștiului, a vorbit despre acest proiect și a dezvăluit că ar putea fi pus pe picioare în aproximativ 6 ani de zile.</p>
<h2><span>Ce se întâmplă cu noua Sală Polivalentă din București</span></h2>
<p>Stelian Bujduveanu, primarul general interimar al Bucureștiului, a vorbit recent despre <span>proiectul pentru noua Sală Polivalentă din capitală</span>. Acesta prinde contur, susține edilul, și ar putea fi gata în aproximativ șase ani de zile, după ce va fi identificată cea mai potrivită locație. Totodată, acesta a menționat că<span> noua Sală Polivalentă</span> ar putea găzdui aproximativ 25.000 de spectatori.</p>
<p>„Realist vorbind, lucrările pentru noua Sală Polivalentă ar începe în aproximativ doi ani, pentru că, deocamdată, nici nu avem o locație. Prin urmare, finalizarea ar fi cam în 4-5-6 ani de acum încolo, în funcție de magnitudinea proiectului. Dacă avem terenul, nimic nu ne mai oprește să începem investiția”, a declarat Stelian Bujduveanu, conform <span>gsp.ro</span>.</p>
<h2><span>Ce locație a fost identificată</span></h2>
<p>Primarul Stelian Bujduveanu a dezvăluit că a fost identificată și o nouă locație pentru Sala Polivalentă și a explicat de ce aceasta nu poate fi construită în apropierea Arenei Naționale. Conform edilului, este vizată locația pe care în acest moment se află Casa Radio, care este în paragină de aproximativ 20 de ani de zile.</p>
<p>„Sala Polivalentă e o restanță a municipiului București. În primul rând, locația aleasă în 2017 nu mai este de actualitate. E vorba despre zona în care se află turnul de parașutism din vecinătatea Arenei Naționale.</p>
<p>Motivul e că nu poți aduce în zona «Lia Manoliu» atât de multe mașini și atât de mulți oameni. Deja există Arena Națională, va fi și patinoarul «Flamaropol», vom avea și bazinele și restul terenurilor adiacente, inclusiv terenurile de tenis ale CSM. Bulevardul Basarabia devine, astfel, nefuncțional. Și deja avem foarte multe plângeri de la locuitorii din cartierul Vatra Luminoasă. Practic, am paraliza zona respectivă.</p>
<p>Noi considerăm că o locație foarte, foarte bună pentru o sală trebuie să aibă câteva elemente definitorii. În primul rând, e nevoie de o suprafață de cel puțin 1,5-2 hectare. În momentul de față, singura locație potrivită care îmi vine în minte și care îndeplinește aceste criterii e Casa Radio, care stă în paragină de peste 20 de ani”, a mai spus Stelian Bujduveanu, conform sursei menționate anterior.</p>

]]></description>
    </item>
    <item>
      <title>„Paranoia și anxietatea au fost perturbatoare”. Orlando Bloom a fost devastat mental după ce a trebuit să slăbească 13 kilograme pentru rolul din filmul „Boxerul”</title>
      <link>https://www.prosport.ro/diverse/paranoia-si-anxietatea-au-fost-perturbatoare-orlando-bloom-a-fost-devastat-mental-dupa-ce-a-trebuit-sa-slabeasca-13-kilograme-pentru-rolul-din-filmul-boxerul-20243644</link>
      <description><![CDATA[<img src="https://www.prosport.ro//wp-content/uploads/2025/08/„Paranoia-si-anxietatea-au-fost-perturbatoare.-Orlando-Bloom-a-fost-devastat-mental-dupa-ce-a-trebuit-sa-slabeasca-13-kilograme-pentru-rolul-din-filmul-„Boxerul.jpg"/><br/><p>Celebrul actor Orlando Bloom (48 de ani) a trecut prin experiențe devastatoare pentru a putea juca în filmul „Boxerul” (The Cut). Pentru acest rol a trecut prin transformări fizice impresionante, slăbind 13 kilograme, dar și printr-o adevărată luptă mentală.</p>
<p>În ciuda faptului că s-a confruntat cu provocările date de paranoia și anxietate, care „au fost perturbatoare”, Bloom s-a arătat foarte încântat de transformarea sa fizică pentru rolul de pugilist.</p>
<p><span>Orlando Bloom</span> este cunoscut pentru rolurile din Troia, Cei trei muschetari, dar și din seriile Pirații din Caraibe și Stăpânul inelelor.</p>
<h2><span>Orlando Bloom, devastat mental: „Paranoia și anxietatea au fost perturbatoare”</span></h2>
<p>Orlando Bloom a vorbit foarte deschis de provocările cu care s-a confruntat pentru a putea intra în rolul din filmul „Boxerul”, dar și impactul pe care l-a avut asupra mentalului său. Pentru acest rol, Bloom a slăbit 13 kilograme, urmând o dietă drastică, care a venit „la pachet” cu o formă intensă de disciplină, specifică sportivilor, în special pugiliștilor, care trebuie să se încadreze într-o anumită greutate, cea a categoriei în care luptă.</p>
<p>„Ceea ce nu mă așteptam și m-a surprins a fost impactul psihic pe care îl are acest tip de disciplină intensă. Paranoia și anxietatea erau foarte reale și perturbatoare, cauzate de lipsa somnului, se pare că nu poți dormi când ți-e foame.</p>
<p>Restricția de apă pentru a ajunge la greutatea minimă pentru scenele finale a dus cu gânduri obsesive legate de mâncare, visând la ce aș putea mânca atunci când voi termina dieta cu ton și castraveți”, a declarat Orlando Bloom pentru <span>People</span>.</p>
<p>Mai mult decât atât, Bloom a afirmat că regimul drastic pe care l-a urmat pentru a intra în pielea personajului nu trebuie încercat acasă. Un avertisment menit celor care încearcă cele mai năstrușnice metode de a scăpa de kilogramele în plus, punându-și însă în pericol integritatea fizică, dar mai ales cea psihică.</p>
<p>„Am fost supravegheat săptămânal, iar analizele mele de sânge au fost monitorizate de un expert în nutriție, Phillip Goglia, care m-a ajutat să slăbesc puțin peste 13 kilograme în aproximativ trei luni”, a mai spus Bloom.</p>
<p><span>S-a retras Jon Jones, campionul greilor din MMA</span></p>
<h2><span>„Este o poveste despre luptele cu care ne confruntăm cu toții”</span></h2>
<p>Rolul pe care îl joacă în „Boxerul” este al <span>unui fost pugilist</span>, care a suferit o înfrângere ce i-a pus capăt carierei de campion. Dar care nu își acceptă situația și se antrenează pentru a-și recâștiga centura. „O obsesie pune stăpânire pe el, realitatea se destramă și el riscă să se afune într-o spirală mult mai terifiantă”, se arată în <span>sinopsisul</span> filmului.</p>
<p>Potrivit actorului, experiența din acest film face parte dintr-o luptă cu care foarte mulți se confruntă de-a lungul timpului.</p>
<p>„În cele din urmă, aceasta este o poveste despre luptele cu care ne confruntăm cu toții și despre ceea ce este necesar pentru a ne înfrunta demonii interiori și a ajunge la acceptarea de sine”, a concluzionat Bloom legat de rolul din Boxerul și „rolul” pe care îl joacă fiecare în propriul film.</p>

]]></description>
    </item>
    <item>
      <title>Gigi Becali i-a propus lui Giovanni Becali o afacere care putea să-i aducă sute de milioane de euro: „Tu vrei să bagi banii mei să putrezească?!”</title>
      <link>https://www.prosport.ro/diverse/gigi-becali-i-a-propus-lui-giovanni-becali-o-afacere-care-putea-sa-i-aduca-sute-de-milioane-de-euro-tu-vrei-sa-bagi-banii-mei-sa-putrezeasca-20244021</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-i-a-propus-lui-Giovanni-Becali-o-afacere-care-putea-sa-i-aduca-sute-de-milioane-de-euro-„Tu-vrei-sa-bagi-banii-mei-sa-putrezeasca.jpg"/><br/><p>Giovanni Becali putea face afacerea vieții, dar nu a fost convins de vărul său Gigi Becali să investească la momentul potrivit.</p>
<p>În anii 2000, <span>Gigi Becali a cumpărat foarte mult pământ</span> în zonele cheie ale Capitalei. A vrut să îi bage în afacerea cu terenuri și pe verii săi, dar Giovanni Becali nu a avut încredere să își investească la acea vreme banii în terenuri ale căror prețuri au „explodat” în ultimii ani și ar fi ajuns să aibă sute de milioane de euro.</p>
<h2><span>Giovanni Becali, reticent cu privire la investițiile în terenuri: „Îi înmulțea Gigi”</span></h2>
<p>Celebrul impresar a dezvăluit că vărul său i-a propus să investească în terenuri la începutul anilor 2000. La acea vreme, nu credea că va face bani din așa ceva și nu voia ca banii lui să „putrezească” în terenuri fără prea mare valoare.</p>
<p>S-a dovedit că s-a înșelat foarte tare și acum îi pare rău că nu i-a dat toți banii lui Gigi Becali să îi investească în terenuri. Fratele său s-a implicat alături de latifundiarul din Pipera și a avut de câștigat.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„A cumpărat fratele meu, eu nu. (n.r. Nu ți-a zis Gigi să investești în imobiliare?) Mi-a zis Gigi o dată: ‘Dă, bă, Giovanni, banii, să îi băgăm în pământuri’ / ‘Tu vrei să bagi banii mei în pământ, să putrezească’. (n.r. Aveai miliardul acum, dacă băgai banii în pământuri?) Cred. Îi înmulțea Gigi. Tot ce aveam eu puteam să îi dau lui Gigi, aveam bani atunci”, a declarat Ioan Becali pentru <span>Fanatik.</span></div>
</blockquote>
</div>
</div>
<h2 class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x1h91t0o xkh2ocl x78zum5 xdt5ytf x13a6bvl x193iq5w x1iyjqo2 x1eb86dx" role="presentation"><span>Gigi Becali, avere fabuloasă în pământuri </span></h2>
<p>Nu degeaba e supranumit „Latifundiarul din Pipera”. Patronul FCSB are o avere impresionantă, iar dacă ar vinde toate terenurile din prezent ar putea ajunge în topul celor mai bogați români, alături de Ion Țiriac.</p>
<p>Suprafețele de teren deținute de miliardar se întind pe sute de hectare. Doar în județul Ilfov are 15 hectare de teren, la care se adaugă alte 90 de hectare în intravilan și extravilan la Pitești. De asemenea, mai are peste 50 de hectare în Vâlcea, dar cele mai valoroase sunt terenurile din jurul Bucureștiului deoarece prețurile cresc foarte mult de la un an la altul cât timp orașul se extinde.</p>
<p>În urmă cu doi ani a refuzat o <span>afacere uluitoare</span> pentru România. Un grup de investitori în imobiliare i-au propus o afacere de 1 miliard de euro pentru mai multe terenuri, dar afacerea a picat deoarece Gigi Becali urma să primească banii pe o perioadă de zece ani.</p>

]]></description>
    </item>
    <item>
      <title>Cea mai vizibilă „pată” din deteriorarea investiției de 20 de milioane de euro va fi rezolvată! Decizia legată de Arena Națională a fost luată și încep lucrările vitale</title>
      <link>https://www.prosport.ro/diverse/cea-mai-vizibila-pata-din-deteriorarea-investitiei-de-20-de-milioane-de-euro-va-fi-rezolvata-decizia-legata-de-arena-nationala-a-fost-luata-si-incep-lucrarile-vitale-20243820</link>
      <description><![CDATA[<img src="https://www.prosport.ro//wp-content/uploads/2025/07/Cum-arata-gazonul-de-pe-Arena-Nationala.-Imagine-cu-cateva-ore-inainte-de-FCSB-Shkendija.jpg"/><br/><p>Cea mai vizibilă „pată” din deteriorarea investiției care a costat nu mai puțin de 20 de milioane de euro va fi rezolvată în curând, întrucât decizia legată de Arena Națională din București a fost luată, iar lucrările vitale vor începe în curând.</p>
<p>Stelian Bujduveanu, primarul interimar al capitalei, a anunțat că vor începe mai multe lucrări de reabilitare la cel mai mare stadion de la noi din țară.</p>
<h2><span>Lucrări de reabilitare la Arena Națională din București</span></h2>
<p>În 2011, România inaugura <span>Arena Națională din București, cel mai mare stadion al țării</span>, cu o capacitate de 55.000 de locuri, care costa nu mai puțin de 234 de milioane de euro.</p>
<p>De atunci și până în prezent, stadionul, care a găzduit meciuri extrem de importante, dar și<span> alte evenimente, care nu au legătură cu sportul</span>, s-a confruntat cu probleme serioase. Una dintre ele, care persistă din 2020, este legată de acoperișul retractabil al arenei, care a costat nu mai puțin de 20 de milioane de euro. Acesta nu a mai fost folosit din luna decembrie a anului 2020, întrucât nu mai funcționează din cauza sistemului electromecanic special, care a rămas blocat.</p>
<p>Acum, Stelian Bujduveanu, primarul interimar al capitalei, a anunțat că vor începe mai multe lucrări de reabilitare la cel mai mare stadion de la noi din țară și că problema acoperișului retractabil va fi rezolvată în 2026.</p>
<p>„Sunt mai multe defecțiuni la Arenă, și cubul trebuie schimbat, am semnat chiar zilele trecute procedura pentru expertizare, finalizăm expertiza, apoi intrăm să remediem. Cubul trebuie schimbat, acoperișul trebuie rezolvat. Pe cub sunt defecțiuni la nivel de LED, trebuie reparat.</p>
<p>Avem defecțiuni, au fost câteva inundații la nivel de spații interne, pe care le refacem acum. Aceste reparații se vor finaliza în 2026, astăzi nu avem costul lucrărilor”, a mai precizat Stelian Bujduveanu, conform <span>gsp.ro</span>.</p>
<h2><span>Întreținerea Arenei Naționale, extrem de costisitoare</span></h2>
<p>Primarul interimar al capitalei a mai declarat că întreținerea Arenei Naționale din București este extrem de costisitoare.</p>
<p>„Nu poți doar să iei bunul, trebuie să-l și întreții. Iar întreținerea costă bani. Trebuie să plătim pază, trebuie să plătim mentenanță. Mă întrebați de ce e costul atât de mare de la operarea arenei. Ați fost în arenă, în subteran? Vă invit, într-o zi, să vedeți. Este o întreagă industrie în subteran.</p>
<p>Deci vorbim despre o industrie în interiorul unui obiectiv care trebuie întreținut, care costă bani. Că nu avem mecanicii noștri proprii. Plătim firme specializate care să facă aceste lucruri”, a mai spus edilul, conform sursei menționate anteior.</p>

]]></description>
    </item>
    <item>
      <title>I-a dat peste cap pe experți. Cât costă, de fapt, inelul de logodnă pe care Cristiano Ronaldo i l-a dat Georginei Rodriguez</title>
      <link>https://www.prosport.ro/diverse/i-a-dat-peste-cap-pe-experti-cat-costa-de-fapt-inelul-de-logodna-pe-care-cristiano-ronaldo-i-l-a-dat-georginei-rodriguez-20243777</link>
      <description><![CDATA[<img src="https://www.prosport.ro//wp-content/uploads/2025/08/I-a-dat-peste-cap-pe-experti.-Cat-costa-de-fapt-inelul-de-logodna-pe-care-Cristiano-Ronaldo-i-l-a-dat-Georginei-Rodriguez-.jpeg"/><br/><p><!--StartFragment --></p>
<p class="pf0"><span class="cf0">Cristiano Ronaldo a cerut-o </span><span class="cf1">î</span><span class="cf0">n sf</span><span class="cf1">â</span><span class="cf0">r</span><span class="cf0">șit </span><span class="cf1">î</span><span class="cf0">n c</span><span class="cf0">ăsătorie pe Georgina Rodriguez, iar inelul dăruit partenerei sale de viață i-a bulversat total pe experții </span><span class="cf2">bijutieri.</span></p>
<p class="pf0"><span class="cf2">Dac</span><span class="cf2">ă unii apreciază că acesta valorează circa 2.000.000 de dolari, alții epatează și susțin că bijuteria a costat peste 10 milioane de dolari</span></p>
<h2 class="pf0"><span><span class="cf2">Nici măcar experții nu știu exact c</span><span class="cf3">â</span><span class="cf2">t a </span><span class="cf4">cost</span><span class="cf2">at </span><span class="cf4">inelul de logodnă </span><span class="cf2">dăruit de </span><span class="cf4">Cristiano Ronaldo </span><span class="cf2">partenerei sale de viață </span><span class="cf4">Georgin</span><span class="cf2">a</span><span class="cf4"> Rodriguez</span></span></h2>
<p class="pf0"><span class="cf4">Cristiano Ronaldo </span><span class="cf2">(40 de ani) <span>și-a luat </span></span><span>într-un final inima-n dință și a cerut-o de soție </span><span class="cf4">pe Georgina Rodriguez</span><span class="cf2"> (31 de ani) după opt ani de relație. Momentul special nu avea cum să se desfășoare fără un inel fabulos. </span></p>
<p class="pf0"><span class="cf2">Viitoarea doamnă Ronaldo a anunțat fericitul moment din viața sa p</span><span class="cf4">rintr-o postare pe Instagram în care a apărut </span><span class="cf2">cu </span><span class="cf4">noul </span><span class="cf2">inel cu </span><span class="cf4">diamant al </span><span class="cf4">, care este </span><span class="cf2">extrem de </span><span class="cf4">masiv ca dimensiuni, încât a devenit </span><span class="cf2">instant o controversă.</span></p>
<p class="pf0"><span class="cf2">Bijuteria aleasă de starul fotbalului mondial </span><span class="cf4">i-a bulversat pe experții </span><span class="cf2">în materie. </span><span class="cf4">Dacă unii </span><span class="cf2">consideră </span><span class="cf4">că acesta valorează </span><span class="cf2">doar </span><span class="cf4">2.000.000 de </span><span class="cf2">dolari</span><span class="cf4">, alții </span><span class="cf2">sunt de cu totul altă părere </span><span class="cf4">și susțin că bijuteria </span><span class="cf2">l-</span><span class="cf4">a costat </span><span class="cf2">pe CR de peste cinci ori mai mult. </span></p>
<p class="pf0"><span class="cf0">Anna Whiting, directorul general al experților </span><span class="cf1">în bijuterii </span><span class="cf1">Cushla</span><span class="cf1"> Whiting, a declarat </span><span class="cf2">c</span><span class="cf0">ă inelul cu tăietură ovală are peste 25 de carate.</span></p>
<p class="pf0"><span class="cf5">„T</span><span class="cf0">ăietura ovală, cu forma sa alungită, sporește impactul diamantului, oferind </span><span class="cf1">în acela</span><span class="cf0">și timp degetului un aspect flatant. </span><span class="cf5">De o parte </span><span class="cf0">și de alta a diamantului principal se află două pietre mai mici, probabil de aproximativ un carat fiecare, cre</span><span class="cf1">ând un design echilibrat din trei pietre.</span></p>
<p class="pf0"><span class="cf5">Inelul este realizat din platin</span><span class="cf0">ă sau aur alb și folosește o montură simplă cu gheare duble care ridică diamantul central, permiț</span><span class="cf1">ând luminii s</span><span class="cf0">ă pătrundă și să-i sporească strălucirea. Această montură evidențiază piatra principală, mențin</span><span class="cf1">ând-o în acela</span><span class="cf0">și timp fixată. </span><span class="cf5">Av</span><span class="cf1">ând în vedere dimensiunea </span><span class="cf0">și calitatea diamantelor, precum și măiestria execuției, valoarea inelului ar fi de peste zece milioane de dolari”, a declarata Anna Whiting pentru Ell, citată de <span>sportbible.com</span>.  </span></p>
<p class="pf0"><span class="cf0">La r</span><span class="cf1">â</span><span class="cf0">ndul s</span><span class="cf0">ău, Tobias </span><span class="cf0">Kormind</span><span class="cf0">, directorul general al casei de bijuterii 77 Diamonds din Londra, consideră că noul accesoriul de lux al </span><span class="cf0">Georginei</span><span class="cf0"> Rodriguez are aproximativ 35 de carate și este flancată de pietre laterale ovale montate </span><span class="cf1">în platin</span><span class="cf0">ă</span></p>
<p class="pf0"><span class="cf0">Valoarea inelului, potrivit expertului, se situează la un nivel ridicat alături de faimosul diamant Taylor-Burton, o piatră </span><span class="cf1">în form</span><span class="cf0">ă de pară de 69,42 carate, dăruită lui Elizabeth Taylor de Richard Burton, care se pare că l-a cumpărat de la Cartier pentru peste 1 milion de dolari la licitație. </span><span class="cf0">Kormind</span><span class="cf0"> consideră că inelul modelului argentinian are un preț de 5 milioane de dolari.</span></p>
<div class="wp-caption aligncenter" id="attachment_20176423" style="width: 1410px"><img alt="" aria-describedby="caption-attachment-20176423" class="size-large wp-image-20176423" decoding="async" fetchpriority="high" height="796" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/05/L-au-testat-pe-Cristiano-Ronaldo-cu-o-tehnologie-de-ultima-generatie-1400x796.jpg" srcset="https://www.prosport.ro/wp-content/uploads/2025/05/L-au-testat-pe-Cristiano-Ronaldo-cu-o-tehnologie-de-ultima-generatie-1400x796.jpg 1400w, https://www.prosport.ro/wp-content/uploads/2025/05/L-au-testat-pe-Cristiano-Ronaldo-cu-o-tehnologie-de-ultima-generatie-768x436.jpg 768w, https://www.prosport.ro/wp-content/uploads/2025/05/L-au-testat-pe-Cristiano-Ronaldo-cu-o-tehnologie-de-ultima-generatie-1536x873.jpg 1536w, https://www.prosport.ro/wp-content/uploads/2025/05/L-au-testat-pe-Cristiano-Ronaldo-cu-o-tehnologie-de-ultima-generatie-2048x1164.jpg 2048w" width="1400"/><p class="wp-caption-text" id="caption-attachment-20176423">Mediafax Foto</p></div>
<h2 class="pf0"><span class="cf0">Sumele vehiculate, un fleac pentru CR</span></h2>
<p class="pf0"><span class="cf0">Laura Taylor, specialistă </span><span class="cf1">în inele de logodn</span><span class="cf0">ă la </span><span class="cf0">Lorel</span><span class="cf0"> Diamonds, descrie piatra </span><span class="cf0">Goerginei</span><span class="cf0"> ca fiind </span><span class="cf5">„extraordinar</span><span class="cf0">ă”, </span><span class="cf0">lăud</span><span class="cf1">ându</span><span class="cf1">-se cu ceea ce ea consider</span><span class="cf0">ă a fi un diamant cu tăietură ovală, cu o greutate cuprinsă </span><span class="cf1">între 15 </span><span class="cf0">și 20 de carate.</span></p>
<p class="pf0"><span class="cf5">„T</span><span class="cf0">ăieturile ovale sunt cunoscute pentru fațetarea lor strălucitoare, care maximizează strălucirea și conferă pietrei un aspect luminos și plin de viață din orice unghi. </span><span class="cf5">Dac</span><span class="cf0">ă diamantul este natural și de o calitate excepțională </span><span class="cf1">în gama de culori D-F, cu o claritate impecabil</span><span class="cf0">ă sau aproape impecabilă, valoarea sa ar putea depăși cu ușurință aproximativ 2 milioane de dolari”, a conchis ea, citată de <span>people.com</span>.<br/>
</span></p>
<p class="pf0"><span class="cf1">Sumele nu par a avea vreo mare însemnătate pentru Ronaldo, cel care tocmai ce <span>a semnat un nou contract de top cu Al </span></span><span>Nassr</span><span class="cf1"> la începutul acestei veri. Detaliile contractului jucătorului în vârstă de 40 de ani au fost dezvăluite la scurt timp după confirmare, precizând că acesta va primi 600.000 de dolari pe zi, aproximativ 4 milioane de dolari săptămână.</span></p>
<p><!--EndFragment --></p>

]]></description>
    </item>
  </channel>
</rss>
