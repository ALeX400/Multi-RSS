<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams nu mai are nicio măsură! S-a pozat pe iaht, în costum de baie, în ipostaze care vor naşte comentarii</title>
      <link>https://www.prosport.ro/diverse/serena-williams-nu-mai-are-nicio-masura-s-a-pozat-pe-iaht-in-costum-de-baie-in-ipostaze-care-vor-naste-comentarii-20222361</link>
      <description><![CDATA[<img src="https://www.prosport.ro/wp-content/uploads/2025/07/Serena-Williams-nu-mai-are-nicio-masura.jpg"/><br/><p>Fosta mare jucătoare de tenis Serena Williams s-a pozat pe iaht, în costum de baie, în ipostaze provocatoare.</p>
<p>Activă pe rețelele de socializare, Serena Williams s-a fotografiat pe un iaht, alături de câteva prietene, profitând de vacanța pe care o face cu acestea.</p>
<h2><span>Imaginile virale cu Serena Williams în costum de baie pe iaht, care vor naşte comentarii</span></h2>
<p>În această perioadă, Serena Williams se află într-o vacanță alături de câteva prietene. Ele au decis să petreacă timp în oraș, dar, înainte, s-au fotografiat pe un iaht.</p>
<p>„Eu și fetele mele… suntem în stradă în seara asta. Dar începem de aici”, a transmis pe contul de instagram fosta mare jucătoare de tenis, <span>prezentând, de asemenea</span>, 4 fotografii și două filmulețe.</p>
<p>Recent, ea a recunoscut că nu și-ar dori ca fiica ei, Olympia, să urmeze tenisul ca profesie. Explicându-și motivul, Serena a spus că speră ca fiica ei să poată trăi o viață „normală”, lucru pe care ea însăși nu l-a experimentat crescând în lumina reflectoarelor și sub o presiune intensă.</p>
<p>Williams a avut o carieră legendară și este considerată una dintre cele mai mari, dacă nu chiar cea mai mare, jucătoare de tenis din toate timpurile, cu un număr uimitor de 23 de titluri de Mare Șlem în palmares. <span>S-a retras după US Open din 2022</span>.</p>
<h2><span>Serena Williams era însărcinată când a câștigat finala de la Australian Open din 2017</span></h2>
<p>Fosta jucătoare americană a trebuit să depășească multe obstacole de-a lungul carierei, de la rasism și remarci sexiste până la confruntarea cu probleme grave de sănătate, inclusiv o embolie pulmonară care i-a pus viața în pericol în 2011 și complicații în timpul sarcinii ani mai târziu.</p>
<p>Deși aceste experiențe au făcut-o mai puternică, a spus clar că nu vrea ca și copiii ei să se confrunte cu aceleași greutăți pe care le-a întâmpinat ea</p>
<p>„Aș urî-o să fie nevoită să se confrunte cu comparații sau așteptări. Este atât de mult de muncă și am renunțat la atât de multe. Nu regret, dar e ca în «Uși glisante»: Intră printr-o altă ușă și duce o viață diferită. Mi-ar plăcea să aibă o viață normală. Eu nu am avut așa ceva”, a spus ea, potrivit <span>Sports Keeda</span>.</p>
<p>Williams a născut-o pe Olympia cu doar două luni înainte de a se căsători cu co-fondatorul Reddit, Alexis Ohanian. Pe cale de consecință, era însărcinată în timpul victoriei la Australian Open din 2017, dar a dezvăluit acest lucru mai târziu.</p>
<p>În schimb, Alexis Ohanian are o abordare mai flexibilă cu privire la fata lor. El a dezvăluit că i-ar plăcea ca Olympia să devină sportivă profesionistă sau CEO, dar își dorește doar ca ea să-și aleagă propria cale.</p>

]]></description>
    </item>
    <item>
      <title>Nicolae Dică, regele șezlongului! Imagini spectaculoase cu fostul atacant al Stelei, și soția lui, în costum de baie roz, la plajă. EXCLUSIV</title>
      <link>https://www.prosport.ro/sport-life/nicolae-dica-regele-sezlongului-imagini-spectaculoase-cu-fostul-atacant-al-stelei-si-sotia-lui-in-costum-de-baie-roz-la-plaja-exclusiv-20222295</link>
      <description><![CDATA[<img src="https://www.prosport.ro/wp-content/uploads/2025/07/Nicolae-Dica-regele-sezlongului-Imagini-spectaculoase-cu-fostul-atacant-al-Stelei-si-sotia-lui-in-costum-de-baie-roz-la-plaja.-EXCLUSIV-1.jpeg"/><br/><p>Nicolae Dică (45 de ani), fostul fotbalist al Stelei, a mers la mare pentru a se relaxa, alături de soția sa.</p>
<p><span>ProSport</span> i-a surprins pe cei doi zâmbitori și relaxați, iar pe fețele lor se citea cu ușurință că le prinde foarte bine această rupere de cotidian.</p>
<h2><span>Nicolae Dică și-a luat soția și a mers la mare</span></h2>
<p>Ajuns la 45 de ani, Nicolae Dică a preluat-o, în primăvara acestui ani, pe divizionara secundă Concordia Chiajna. Sezonul de Liga 2 începe, însă, mai târziu decât cel de Superliga, astfel că fostul fotbalist al Stelei și-a făcut timp în această vară pentru a merge pe litoral.</p>
<p>Așa cum era de așteptat, nu a mers singur, ci împreună cu soția sa, de care a fost nedespărțit în această vacanță.</p>
<p>Cei doi au fost surprinși de <span>ProSport</span> în mai multe ipostaze, atât pe plajă, cât și în momentul în care serveau prânzul, iar de fiecare dată au lăsat impresia că este vorba despre un cuplu care s-a format de curând. În permanență zâmbitori, Nicolae Dică și partenera sa de viață au fost foarte relaxați în permanență, iar antrenorul ilfovenilor de la Concordia Chiajna a avut grijă ca în permanență să îi acorde soției atenția de care are nevoie.</p>
<p>Cei doi au vorbit în permanență, și-au zâmbit și chiar s-au ținut de mână.</p>
<h2><span>Au stat tolăniți pe șezlong și au luat masa cu prietenii</span></h2>
<p>Cu toate că aveau acces și la piscină, Nicolae Dică și partenera sa de viață au ales să își petreacă vacanța de pe litoral în mod clasic, pe nisipul fierbinte al mării.</p>
<p>Au stat liniștiți la plajă, întinși comod pe șezlonguri, și s-au pus la curent cu ultimele noutăți, fiind surprinși cu telefoanele mobile în mână. Dacă soția fostului atacant de la Steaua a preferat umbra parțială, el a ales să se adăpostească complet de razele soarelui – probabil sătul de căldura pe care a îndurat-o de-a lungul vieții pe terenul de joc și, mai apoi, pe banca de rezerve.</p>
<p>Cei doi au mers la un local de pe malul mării pentru a servi masa de prânz, unde au fost însoțiți de o altă familie.</p>
<p>Au petrecut puțin timp în fața restaurantului respectiv, apoi au intrat și s-au așezat la o masă, unde au comandat și au discutat în permanență. Au lăsat, din nou, impresia de relaxare și de stare de bine, fiind extrem de angrenați în conversațiile pe care le aveau împreună cu prietenii lor.</p>

]]></description>
    </item>
    <item>
      <title>Anamaria Prodan și Laurențiu Reghecampf, scandal interminabil pe avere. A cerut să intre în direct: „Mi-a falsificat semnătura pe actul de vânzare”. Cum a justificat impresara gestul</title>
      <link>https://www.prosport.ro/diverse/anamaria-prodan-si-laurentiu-reghecampf-scandal-interminabil-pe-avere-a-cerut-sa-intre-in-direct-mi-a-falsificat-semnatura-pe-actul-de-vanzare-cum-a-justificat-impresara-gestul-20222301</link>
      <description><![CDATA[<img src="https://www.prosport.ro/wp-content/uploads/2025/07/Anamaria-Prodan-si-Laurentiu-Reghecampf-scandal-interminabil-pe-avere.-A-cerut-sa-intre-in-direct-„Mi-a-falsificat-semnatura-pe-actul-de-vanzare.-Cum-a-justificat-impresara-gestul.jpg"/><br/><p>Anamaria Prodan și Laurențiu Reghecampf nu mai sunt de mult timp împreună, dar scandalul dintre cei doi continuă și acum.</p>
<p>Laurențiu Reghecampf și Anamaria Prodan au divorțat în luna noiembrie a anului 2024, dar scandalul dintre cei doi este departe de a fi oprit. Chiar dacă fiecare dintre ei și-a refăcut viața cu un nou partener, pacea dintre cei doi nu poate fi găsită sub nicio formă.</p>
<h2><span>Anamaria Prodan și Laurențiu Reghecampf sunt din nou la cuțite! De unde a plecat de această dată scandalul: „Mi-a falsificat semnătura pe actul de vânzare”</span></h2>
<p>Cel mai recent scandal a plecat de la o barcă pe care Anamaria Prodan ar fi vândut-o fără să aibă acceptul tehnicianului. Laurențiu Reghecampf o acuză pe impresară că i-ar fi falsificat semnătura, astfel încât să poate vinde bunul respectiv.</p>
<p>După o apariție a Anamariei Prodan la postul de televiziune România TV, Reghecampf a cerut și el să intre în direct pentru a prezenta varianta sa de poveste. Totuși, antrenorul a avut o condiție: a cerut să nu fie în apel direct cu persoana de care a divorțat recent.</p>
<p>Decizia i-a fost respectată, iar antrenorul a fost lăsat să povestească cum stau lucrurile din punctul său de vedere. Ulterior, Anamaria Prodan i-a trimis un mesaj moderatorului pentru a răspunde la acuzele lansate de Laurențiu Reghecampf.</p>
<p>„Ea spune numai adevărul ei. Eu nu vreau să intru în polemică. Un lucru este clar. Ea a vândut barca unui băiat cu un act de vânzare-cumpărare unde semnează ea pentru mine. Eu am lăsat barca acasă, cât timp am avut garaj. Când ea a demolat garajul, am zis că o iau să o duc undeva. E pe numele meu. Mi-a zis că barca e la Sebeș, e nu știu unde.</p>
<p>Am găsit barca acum câteva săptămâni pe lac la Snagov. Am sunat la 112, altfel nu puteam proceda. Nu puteam lua barca altfel de la un om, decât să ne luăm la bătaie. Băiatul respectiv a adus un act de vânzare-cumpărare. Era și semnătura mea acolo. Scrie Laurențiu Reghecampf, era și semnătura mea făcută acolo. E falsificată, eu eram în Tunisia.</p>
<p>După ce am terminat tot, a apărut Anamaria. Băiatul a zis că nu mai vrea barca, o dă înapoi. Le-am zis celor de la poliție să sigileze barca. Am făcut procesul verbal, a rămas să ne vedem la poliție a doua zi. Domnul de la Poliție a hotărât să îi dea barca acelui băiat, cum ar fi cumpărător de bună credință. Nu vreau să intru cu ea în direct!”, a transmis Reghecampf la <span>România TV</span>.</p>
<p>„Cu acceptul lui și cu martori am semnat. Am semnat eu, Anamaria Prodan, în locul lui Laurențiu. Noi așa semnăm toți, «Reghe», așa a fost în familia mea”, a scris Anamaria Prodan către moderator.</p>
<h2><span>Anamaria Prodan a reușit să păstreze numele de Reghecampf în instanță</span></h2>
<p><span>Anamaria Prodan și Laurențiu Reghecampf au trecut ani de zile printr-un divorț tensionat, cu foarte multe scandaluri. Separarea a avut loc în mod oficial în noiembrie 2024, după ce judecătorii au venit cu verdictul final.</span></p>
<p>Totuși, celebra impresară <span>a reușit să câștige în instanță</span> numele de Reghecampf, în ciuda faptului că tehnicianul a făcut tot posibilul ca acest lucru să nu se întâmple.</p>
<p>„Anamaria Prodan a câștigat în instanță în mod definitiv numele dobândit în timpul căsătoriei cu domnul Laurențiu Reghecampf, chiar dacă fostul soț s-a opus cu vehemență, această solicitare a domniei sale făcând obiectul unui motiv de apel distinct în judecarea definitivă de la Tribunalul Ilfov”, a declarat Oleg Burlacu, avocatul Anamariei Prodan.</p>

]]></description>
    </item>
    <item>
      <title>S-a încins! Aryna Sabalenka a postat imagini cu ea în bikini alături de iubitul milionar și musculos, din vacanța de cuplu</title>
      <link>https://www.prosport.ro/alte-sporturi/tenis/s-a-incins-aryna-sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-20222074</link>
      <description><![CDATA[<img src="https://www.prosport.ro/wp-content/uploads/2025/07/S-a-incins-Aryna-Sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-1400x808.jpg"/><br/><p>Aryna Sabalenka (27 de ani – 1 WTA) a plecat în mult râvnita vacanță din Grecia și a postat pe rețelele de socializare imagini cu ea în bikini alături de iubitul milionar și musculos.</p>
<p>Sabalenka se iubește cu Georgios Frangulis, un bărbat pe care l-a cunoscut la doar câteva luni distanță după moartea tragică a fostului ei partener, Konstantin Koltsov.</p>
<h2><span>Aryna Sabalenka, sărutată tandru pe gât de iubitul Georgios Frangulis. S-a pozat în bikini în vacanța din Grecia</span></h2>
<p><span>Aryna Sabalenka s-a pregătit degeaba cu Novak Djokovic înainte de startul Wimbledon 2025</span>, deoarece nu a izbutit să își adjudece trofeul și a părăsit competiția în faza semifinalelor, fiind învinsă de Amanda Anisimova, care ulterior a fost spulberată în marea finală de Iga Swiatek, 0-6, 0-6.</p>
<p>În schimb, după Wimbledon, Sabalenka și-a îndeplinit o dorință la care tânjea de câteva săptămâni bune: o vacanță pe litoralul din Grecia!</p>
<p>Aryna Sabalenka nu a mers singură să se relaxeze, ci împreună cu milionarul Georgios Frangulis, pe care l-a cunoscut la doar câteva luni după ce <span>fostul ei iubit s-a sinucis, în 2024</span>.</p>
<p>Sportiva din Belarus a depășit drama prin care a trecut anul trecut, iar acum pare că este din nou îndrăgostită până peste cap. Ea și Frangulis au ales drept destinație insula Mykonos, iar din dorința de a arăta cât de fericită este, liderul WTA a postat și câteva poze sugestive, în bikini.</p>
<p>Într-una dintre imaginile care pot fi văzute în galeria foto a articolului, la final, Aryna Sabalenka este sărutată tandru pe gât de actualul partener de viață.</p>
<blockquote><p>Nu ai câștigat Wimbledon, dar mi-ai cucerit inima” / „Bucură-te de binemeritata vacanță” / „Cea mai frumoasă femeie din lume” / „Ești superbă și ești și o jucătoare de tenis uimitoare” / „Sunteți atât de drăguți împreună”, sunt câteva dintre comentariile, selectate de <span>The Sun</span>, pe care le-a primit sportiva.</p></blockquote>
<h2><span>Aryna Sabalenka și-a rezervat biletele pentru Mykonos din iunie</span></h2>
<p>Încă din luna iunie, la scurt timp după eliminarea de la Roland Garros, Aryna Sabalenka nu s-a ferit să recunoască public faptul că are nevoie de o vacanță. Încărcată psihic peste măsură, sportiva din Belarus a mărturisit că a achitat deja biletele pentru un sejur în Grecia, Mykonos mai exact. Însă, aparent, vacanța a fost programată abia după finalul Wimbledon.</p>
<blockquote><p>Am deja un zbor rezervat pentru Mykonos. Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat aici (n.r. – la Roland Garros 2025), cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, declara Aryna Sabalenka.</p></blockquote>
<p>Postarea sportivei de pe rețelele de socializare, cu pozele din Mykonos, a adunat peste 400.000 de aprecieri în aproximativ 48 de ore.</p>

]]></description>
    </item>
    <item>
      <title>A plecat din România în Israel şi a ajuns să fie plătit regeşte: „Nu se compară. Aici luam 4.000 de euro, acolo 25.000”</title>
      <link>https://www.prosport.ro/fotbal-intern/superliga/a-plecat-din-romania-in-israel-si-a-ajuns-sa-fie-platit-regeste-nu-se-compara-aici-luam-4-000-de-euro-acolo-25-000-20222037</link>
      <description><![CDATA[<img src="https://www.prosport.ro/wp-content/uploads/2025/07/A-plecat-din-Romania-in-Israel-si-a-ajuns-sa-fie-platit-regeste-„Nu-se-compara.-Aici-luam-4.000-de-euro-acolo-25.000-1400x798.jpg"/><br/><p>Bogdan Apostu (43 de ani), fost fotbalist care în debutul carierei a trecut pe la Corvinul Hunedoara, Oțelul Galați, UTA Arad și Farul Constanța, a rememorat prima experiență pe care a bifat-o în afara granițelor.</p>
<p>În august 2007, pe vremea când avea 25 de ani, Farul l-a cedat gratis la Bnei Sakhnin, în prima divizie a fotbalului din Israel.</p>
<h2><span>Bogdan Apostu își aduce aminte cu plăcere de perioada petrecută în Israel. A câștigat de 6 ori mai mult decât în România</span></h2>
<p><span>Bogdan Apostu, ex-fotbalist, ex-președinte de club și mai nou impresar</span>, a vorbit într-un interviu acordat recent despre poate cea mai bănoasă perioadă din cariera sa în „sportul rege”.</p>
<p>Crescut la Hunedoara, unde s-a și născut, fostul atacant central a făcut pasul, în iulie 2001, la Oțelul Galați. A trecut apoi pe la UTA Arad și Farul Constanța, pentru ca în august 2007, de la malul mării să plece pentru prima oară în afara granițelor. Destinația? Bnei Sakhnin, care în sezonul 2007-2008 avea să fie o pretendentă la titlu în prima divizie a fotbalului din Israel.</p>
<p>În cele din urmă, Bogdan Apostu și compania au terminat doar pe locul 4, la 12 puncte distanță de campioana Beitar Jerusalem și la doar 3 de ocupanta locului secund, Maccabi Netanya. Podiumul a fost completat de Ironi Kiryat Shmona, care a avut cu doar un punct peste echipa lui Apostu.</p>
<p>Referitor la perioada petrecută în Israel, fostul atacant central își amintește și acum cu plăcere de saltul financiar pe care l-a făcut în carieră:</p>
<blockquote><p>În Israel am câștigat mult peste nivelul fotbalului din România. Am luat 50.000 de dolari la semnătură și 16.000 de dolari pe lună, plus prime. Aveam o medie de 20.000 pe lună, deci, cu banii la semnătură, vreo 25.000. Era prin 2006-2007, în România salariile erau de 4.000. Fusesem la Farul înainte, aveam 4.000. Nu se compara cu 25.000”, a declarat Bogdan Apostu pentru <span>iAMnews</span>.</p></blockquote>
<h2><span>Ce a urmat pentru Bogdan Apostu</span></h2>
<p>Până în 2010, Bogdan Apostu le-a mai reprezentat din afara României pe Nyiregyhaza și Diosgyor, din Ungaria, după care a revenit în țară și a semnat cu Curtea de Argeș. A mai trecut ulterior pe la Pandurii, Petrolul, ASA Tg. Mureș, U Cluj, UTA Arad și Olimpia Satu Mare, de unde în ianuarie 2015 s-a și retras.</p>
<p>La scurt timp după agățarea ghetelor în cui, Bogdan Apostu a devenit președinte de club la Academica Clinceni, unde a activat din iulie 2015 și până în martie 2016.</p>
<p>Ulterior, el <span>a decis să ia calea impresariatului</span> și în prezent este unul dintre deținătorii agenției <span>Fusion Group Agency and AMA Global Football Sport</span>, care are și mai mulți jucători din Superliga în portofoliu, între care Răzvan Onea (27 de ani – Rapid București), Denis Hrezdeac (23 de ani – UTA Arad) sau Sergiu Buș (32 de ani – FC Hermannstadt).</p>
<p>De asemenea, antrenorul Florin Maxim (44), care a făcut impresie la Corvinul Hunedoara, se află și el sub contract de impresariat cu agenția lui Bogdan Apostu.</p>

]]></description>
    </item>
  </channel>
</rss>
