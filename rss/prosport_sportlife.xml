<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sumă astronomică pentru 30 de secunde! Cât costă cea mai scumpă reclamă la Super Bowl 2026</title>
      <link>https://www.prosport.ro/diverse/suma-astronomica-pentru-30-de-secunde-cat-costa-cea-mai-scumpa-reclama-la-super-bowl-2026-20376348</link>
      <description><![CDATA[<img src="https://www.prosport.ro//wp-content/uploads/2026/02/Suma-astronomica-pentru-30-de-secunde-Cat-costa-cea-mai-scumpa-reclama-la-Super-Bowl-2026-1400x933.jpg"/><br/><p>Spaniolii de la ziarul AS.com au scris despre suma astronomică pe care o companie trebuie să o plătească pentru 30 de secunde de publicitate la Super Bowl 2026.</p>
<p>La ediția din acest an a faimosului duel de fotbal american se vor lupta pentru marele trofeu formațiile New England Patriots și Seattle Seahawks. Confruntarea va avea loc pe 8 februarie, de la ora locală 15:30, pe stadionul Levi’s din Santa Clara, California.</p>
<h2><span>10 milioane de dolari costă 30 de secunde de reclamă la Super Bowl 2026</span></h2>
<p>Au mai rămas doar câteva zile până la ediția LX a Super Bowl, programată duminică, 8 februarie, de la ora locală 15:30, pe stadionul Levi’s din Santa Clara, California.</p>
<p>Duelul de fotbal american care are loc anual este printre cele mai urmărite evenimente sportive de pe întreaga planetă și drept consecință e și o mașinărie de bani.</p>
<p>Referitor la sumele care se învârt în jurul Super Bowl, acestea vin din mai multe direcții, însă de fiecare dată la mijloc sunt milioane și milioane de dolari.</p>
<p>Artiștii și persoanele publice sunt plătite cu sume grele pentru a face show, iar <span>în 2025, în prim-planul Super Bowl a fost nimeni alta decât Serena Williams, care a dansat pe melodia lui Kendrick Lamar</span> și timp de câteva săptămâni bune a fost cap de afiș în presa internațională. Pe de altă parte, <span>la Super Bowl 2025 s-au plătit peste 1.500.000.000 de dolari doar pe pariuri sportive</span>.</p>
<p>Și, nu în ultimul rând, la fel de bănoase la faimosul eveniment american sunt și reclamele care apar în arenă și pe TV pe parcursul Super Bowl.</p>
<p>Spaniolii de la <span>AS.com</span> au aflat că în 2026, la Super Bowl s-a atins o bornă fără precedent din acest punct de vedere. Concret, pentru 30 de secunde de reclamă, companiile au ajuns să plătească uriașa sumă de 10 milioane de dolari.</p>
<p>„Super Bowl 2026 va prezenta din nou cea mai scumpă reclamă din industria americană. Se estimează că în acest an, numărul de telespectatori va depăși 150 de milioane în întreaga lume”, titrează AS.com.</p>
<h2><span>A speriat pe cineva prețul de 10 milioane?</span></h2>
<p>Chiar dacă prețul e imens și fără precedent, acesta nu a speriat pe nimeni, ci din contră. La fel ca la fiecare ediție a Super Bowl, a fost bătaie pe toate sloturile publicitare disponibile.</p>
<p>Tot spaniolii amintesc de faptul că acestea au fost epuizate încă din septembrie 2025, adică în urmă cu cinci luni de zile.</p>
<p>Așadar, în mod cert se va stabili un nou record și la totalul sumelor încasate din publicitate. În 2025, doar pe acest sector s-au înregistrat 8 milioane de dolari. În 2024 au fost 7 milioane de dolari, iar în 2020 5.5 milioane de dolari, după cum informează spaniolii.</p>
<p>„Atunci când un brand investește 10 milioane de dolari în 30 de secunde, nu câștigă doar reclamă. E vorba despre relevanță culturală, implicare globală și faptul de a fi prezent la un eveniment în care sportul, divertismentul și media converg. Este un produs rar, cu o cerere tot mai mare, care rămâne valoros și într-un scenariu de transformare digitală”, au notat spaniolii, citându-l pe Bruno Guilherme, CEO al companiei Brasil Sports Business și organizator al College Football Brasil.</p>
<p>În România, Super Bowl 2026 va putea fi văzut pe 9 februarie, de la ora 06:30 dimineața. La momentul redactării acestui articol, casele de pariuri o dau favorită certă pe Seattle Seahawks pentru eventual triumf, cu cote situate între 1.42 și 1.45. În schimb, un triumf al celor de la New England Patriots are cote între 2.77 și 2.90.</p>

]]></description>
    </item>
    <item>
      <title>TENIS Novak Djokovic, anunț în presa sârbă despre retragere. „Nu pot să mă gândesc la viitor în acest moment”</title>
      <link>https://www.prosport.ro/alte-sporturi/tenis/novak-djokovic-anunt-in-presa-sarba-despre-retragere-nu-pot-sa-ma-gandesc-la-viitor-in-acest-moment-20376265</link>
      <description><![CDATA[<img src="https://www.prosport.ro//wp-content/uploads/2026/02/Novak-Djokovic-anunt-in-presa-sarba-despre-retragere.-„Nu-pot-sa-ma-gandesc-la-viitor-in-acest-moment-scaled-e1770189442254-1400x760.jpg"/><br/><p>La nici o săptămână distanță după ce a pierdut dramatic finala Australian Open 2026, scor 6-2, 2-6, 3-6, 5-7 în fața lui Carlos Alcaraz (22 de ani – 1 ATP), Novak Djokovic (38 de ani – 3 ATP) a făcut un anunț în presa sârbă despre retragere.</p>
<p>Câștigător a nu mai puțin de 24 de titluri de Grand Slam la simplu, Djokovic va împlini vârsta de 39 de ani la data de 22 mai 2026.</p>
<h2><span>Novak Djokovic nu vrea să vorbească despre retragere, dar simte că fizicul nu îl mai duce mult</span></h2>
<p><span>Novak Djokovic a fost răpus dramatic de Carlos Alcaraz în finala Australian Open 2026</span> și a ratat șansa de a pune mâna pe cel de-al 25-lea trofeu de Grand Slam și implicit pe cel de-al 11-lea titlu la Melbourne.</p>
<p>După cele peste trei ore de joc, la capătul cărora a fost învins în patru seturi, <span>Novak Djokovic a susținut un discurs memorabil în fața australienilor</span> și i-a îndreptat câteva cuvinte și lui Rafael Nadal, care a urmărit confruntarea din tribune.</p>
<p>Și, printre altele, sârbul a vorbit și despre retragere, refuzând să le spună fanilor de la Melbourne dacă vor mai avea ocazia să îl vadă și la anul:</p>
<p>„Nimeni nu știe ce se va întâmpla mâine, dar peste 6 sau 12 luni. A fost o călătorie minunată. Vă iubesc foarte mult pe toți”, a transmis „Nole”.</p>
<p>Acum, la câteva zile bune după finala pierdută, Novak Djokovic a fost luat la întrebări de jurnaliștii sârbi și chestionat concret despre retragere.</p>
<p>Însă, fostul lider ATP a reacționat la fel de misterios, chiar dacă de data aceasta a oferit și ceva argumente pentru spusele sale:</p>
<p>„Nu știu! Nu știu dacă îi voi revedea pe fanii australieni, de aceea am lăsat întrebarea deschisă. Mă urmăriți de mult timp și știți că nu mă prefac, nu mint, nu răstălmăcesc adevărul, sunt doar sincer. V-am spus în ultimele luni că nu știu exact cât voi mai juca. Mi-ar fi plăcut să joc până la Jocurile Olimpice din 2028, dar acum pare greu. Poate că pot participa la un turneu pe an, poate la 15, poate la două, poate la 7, nu știu”, le-a declarat Novak Djokovic, sârbilor de la <span>Sport Klub</span>.</p>
<h2><span>Se va lăsa purtat de val în finalul carierei</span></h2>
<p>Mai departe, „Nole” a spus că nu își va mai face planuri pe termen lung pentru finalul carierei, ci pur și simplu se va lăsa purtat de val. Iar dacă fizicul îi va permite să ia parte la turnee, atunci nu se va da la o parte:</p>
<p>„Nici măcar nu vreau să iau decizii pe termen lung cu privire la program. Vreau doar să fiu cu familia mea acum și vom vedea ce se întâmplă în continuare. Sincer, habar n-am, nu pot să mă gândesc la viitor în acest moment. S-au întâmplat niște lucruri în ceea ce privește sănătatea, care, din păcate, au afectat schimbarea bruscă de energie și însăși senzația de pe teren. Nu știu, asta m-a enervat și dezamăgit cel mai mult. Desigur, joc cu numărul unu mondial – e foarte posibil să pierd -, dar mă enervează foarte mult că acest lucru (n.r. problemele legate de ordin fizic) s-a întâmplat deja des în ultimii doi ani. Pur și simplu apare o schimbare și, atunci, nu mai sunt eu însumi. Adică, eram în formă perfectă, 6-2, totul mergea, simțeam mingea și apoi a venit o scădere bruscă de energie. E frustrant”, a completat Novak Djokovic.</p>

]]></description>
    </item>
    <item>
      <title>Portar fost în prima ligă la Hermannstadt, Sepsi, Botoșani și Dinamo a fost condamnat la trei ani de închisoare cu suspendare!</title>
      <link>https://www.prosport.ro/fotbal-intern/liga-1/portar-fost-in-prima-liga-la-hermannstadt-sepsi-botosani-si-dinamo-a-fost-condamnat-la-trei-ani-de-inchisoare-cu-suspendare-20375839</link>
      <description><![CDATA[<img src="https://www.prosport.ro//wp-content/uploads/2021/05/fc-u-craiova-dunarea-calarasi-Mediafax_Foto-Remus_Badea-6-1400x933.jpg"/><br/><div class="embeded-wrapper">
<blockquote class="wp-embedded-content" data-secret="fSlvwocroA"><p>Răzvan Began a fost condamnat la trei ani de închisoare cu suspendare! Portarul a bătut un bărbat în Centrul Vechi</p></blockquote>
<p><iframe class="wp-embedded-content" data-secret="fSlvwocroA" frameborder="0" height="282" marginheight="0" marginwidth="0" sandbox="allow-scripts" scrolling="no" security="restricted" src="https://liga2.prosport.ro/seria-1/razvan-began-a-fost-condamnat-la-trei-ani-de-inchisoare-cu-suspendare-19377021/embed#?secret=qXMZUeuHuF#?secret=fSlvwocroA" title="„Răzvan Began a fost condamnat la trei ani de închisoare cu suspendare! Portarul a bătut un bărbat în Centrul Vechi” – Liga 2" width="500"></iframe></p></div>

]]></description>
    </item>
    <item>
      <title>TENIS Mihaela Buzărnescu, apariție rară în costum de baie! Şi-a etalat trupul lucrat</title>
      <link>https://www.prosport.ro/alte-sporturi/tenis/mihaela-buzarnescu-aparitie-rara-in-costum-de-baie-si-a-etalat-trupul-lucrat-20375802</link>
      <description><![CDATA[<img src="https://www.prosport.ro//wp-content/uploads/2026/02/Mihaela-Buzarnescu-aparitie-rara-in-costum-de-baie-Si-a-etalat-trupul-lucrat-1400x933.jpg"/><br/><p>Mihaela Buzărnescu (37 de ani), ex-număr 20 WTA în august 2018, a fost protagonista unei apariții rare, în costum de baie, când toată România tremură de frig.</p>
<p>Cel mai probabil, jucătoarea de tenis s-a fotografiat în Dubai, Emiratele Arabe Unite, de unde a mai realizat câteva postări în debutul lui 2026.</p>
<h2><span>„Soare, liniște și un moment doar pentru mine”. Mihaela Buzărnescu, în costum de baie la Dubai</span></h2>
<p>Anul 2025 nu s-a terminat tocmai bine pentru Mihaela Buzărnescu, dacă e să ne rezumăm strict la performanțele sportive ale jucătoarei de tenis.</p>
<p>După ce <span>a încasat umilința carierei pe 27 iulie și a pierdut 0-6, 0-6 în fața unei chinezoaice de pe locul 260 WTA</span>, Mihaela Buzărnescu a mai jucat doar două partide, ambele încheiate cu înfrângeri în dreptul ei, 0-2, 0-6 cu Gracheva la Cincinnati și 3-6, 4-6 cu Zaytseva la turneul de tip challenger de la Samsun, Turcia.</p>
<p>Mai apoi, sportiva care a fost măcinată de accidentări grave pe parcursul ultimilor ani a decis să ia o pauză și până în prezent nu a mai jucat niciun meci oficial.</p>
<p>În ciuda celor menționate, <span>Mihaela Buzărnescu s-a afișat cu zâmbetul pe buze la o petrecere de Revelion</span>, după care a plecat din țară și a început pregătirea.</p>
<p>În urmă cu o săptămână s-a fotografiat în Emiratele Arabe Unite, la Dubai mai precis, și a dezvăluit că a reluat antrenamentele:</p>
<p>„Acum câteva zile am început să alerg din nou, să îmi regăsesc ritmul”, scria Buzărnescu, pe Instagram.</p>
<p>Și mai recent, marți, 3 februarie 2026, fosta ocupantă a poziției 20 WTA s-a pozat în timpul unei sesiuni de relaxare. Imaginea a fost surprinsă, probabil, tot în Emirate, dacă e să ne luăm după peisaj. Buzărnescu apare în costum de baie, pe marginea piscinei, iar în descriere a transmis:</p>
<p>„Soare, liniște și un moment doar pentru mine”, a scris Mihaela Buzărnescu, pe <span>pagina sa de Instagram</span>.</p>
<h2><span>Mihaela Buzărnescu a cucerit 3 titluri WTA</span></h2>
<p>Mihaela Buzărnescu se poate mândri cu un singur titlu WTA cucerit la simplu, San Jose 2018, însă la dublu a izbutit să câștige două titluri WTA, Strasbourg 2018, alături de Raluca Olaru, și Budapesta 2021, cu Fanny Stollar.</p>
<p>Totodată, ea a mai jucat finalele la Hobart 2018 și Praga 2018, la simplu, iar la dublu a mai fost implicată în alte patru finale.</p>
<p>Și, nu în ultimul rând, Mihaela Buzărnescu a cucerit 22 de titluri ITF la simplu și 34 la dublu.</p>
<p>„O minte limpede, un corp recunoscător și un focus nou. Sunt recunoscătoare pentru călătoria care a făcut din mine sportiva de azi. Am reușit să parcurg 9.5 kilometri în o oră. Nu e rău, având în vedere că am mai mult de un an de la ultimul meu maraton”, a mai scris Buzărnescu în postarea de pe 22 ianuarie, pe care a realizat-o din Dubai.</p>

]]></description>
    </item>
    <item>
      <title>Cum a scăpat Gigi Becali de interdicția de la un post TV după 10 ani în care a fost redus la tăcere: „Într-un fel, nu e corect!”</title>
      <link>https://www.prosport.ro/fotbal-intern/superliga/cum-a-scapat-gigi-becali-de-interdictia-de-la-un-post-tv-dupa-10-ani-in-care-a-fost-redus-la-tacere-intr-un-fel-nu-e-corect-20375772</link>
      <description><![CDATA[<img src="https://www.prosport.ro//wp-content/uploads/2026/02/Cum-a-scapat-Gigi-Becali-de-interdictia-de-la-un-post-TV-dupa-10-ani-in-care-a-fost-redus-la-tacere-„Intr-un-fel-nu-e-corect.jpg"/><br/><p>Puțini își mai aduc aminte că Gigi Becali (67 de ani), patronul clubului de fotbal FCSB, a fost interzis la un post TV timp de aproape 10 ani.</p>
<p>Totul s-a decis în baza politicii redacționale, însă în cele din urmă, o ședință pe plan intern a făcut ca regulamentul să fie schimbat și Gigi Becali și-a făcut din nou apariția pe sticlă la postul în cauză.</p>
<h2><span>Silviu Tudor Samuilă, despre dialogurile cu Gigi Becali în direct, la TV, reluate după 10 ani</span></h2>
<p>În ultimele sezoane, <span>Gigi Becali a făcut o tradiție din a intra în direct, la TV</span>, mai ales după meciurile echipei de fotbal pe care o finanțează, FCSB.</p>
<p>Pe de altă parte, în 2020, când formația sa nu se ridica la nivelul așteptărilor și anii fără titlu câștigat începeau să se adune, <span>Gigi Becali a avut o perioadă bună de timp în care s-a retras de la TV</span>.</p>
<p>Și, nu în ultimul rând, un alt detaliu interesant este legat de posturile de televiziune cu care a interacționat miliardarul cel mai rar. Prima Sport, fostă Telekom Sport și mai apoi Orange Sport, a refuzat să îl contacteze pe patronul FCSB timp de aproximativ 10 ani, ca urmare a unei politici redacționale, după cum a dezvăluit jurnalistul Silviu Tudor Samuilă.</p>
<p>Însă, în ultima perioadă, după o ședință susținută pe plan intern, această regulă a fost îndepărtată și Prima Sport a început din nou să interacționeze cu afaceristul. Atât de des, încât după aproape fiecare meci pe care FCSB îl joacă în Superliga, Gigi Becali răspunde la telefon și dialoghează timp de minute bune cu cei aflați în studioul emisiunilor de pe postul menționat.</p>
<p>Silviu Tudor Samuilă a fost întrebat despre schimbarea radicală care a avut loc la nivelul trustului, iar în replică a transmis:</p>
<p>„(n.r. – Îți fac plăcere dialogurile cu Gigi Becali?) E ciudat, mărturisesc că e ciudat. Noi 9-10 ani nu l-am băgat în emisiuni absolut deloc. A fost politică redacțională, am zis că noi vrem să fim altfel. Și am fost timp de 10 ani. După care am schimbat politica, am decis: ”Ok, hai să…”. Într-un fel nu e corect să nu îi dai omului cuvântul. Indiferent cine e și că e simpatic sau nu”, a declarat Silviu Tudor Samuilă, într-un podcast distribuit pe <span>canalul de Youtube cu numele Orange Sport România</span>.</p>
<h2><span>Gigi Becali s-a schimbat și el, iar asta a contribuit la reluarea dialogului</span></h2>
<p>Pe de altă parte, Silviu Tudor Samuilă, care îl cunoaște pe Gigi Becali din perioada emisiunilor vulcanice de pe GSP TV, care se lăsau și cu înjurături nu de puține ori, a spus că patronul FCSB s-a schimbat radical și este mult mai deschis unui dialog civilizat în prezent:</p>
<p>„La început, după 10 ani de nevorbit cu Gigi Becali, dialogurile mi s-au părut ciudate, pentru că mi se părea ușor ciudat să intre, voiam să evit cu orice preț ceea ce se întâmpla pe vremuri. Între timp l-am văzut, nu mai are… înainte era nervos, înjura, închidea telefoane. Acum mai are porniri, dar sunt mult mai temperate. Până la urmă meseria noastră care e? Să scoatem informații, lumea vrea să afle informații. Gigi Becali este o sursă de informații nemaipomenită. El e cu cărțile pe față, îți spune ce se întâmplă la un club care este extrem de popular”, a completat jurnalistul, conform aceleiași surse.</p>
<p>Gigi Becali a intrat în peisajul „sportului rege” la începutul anilor 2000, iar patron cu acte a devenit în 2003, atunci când a preluat-o pe FCSB.</p>

]]></description>
    </item>
  </channel>
</rss>
