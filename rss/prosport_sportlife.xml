<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a aflat ce cadou i-a dat Donald Trump lui Cristiano Ronaldo la Casa Albă</title>
      <link>https://www.prosport.ro/fotbal-extern/s-a-aflat-ce-cadou-i-a-dat-donald-trump-lui-cristiano-ronaldo-la-casa-alba-20327034</link>
      <description><![CDATA[<img src="https://www.prosport.ro//wp-content/uploads/2025/11/S-a-aflat-ce-cadou-i-a-dat-Donald-Trump-lui-Cristiano-Ronaldo-la-Casa-Alba-1400x933.jpg"/><br/><p>Marțea trecută, 18 noiembrie 2025, Donald Trump (79 de ani) a primit vizita lui Cristiano Ronaldo (40) la Casa Albă din Washington DC, iar seara, în timpul unei cine din Biroul Oval, președintele Statelor Unite ale Americii i-a oferit un cadou special starului portughez.</p>
<p>Totul a ieșit la iveală după ce Ronaldo a realizat o postare pe platformele de socializare. Iar potrivit presei internaționale, Cristiano nu este primul nume important care primește un astfel de cadou din partea lui Trump.</p>
<h2><span>Cristiano Ronaldo a primit un cadou simbolic din partea lui Donald Trump, în timpul unei cine de la Casa Albă</span></h2>
<p>Pe 18 noiembrie, dorința lui Cristiano Ronaldo, exprimată în interviul cu jurnalistul Piers Morgan, a devenit realitate și starul portughez a ajuns la Casa Albă din Washington DC.</p>
<p><span>Cristiano Ronaldo s-a întâlnit cu Donald Trump</span>, s-au întreținut momente bune, iar în mod inevitabil, imaginile cu cei doi au făcut înconjurul planetei.</p>
<p><span>Ronaldo a postat o fotografie cu Donald Trump</span> și pe pagina sa de Instagram, iar imaginea a adunat, în doar câteva zeci de ore, like-uri cât toată populația României. Atât de important a fost evenimentul.</p>
<p>Tot pe platformele de socializare, internaționalul portughez, care recent a obținut calificarea la Campionatul Mondial din SUA, Mexic și Canada, a dezvăluit un cadou simbolic pe care l-a primit din partea lui Donald Trump. Este vorba despre o cheie de mici dimensiuni, în culoare aurie, care l-a determinat pe CR7 să scrie:</p>
<p>„Fiecare dintre noi poate contribui cu ceva semnificativ, iar eu sunt gata să îmi fac partea”, a scris Cristiano Ronaldo, dorind să își arate angajamentul pentru pacea internațională.</p>
<h2><span>Cine a mai primit o astfel de cheie</span></h2>
<p>Jurnaliștii de la <span>Sport.es</span> au făcut câteva cercetări și au aflat că Ronaldo a primit cadoul din partea lui Donald Trump după întâlnirea care a fost în obiectivele a zeci de camere de filmat. Concret, seara s-a organizat o cină în Biroul Oval, iar președintele SUA i-a prezentat portughezului atenția descrisă mai sus.</p>
<p>„Din perspectiva lui Trump, cadoul reprezintă o metodă unică de a aprecia pe cineva care este extrem de influent nu doar în sport, în cazul de față, ci pe întreaga scenă internațională. Nu este prima oară când oferă această cheie. I-a prezentat deja una similară și lui Elon Musk, făcând astfel din ea un simbol al recunoașterii pentru invitații foarte speciali ai Casei Albe”, se arată pe Sport.es.</p>
<p>Tot în cadrul evenimentului de marți, Donald Trump a mărturisit că fiul său este un mare admirator al lui Cristiano Ronaldo:</p>
<p>„Fiul meu este un mare fan al lui Cristiano Ronaldo. Acum, că este aici, cred că fiul meu își respectă ceva mai mult tatăl. Mulțumesc pentru că ești aici (n.r. – mulțumiri pentru Ronaldo), e o onoare”, a transmis Trump.</p>

]]></description>
    </item>
    <item>
      <title>Michael Phelps a luat în brațe un model, deși e însurat și are 4 copii: „Te văd!”</title>
      <link>https://www.prosport.ro/natatie/michael-phelps-a-luat-in-brate-un-model-desi-e-insurat-si-are-4-copii-te-vad-20327148</link>
      <description><![CDATA[<img src="https://www.prosport.ro//wp-content/uploads/2025/11/Michael-Phelps-a-luat-in-brate-un-model-desi-e-insurat-si-are-4-copii-„Te-vad-1400x864.png"/><br/><p>Michael Phelps (40 de ani), legendă a înotului din Statele Unite ale Americii și model al lui David Popovici (21), a luat-o în brațe la un eveniment pe India Westbrooks (29), cunoscută și drept India Love pe Instagram, acolo unde e urmărită de aproape șase milioane de persoane.</p>
<p>Gestul lui Phelps, considerat oarecum tandru, a devenit imediat subiect în presa de tip tabloid, deoarece americanul este însurat și are 4 copii.</p>
<h2><span>Celebra India Westbrooks, luată în brațe de Michael Phelps în timpul unui joc de poker</span></h2>
<p><span>Michael Phelps, înotătorul fenomen din SUA</span>, cu 28 de medalii olimpice în palmares, a luat parte de curând la un eveniment important de poker, unde s-a duelat la aceeași masă cu alte vedete, precum Taylor Fritz, jucător de tenis, Joe Gatto, comediant, sau Paul Pierce, ex-baschetbalist în NBA.</p>
<p>Tot la aceeași masă s-a aflat și modelul american India Westbrooks, cunoscută drept India Love, care face furori în mediul online și doar pe Instagram are o comunitate de 5.6 milioane de urmăritori.</p>
<p>La un moment dat, când India Love părea că are cărți bune în mână, aceasta a început să se dea în spectacol și i-a transmis un mesaj direct lui Michael Phelps.</p>
<p>„Mă vezi? Îmi fac treaba bine. Nu se pot pune cu mine!”, a transmis India Love.</p>
<p>În replică, <span>Michael Phelps, model al lui David Popovici</span>, i-a răspuns cu zâmbetul pe buze:</p>
<p>„Te văd!”, a punctat cel mai medaliat sportiv din istoria Jocurilor Olimpice.</p>
<p>Însă, abia ce a urmat a șocat. Michael Phelps s-a ridicat de pe scaunul său și s-a dus în spatele Indiei, pe care a luat-o tandru în brațe. Potrivit <span>The Sun</span>, înotătorul a părut fermecat de șarmul tinerei de 29 de ani și a rămas lipit de ea aproximativ 15 secunde. Ulterior, înainte de a se întoarce la locul său, Phelps a strâns-o din nou în brațe pe India Love.</p>
<p>„Phelps este căsătorit și are patru copii”, au punctat ziariștii de la tabloidul britanic, vizibil surprinși de tandrețea cu care înotătorul a atins-o pe vedeta de pe Instagram.</p>
<h2><span>Michael Phelps este însurat din 2016</span></h2>
<p>Nicole Johnson (40 de ani), fostă Miss California în 2010, este căsătorită cu Michael Phelps din 2016. Însă, conform sursei citate mai sus, relația lor durează de mai mult timp, respectiv 15 ani.</p>
<p>După căsătoria din 2016, Phelps și Johnson au devenit părinți, și nu o dată, ci de patru ori. Primul venit pe lume, chiar în anul nunții, a fost Boomer. Au urmat apoi alți trei băieți, Beckett, Maverick și Nico, născuți în 2018, 2019 și 2024.</p>
<p>„Tipul ăsta nu are o soție?” / „Dacă soțul meu ar fi făcut asta cât timp eram însărcinată, aș fi fost înfuriată” / „Are 4 copii și o soție, apropo” / „Nu este însurat?!” / sunt câteva dintre reacțiile culese de The Sun de pe internet, după apariția imaginilor cu îmbrățișarea dintre Phelps și India Love, care pot fi văzute în galeria foto a articolului, la final.</p>

]]></description>
    </item>
    <item>
      <title>Gigi Becali a văzut un livrator Glovo pe stradă și a făcut un gest remarcabil. Luțu și un călugăr au fost martori</title>
      <link>https://www.prosport.ro/diverse/gigi-becali-a-vazut-un-livrator-glovo-pe-strada-si-a-facut-un-gest-remarcabil-lutu-si-un-calugar-au-fost-martori-20327062</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-a-vazut-un-livrator-Glovo-pe-strada-si-a-facut-un-gest-remarcabil.-Lutu-si-un-calugar-au-fost-martori.webp"/><br/><p>Gigi Becali (67 de ani) a demonstrat din nou că se ține de cuvânt și, atunci când a văzut un livrator Glovo pe stradă, a băgat mâna în portofel și a făcut un gest remarcabil.</p>
<p>Ionuț Luțu (50) și un călugăr îl însoțeau pe finanțatorul echipei de fotbal FCSB și au fost martori la întreaga scenă. Cât despre băiatul de pe scuter, acesta a părut să fie stupefiat de generozitatea miliardarului din Pipera.</p>
<h2><span>Încă un livrator Glovo recompensat de Gigi Becali. Cum a fost surprins tânărul după gestul remarcabil al patronului FCSB</span></h2>
<p><span>Livratorii Glovo au fost în prim-planul presei din România în ultimele luni</span>, din cauza mai multor episoade regretabile și condamnabile în același timp. Pe scurt, anumiți angajați ai companiei s-au văzut hărțuiți și chiar abuzați fizic în plină stradă. Însă, poliția a luat măsuri și speranța este că astfel de momente nu vor mai avea loc pe viitor.</p>
<p>În altă ordine de idei, există și oameni care afișează compasiune în ceea ce îi privește pe cei care transportă mâncarea și nu numai, fie că afară plouă, ninge sau sunt temperaturi de aproape 40 de grade Celsius. Iar din categoria din urmă menționată face parte și Gigi Becali, patronul FCSB și unul dintre cei mai avuți oameni din fotbalul românesc.</p>
<p>Spre exemplu, în luna septembrie a acestui an, <span>Gigi Becali a văzut un livrator nepalez pe stradă, a oprit lângă el și i-a dat câteva sute bune de lei</span>, după cum chiar el a dezvăluit. Totodată, miliardarul din Pipera a transmis că nu a fost prima oară când a recurs la un astfel de gest.</p>
<p>Și, așa cum demonstrează imaginile din galeria foto a articolului, nu a fost nici ultima oară. De curând, Gigi Becali a ieșit la o sesiune de cumpărături, împreună cu protejatul său Ionuț Luțu și cu un călugăr. Patronul FCSB s-a oprit la un magazin de băuturi fine, unde a intrat singur și de unde a ieșit cu o cutie sigilată, cel mai probabil plină cu licori scumpe.</p>
<p>Afară, afaceristul nu a fost așteptat doar de Ionuț Luțu și de călugărul menționat mai sus, ci și de un livrator de la Glovo. Iar potrivit imaginilor surprinse de fotoreporterii <span>Cancan.ro</span>, Gigi Becali a băgat din nou mâna în buzunar și a recurs la un gest remarcabil. Băiatul de pe scuter a primit „un bacșiș generos” din partea miliardarului și a părut stupefiat când a văzut suma de bani. Însă, după câteva secunde de surprindere, a băgat banii în buzunar și și-a continuat ziua de lucru, care la final, cel mai probabil, a fost cea mai productivă dintre toate.</p>
<h2><span>Motivul pentru care livratorii, în special cei străini, îl emoționează mereu pe Gigi Becali</span></h2>
<p>În septembrie, atunci când a fost surprins pentru prima oară în timp ce răsplătea un livrator cu un bacșiș copios, Gigi Becali a dezvăluit că se emoționează mereu când vede angajați străini, despre care anticipează că vin să muncească la noi în țară deoarece acolo unde s-au născut nu au parte de cel mai bun trai. Din acest motiv, de fiecare dată când îi vede, patronul FCSB le oferă 100 sau 200 de euro:</p>
<p>„Să nu crezi că am eu ceva. Eu nu am vreo ură. Ăștia de la AUR îi înjură pe ăia care aduc mâncare, livratorii. Eu opresc, dau câte 100-200 de euro. Ăla, săracul, vine și el din țara lui… Eu opresc unde îi văd. Sunt vai de mama lor, mor de foame. Eu opresc și le dau 100-200 de euro. Cum îi văd negri și filipinezi, ia 200 de euro. «Ia 100 de euro». Și când mă duc la magazin sau la restaurante. «Ia 100 de euro!». Să ducă și el acasă la familia lui. Și nu mă interesează ce religie are. E treaba lui. Eu nu sunt d-ăla extremist. Eu când îi văd filipinezi sau din Africa, de unde sunt, «Ia 100 de euro, ia 200 de euro». Și nu sunt ortodocși. Eu iubesc toți oamenii”, spunea Gigi Becali, în septembrie 2025, conform <span>Fanatik</span>.</p>

]]></description>
    </item>
    <item>
      <title>Rusoaica Anna Kalinskaya, prietena Sorana Cîrstea, a făcut senzație în bikini: „Ne place să fim diferiți”</title>
      <link>https://www.prosport.ro/diverse/rusoaica-anna-kalinskaya-prietena-sorana-cirstea-a-facut-senzatie-in-bikini-ne-place-sa-fim-diferiti-20327008</link>
      <description><![CDATA[<img src="https://www.prosport.ro//wp-content/uploads/2025/11/Rusoaica-Anna-Kalinskaya-prietena-Sorana-Cirstea-a-facut-senzatie-in-bikini.-„Ne-place-sa-fim-diferiti.jpeg"/><br/><p><!--StartFragment --></p>
<p class="pf0"><span class="cf0">Anna </span><span class="cf0">Kalinskaya</span> <span class="cf1">a </span><span class="cf2">ales să se relaxeze </span><span class="cf3">î</span><span class="cf2">n </span><span class="cf3">Hawaii </span><span class="cf0">și </span><span class="cf2">ia peste picior colegele din </span><span class="cf0">tenis care preferă </span><span class="cf3">Maldive</span><span class="cf2"> ca destina</span><span class="cf2">ție de vacanță. </span></p>
<p class="pf0"><span class="cf2">Prietenă bună cu Sorana </span><span class="cf2">C</span><span class="cf3">î</span><span class="cf2">rstea</span><span class="cf2">, rusoaica a r</span><span class="cf2">ă</span><span class="cf2">spuns </span><span class="cf3">î</span><span class="cf2">n acest sens unui comentariu primit pe Instagram</span><span class="cf1">: </span><span class="cf4">„</span><span class="cf5">Ne place să fim diferiți</span><span class="cf2">”.</span></p>
<h2 class="pf0"><span><span class="cf5">Anna </span><span class="cf5">Kalinskaya</span> <span class="cf5">a făcut senzație în </span><span class="cf2">Hawaii</span><span class="cf5">: „Ne place să fim diferiți”</span></span></h2>
<p class="pf0"><span class="cf2">Rusoaica nu a dorit </span><span class="cf2">s</span><span class="cf2">ă meargă cu tot </span><span class="cf4">„</span><span class="cf2">c</span><span class="cf3">â</span><span class="cf2">rdul” </span><span class="cf2">și a ales să-și </span><span class="cf3">î</span><span class="cf2">ncarce bateriile </span><span class="cf3">î</span><span class="cf2">n </span><span class="cf5">Hawai</span><span class="cf2">i, potrivit <span>tennisworldusa.org</span>. Ea le ironizează pe </span><span class="cf5">colegele din</span><span class="cf2"> circuit </span><span class="cf5">care preferă </span><span class="cf2">cu precădere să se deplaseze </span><span class="cf3">î</span><span class="cf2">n Maldive, ca destina</span><span class="cf2">ție favorită </span><span class="cf3">î</span><span class="cf2">n extrasezon.</span></p>
<p class="pf0"><span class="cf5">Prietenă bună cu Sorana </span><span class="cf5">Cîrstea</span><span class="cf5">, <span>rusoaica a </span></span><span>vrut să fie și cât mai conving</span><span class="cf2"><span>ătoare cu alegerea sa</span> și, </span><span class="cf5">în acest sens</span><span class="cf2">, a răspuns sugestiv </span><span class="cf5">unui comentariu </span><span class="cf3">î</span><span class="cf2">n social media</span><span class="cf5">: „Ne place să fim diferiți”.</span></p>
<p class="pf0"><span class="cf3">Dup</span><span class="cf0">ă cum se știe, perioada cuprinsă </span><span class="cf3">între mijlocul lunii noiembrie </span><span class="cf0">și </span><span class="cf3">începutul lunii decembrie este de obicei momentul </span><span class="cf2">adecvat ca starurile din </span><span class="cf3">tenisul </span><span class="cf2">s</span><span class="cf2">ă se relaxeze la maxim. </span><span class="cf0">Iar insula </span><span class="cf3">Maldiv</span><span class="cf2">e era </span><span class="cf3">locul </span><span class="cf2">potrivit pentru </span><span class="cf3">clima </span><span class="cf2">din aceast</span><span class="cf2">ă perioadă a </span><span class="cf0">anului, insula din Asia de Sud devenind un loc popular pentru jucătorii de tenis.</span></p>
<p class="pf0"><span class="cf3">În ultimii doi ani, mai mul</span><span class="cf0">ți sportivi au lansat chiar glume </span><span class="cf3">în timpul vacan</span><span class="cf0">țelor </span><span class="cf3">în Maldive, unii chiar afirmând c</span><span class="cf0">ă insula se simte ca un circuit </span><span class="cf3">în aceast</span><span class="cf0">ă parte a anului.</span></p>
<p class="pf0"><span class="cf3">În timp ce anumite vedete WTA, precum </span><span class="cf3">Aryna</span> <span class="cf3">Sabalenka</span> <span class="cf0">și Belinda Bencic, au ales Maldive, numărul 33 mondial, Anna </span><span class="cf0">Kalinskaya</span><span class="cf0">, a ales Hawaii. Pe Instagram, vedeta tenisului rus </span><span class="cf3">în vârst</span><span class="cf0">ă de 26 de ani a </span><span class="cf2">postat </span><span class="cf0">o serie de fotografii făcute </span><span class="cf3">în Hawaii î</span><span class="cf2">n bikini, pe placa de sur, dar </span><span class="cf2">și </span><span class="cf3">într</span><span class="cf3">-o rochie albastr</span><span class="cf0">u cu negru.</span></p>
<p class="pf0"><span class="cf3">În sec</span><span class="cf0">țiunea de comentarii a postării lui </span><span class="cf0">Kalinskaya</span><span class="cf0">, colega sa de la WTA, Priscilla Hon, a scris: </span><span class="cf6">„</span><span class="cf3">În plus, nu e vorba de Maldive”.</span> <span class="cf3">Rusoa</span><span class="cf2">i</span><span class="cf3">ca a r</span><span class="cf0">ăspuns ușor obraznic</span><span class="cf0">: </span><span class="cf6">„Ne place s</span><span class="cf0">ă fim diferiți”.</span></p>
<div class="wp-caption aligncenter" id="attachment_20324941" style="width: 749px"><img alt="" aria-describedby="caption-attachment-20324941" class="size-large wp-image-20324941" decoding="async" fetchpriority="high" height="1400" sizes="(max-width: 739px) 100vw, 739px" src="https://www.prosport.ro//wp-content/uploads/2025/11/Aryna-Sabalenka-24-739x1400.jpg" srcset="https://www.prosport.ro/wp-content/uploads/2025/11/Aryna-Sabalenka-24-739x1400.jpg 739w, https://www.prosport.ro/wp-content/uploads/2025/11/Aryna-Sabalenka-24-768x1456.jpg 768w, https://www.prosport.ro/wp-content/uploads/2025/11/Aryna-Sabalenka-24-810x1536.jpg 810w, https://www.prosport.ro/wp-content/uploads/2025/11/Aryna-Sabalenka-24.jpg 1080w" width="739"/><p class="wp-caption-text" id="caption-attachment-20324941">Foto: Aryna Sabalenka, instagram</p></div>
<h2 class="pf0"><span><span class="cf0">Sabalenka</span><span class="cf0"> și tequila </span><span class="cf2">pe plaj</span><span class="cf2">ă </span><span class="cf3">î</span><span class="cf2">n Maldive</span></span></h2>
<p class="pf0"><span class="cf0">După ce a pierdut recent </span><span class="cf3">în fa</span><span class="cf0">ța Elenei </span><span class="cf0">Rybakina</span><span class="cf0">, </span><span class="cf3">Sabalenka</span><span class="cf3"> i-a întrebat în glum</span><span class="cf0">ă pe reporteri dacă pot fi rapizi, pentru că </span><span class="cf3">î</span><span class="cf0">și dorea să ajungă </span><span class="cf3">în Maldive cât mai curând posibil. De asemenea, a transmis despre faptul c</span><span class="cf0">ă <span>abia așteaptă cu nerăbdare să savureze tequila pe insulă</span>.</span></p>
<p class="pf0"><span class="cf6">„Lucrul bun este c</span><span class="cf0">ă sunt mereu acolo. Lucrul rău </span><span class="cf3">în acest sezon este c</span><span class="cf0">ă am pierdut majoritatea celor mai importante finale la care am ajuns. Așa că cred că voi sta pur și simplu </span><span class="cf3">în Maldive, savurând probabil tequila mea, </span><span class="cf0">și voi reflecta și voi </span><span class="cf3">încerca s</span><span class="cf0">ă-mi analizez comportamentul, emoțiile”, a declarat jucătoarea WTA de top la Riyadh.</span></p>
]]></description>
    </item>
    <item>
      <title>Maria Sharapova a spus cu sinceritate de ce n-a putut fi prietenă cu Simona Halep și Serena Williams: „Eu îți dau un pumn în față și apoi să te îmbrățisez?”</title>
      <link>https://www.prosport.ro/alte-sporturi/tenis/maria-sharapova-a-spus-cu-sinceritate-de-ce-n-a-putut-fi-prietena-cu-simona-halep-si-serena-williams-eu-iti-dau-un-pumn-in-fata-si-apoi-sa-te-imbratisez-20326997</link>
      <description><![CDATA[<img src="https://www.prosport.ro//wp-content/uploads/2025/11/Maria-Sharapova-a-spus-cu-sinceritate-de-ce-n-a-putut-fi-prietena-cu-Simona-Halep-si-Serena-Williams-„Eu-iti-dau-un-pumn-in-fata-si-apoi-sa-te-imbratisez-scaled-e1763805735241-1400x733.jpg"/><br/><p>Maria Sharapova (38 de ani) nu a avut o relație de prietenie cu nicio sportivă din circuitul WTA, incluse fiind aici și rivalele Simona Halep (34) cu Serena Williams (44), iar într-un interviu acordat recent au fost prezentate și argumentele din spatele deciziei rusoaicei.</p>
<p>De-a lungul impresionantei cariere din „sportul alb”, Sharapova a izbutit să câștige nu mai puțin de cinci titluri de Grand Slam, anume Wimbledon 2004, US Open 2006, Australian Open 2008 și Roland Garros 2012, 2014.</p>
<h2><span>Maria Sharapova, brutal de sinceră! De ce a exclus din start o relație de prietenie cu Simona Halep sau Serena Williams</span></h2>
<p>Maria Sharapova a debutat în tenisul profesionist în aprilie 2001, la vârsta de doar 14 ani, și a rămas pe scena „sportului alb” până în ianuarie 2020, când s-a retras în urma unei înfrângeri cu Dona Vekic de la Australian Open.</p>
<p>Chiar dacă ultima parte a carierei ei nu a mai fost la fel de prolifică, fiind implicată și într-un scandal de dopaj, care s-a soldat cu o suspendare, „Masha” a rămas în istoria tenisului drept una dintre cele mai valoroase jucătoare din secolul XXI.</p>
<p>Printre cele 36 de titluri WTA pe care le-a câștigat la simplu, Sharapova și-a adjudecat și cinci trofee de Grand Slam, unul cucerit chiar în fața Simonei Halep, Roland Garros 2014.</p>
<p>Referitor la rivalitate, <span>marea adversară a rusoaicei a fost Serena Williams</span>, cu care s-a luptat de 22 de ori. Palmaresul? Americanca s-a impus de 20 de ori, inclusiv în patru finale de Grand Slam și în ultimul act de la Jocurile Olimpice Londra 2012.</p>
<p>În schimb, <span>în fața Simonei Halep, Maria Sharapova a avut palmares pozitiv</span>. Mai exact, 7 la 2 în totalul de 9 întâlniri pe care le-au avut cele două.</p>
<p>Într-un interviu recent pe care l-a acordat pentru The David Rubenstein Show, Maria Sharapova a vorbit despre oponentele ei din circuitul WTA și de ce a exclus din start o potențială relație de prietenie cu acestea:</p>
<p>„Am fost destul de sinceră în ceea ce privește posibilitatea de a fi prietenă cu o altă jucătoare. Întotdeauna am găsit acest lucru foarte dificil de realizat. Cum ar fi să ieșim la o băutură sau să luăm cina împreună, să împărțim un aperitiv. Ar fi ceva de genul: „Da, încerc cu adevărat să te bat în ziua următoare și o să îți dau un pumn în față, dar apoi pot să te îmbrățișez?”. E ceva… Pur și simplu nu a făcut niciodată sens pentru mine”, a declarat Maria Sharapova, citată de <span>Sports Keeda</span>.</p>
<h2><span>Nici în cadrul turneeleor nu dorea să dialogheze cu rivalele</span></h2>
<p>În continuare, Maria Sharapova a dezvăluit că nici măcar în cadrul turneelor, atunci când se intersecta cu alte jucătoare de tenis, nu dorea să stea prea mult la dialog.</p>
<p>„Să fiu sinceră, nu a fost niciodată specialitatea mea să vorbesc cu cineva despre lucruri mărunte. Mereu eram foarte concentrată și vestiarul meu era mai degrabă biroul meu. Și, știi, nu petreceam foarte mult timp acolo. Doar intram și ieșeam. Tratam totul ca pe o profesie foarte importantă”, a completat Maria Sharapova.</p>
<p>Rusoaica a ocupat pentru prima oară locul 1 mondial în clasamentul WTA la data de 22 august 2005.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/dlmkx1sk6Ok?si=mW7393V6G_8VrD_D" title="YouTube video player" width="560"></iframe></p>

]]></description>
    </item>
  </channel>
</rss>
