<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum arată în interior vila luxoasă pe care o are Anamaria Prodan. Tablouri cu imagini ale ei, dintr-un pictorial îndrăzneț, mobilă din lemn masiv şi o privelişte care-ți taie respirația</title>
      <link>https://www.prosport.ro/diverse/cum-arata-in-interior-vila-luxoasa-pe-care-o-are-anamaria-prodan-tablouri-cu-imagini-ale-ei-dintr-un-pictorial-indraznet-mobila-din-lemn-masiv-si-o-priveliste-care-ti-taie-respiratia-20158466</link>
      <description><![CDATA[<img src="https://www.prosport.ro/wp-content/uploads/2025/04/Cum-arata-in-interior-vila-luxoasa-pe-care-o-are-Anamaria-Prodan.-Tablouri-cu-imagini-ale-ei-dintr-un-pictorial-indraznet-mobila-din-lemn-masiv-si-o-priveliste-care-ti-taie-respiratia.jpg"/><br/><p>Anamaria Prodan locuiește într-o vilă de lux din Snagov și a publicat imagini din interiorul casei în care își petrece momentele frumoase alături de familia sa.</p>
<p>Celebra impresară continuă să locuiască în casa pe care a deținut-o alături de Laurențiu Reghecampf. Imaginile publicate de vedetă i-a suprins pe fani. Anamaria Prodan are tablouri cu imagini ale ei, un pictorial îndrăzneț, dar mobila a fost cea care a atras toate privirile, din lemn masiv.</p>
<h2><span>Anamaria Prodan, imagini din interiorul vilei de peste 1.000.000 de euro</span></h2>
<p>Laurențiu Reghecampf și Anamaria Prodan s-au despărțit în urmă cu câțiva ani, dar impresara a continuat să locuiască în locul care le-a fost cămin alături de copii mai bine de 12 ani.</p>
<p>După despărțirea de cunoscutul antrenor român, Prodan a decis să facă schimbări majore. A început anul trecut renovările și timp de șase luni a schimbat tot ce îi aducea aminte de soțul ei. Tabloul cu un pictorial îndrăzneț al său încă mai este în casă, fiind imortalizat în imaginile distribuite pe rețelele de socializare.</p>
<p>De asemenea, a surprins imagini cu mobilierul de lux din lemn masiv și un bar care ar fi pe sufletul oricărui pasionat de băuturi fine. Vila de lux de pe malul lacului Snagov dispune de o curte de 1.000 mp și are cinci etaje. Are și o cramă selectă de vinuri, care face invidios orice pasionat de vinotecă.</p>
<p>Deși nu se vede în imaginile prezentate de Anamaria Prodan, majoritatea camerelor pe care le-a prezentat în alte clipuri video sunt făcute în stil arăbesc.</p>
<blockquote><p>„Stau numai cu familia mea, cu copiii mei. Am făcut casa pe etaje, așa. Fiecare copil, cu gustul lui, și-a dorit altceva. Eu le-am zis: băi, e casa mea, până mor eu, stilul trebuie să fie așa. Lumea zice: Domne, arăbesc… Arăbesc, turcesc, cum vreți voi, mie îmi place, mă simt bine. Nu m-am gândit la vremea respectivă să pun lift, iar acum, că îmbătrânesc, mă uitam că trebuie să îl pun undeva exterior”, a mai spus Anamaria Prodan într-un clip pe <span>Tik Tok</span>.</p></blockquote>
<h2><span>Laurențiu Reghecampf și Anamaria Prodan se întâlnesc din nou la tribunal</span></h2>
<p><span>La aproape patru ani și jumătate de la divorț</span>, cei doi continuă să aibă conflicte. De această dată motivul este neplata pensiei alimentare a fiului lor, Bebeto. Avocatul impresarei a dezvăluit că Reghecampf nu ar mai fi plătit pensia alimentară din 2022. Neplata la timp a pensiei de întreținere îi poate afecta cariera fostului fotbalist. Poate fi considerată o infracțiune de abandon familial și judecată în penal, nu civil.</p>

]]></description>
    </item>
    <item>
      <title>Aryna Sabalenka a profitat de pana de curent din Spania și s-a distrat cu prietenii: „Cină la apus!”</title>
      <link>https://www.prosport.ro/alte-sporturi/tenis/aryna-sabalenka-a-profitat-de-pana-de-curent-din-spania-si-s-a-distrat-cu-prietenii-cina-la-apus-20157906</link>
      <description><![CDATA[<img src="https://www.prosport.ro/wp-content/uploads/2025/04/Aryna-Sabalenka-a-profitat-de-pana-de-curent-din-Spania-si-s-a-distrat-cu-prietenii-„Cina-la-apus.jpg"/><br/><p data-end="332" data-start="0">O pană de curent de proporții a afectat desfășurarea Openului de la Madrid, ducând la amânarea mai multor meciuri, inclusiv cel al Arynei Sabalenka.</p>
<p data-end="332" data-start="0">Profitând de ziua liberă, lidera mondială WTA s-a relaxat alături de prietenii săi la o cină în lumina difuză a apusului.</p>
<h2 data-end="332" data-start="0"><span>Sabalenka a profitat de anularea meciului de la Madrid și a luat cina la apus alături de prietenii ei</span></h2>
<p class="" data-end="332" data-start="0">Desfășurarea Openului de la Madrid a fost afectată de o pană de curent de proporții, ceea ce a condus la amânarea meciul Arynei din optimile de finală, programat inițial luni, pe 28 aprilie.</p>
<p class="" data-end="824" data-start="334">Condițiile atmosferice neprevăzute au dus la instabilitate în rețeaua electrică, ceea ce a provocat o pană de curent masivă în cea mai mare parte a Spaniei și Portugaliei. Situația a afectat sistemele electronice și serviciile esențiale, precum semnalul mobil.</p>
<p class="" data-end="824" data-start="334">Din motive de siguranță, organizatorii turneului au fost nevoiți să suspende toate meciurile zilei. Astfel, partida dintre Aryna Sabalenka și americanca Peyton Stearns a fost reprogramată pentru ziua următoare, 29 aprilie (marți).</p>
<p class="" data-end="1060" data-start="826">Totuși, <span>campioana de la Miami Open</span> a părut bine dispusă și a profitat de ziua liberă neprevăzută petrecând timp cu prietenii săi. Aceasta a postat imagini pe contul oficial de Instagram în care apare la cină, bucurându-se de apusul de soare.</p>
<p class="" data-end="1495" data-start="1131">Pana de curent a dat peste cap întregul program al turneului de la Madrid, atât pentru tabloul feminin, cât și pentru cel masculin. În timp ce marți ar trebui să se dispute șase meciuri din optimile de finală ale competiției feminine, în competiția masculină au loc patru meciuri din „optimi” și alte șapte din turul 3, o zi extrem de aglomerată la Madrid.</p>
<h2 data-end="1547" data-start="1497"><span>Aryna Sabalenka este dublă campioană în capitala Spaniei</span></h2>
<p class="" data-end="1870" data-start="1549">Ambele titluri ale<span> jucătoarei de tenis Arynei Sabalenka</span> pe zgură au fost cucerite la Madrid. Condițiile speciale din capitala Spaniei au avantajat mereu jocul bun al sportivei din Belarus. Aceasta are un palmares de 19 victorii și patru înfrângeri la Madrid.</p>
<p class="" data-end="2131" data-start="1872">Sabalenka a câștigat primul titlu la Madrid în 2021, după victorii cu Vera Zvonareva, Daria Kasatkina, Jessica Pegula, Elise Mertens, și Anastasia Pavlyuchenkova. În finală, a învins-o pe principala favorită, Ashleigh Barty, cu scorul 6-0, 3-6, 6-4.</p>
<p class="" data-end="2365" data-start="2133">Al doilea titlu la Madrid a venit în 2023, când a trecut pe rând de Sorana Cîrstea, Camila Osorio, Mirra Andreeva, Mayar Sherif și Maria Sakkari. În finală, a învins-o din nou pe principala favorită, Iga Swiatek de această dată, scor 6-3, 3-6, 6-3.</p>
<p class="" data-end="2700" data-start="2367">Anul trecut, Sabalenka a fost foarte aproape de o triplă la Madrid. Ea a ajuns în finală după ce le-a învins pe Magda Linette, Robin Montgomery, Danielle Collins, Mirra Andreeva și Elena Rybakina. În unul dintre cele mai spectaculoase meciuri ale anului, aceasta a pierdut, însă, finala în fața Igăi Swiatek, scor 5-7, 6-4, 6-7 (7).</p>

]]></description>
    </item>
    <item>
      <title>Dacia a ajuns la 1.100.000.000 de euro. E cel mai valoros brand românesc</title>
      <link>https://www.prosport.ro/fotbal-intern/dacia-a-ajuns-la-1-100-000-000-de-euro-e-cel-mai-valoros-brand-romanesc-20158351</link>
      <description><![CDATA[<img src="https://www.prosport.ro/wp-content/uploads/2025/04/Dacia-a-ajuns-la-1.100.000.000-de-euro.-E-cel-mai-valoros-brand-romanesc.jpg"/><br/><p>Dacia a redevenit cel mai valoros brand românesc după doi ani în care a fost în scădere. Gigantul de la Mioveni a ajuns la o cotă de 1.1 miliarde de euro.</p>
<p><span>Fostul sponsor oficial al celor de la Udinese</span> a urcat în fruntea clasamentului celor mai valoroase branduri românești. Celebra marcă auto a suferit o scădere de 5% a valorii de brand, dar tot a ajuns la 1.1 miliarde de euro, potrivit raportului publicat de Brand Finance.</p>
<h2><span>Dacia, cel mai valoros brand românesc din 2025</span></h2>
<p>Dacia se repoziționează ca lider de brand românesc și în acest an. A ajuns la 1.1 miliarde de euro devansând branduri precum eMAG, Banca Transilvania sau Dedeman.</p>
<p>Anual, liderul mondial în evaluarea valorii brandurilor analizează peste 6.000 de branduri din întreaga lume și alcătuiește rapoarte despre toate brandurile din peste 100 de țări. În România, numeroase branduri au fost ani la rând în top 50, dar unele și-au menținut bine poziția în vârful clasamentului.</p>
<p>Valoarea de brand reprezintă beneficiul economic net pe care acționarii l-ar obține dar ar licenția brandul pe piața liberă, notează <span>profit.ro</span>.</p>
<p>Dacia reușește să fie fruntașă, potrivit analizei experților de la Brand Finance. eMAG a avut câțiva ani dificili, dar a reușit să aibă o creștere a valorii de brand de 8%, ajungând la 893 de milioane de euro. În top 3 se regăsește și Banca Transilvania, cu 856 de milioane de euro. Banca Transilvania este cel mai puternic brand românesc, cu rating de elită AAA+. Este o performanță uluitoare reușită de BT, fiind pentru al patrulea an consecutiv în topul celor mai puternice zece branduri bancare la nivel mondial.</p>
<h2><span>Mobexpert, scoasă din TOP 50 </span></h2>
<p>Mobexpert, compania deținută de Dan Șucu, patronul de la Rapid și Genoa, nu a fost inclusă în top 50. Asirom, Erbașu, ZUZU și Kober și-au făcut loc în clasament în detrimentul celor de la Mobexpert, Agricover, ALRO și DERO.</p>
<p>„Nu este o surpriză că jumătatea superioară a clasamentului este ocupată de branduri mai consacrate, în timp ce jumătatea inferioară este mai dinamică și are mai multe șanse să adăpostească brandurile mari ale viitorului. Cu toate acestea, pentru majoritatea brandurilor, fie că urcă sau coboară în clasament, extinderea limitată în afara pieței locale rămâne un factor restrictiv pentru creșterea valorii brandului”, a precizat Mihai Bogdan, de la Brand Finance România.</p>
<p>Cifrele sunt îmbucurătoare pentru mediul de afaceri privat din România. Valoarea colectivă a celor 50 de branduri românești a crescut cu 4.8% față de anul trecut, cifra totală a acestora ajungând la 7.3 miliarde de euro.</p>

]]></description>
    </item>
    <item>
      <title>„O nebunie”. Panică pentru Coco Gauff din cauza penei de curent din Spania</title>
      <link>https://www.prosport.ro/alte-sporturi/tenis/o-nebunie-panica-pentru-coco-gauff-din-cauza-penei-de-curent-din-spania-20157957</link>
      <description><![CDATA[<img src="https://www.prosport.ro/wp-content/uploads/2025/04/„O-nebunie.-Panica-pentru-Coco-Gauff-din-cauza-penei-de-curent-din-Spania-1400x806.jpg"/><br/><p>Coco Gauff (21 de ani – 4 WTA) a spus că își va aminti toată viața turneul de tenis Mutua Madrid Open 2025, având în vedere că în timp ce era angrenată în competiție, curentul s-a luat în întreaga țară.</p>
<p>Este vorba despre pana de curent produsă luni, 28 aprilie, care nu a afectat doar Spania, ci și Portugalia, plus o mică parte din Franța.</p>
<h2><span>Coco Gauff a glumit cu reporterii atunci când a vorbit de pana de curent din Spania</span></h2>
<p>Luni, 28 aprilie 2025, de nicăieri, o pană de curent uriașă a lăsat în beznă Spania și Portugalia, dar și o mică parte din Franța.</p>
<p>Ministerul de Interne al Spaniei chiar a declarat stare de urgență în anumite regiuni afectate și deși la prima vedere ar putea părea ceva banal, în realitate lucrurile au fost foarte complicate. Și asta pentru că în secolul XXI aproape totul se bazează pe electricitate. Iar fără ea, bancomatele nu funcționează, avioanele nu pot decola de pe aeroporturi și așa mai departe. Spre exemplu, <span>Florin Răducioiu a rămas blocat la Barcelona din cauza penei de curent care a pus la pământ Spania și Portugalia</span>.</p>
<p>Incidentul a dat emoții și la turneul de tenis Mutua Madrid Open, unde printre jucătoarele angrenate în competiție s-a regăsit și <span>Coco Gauff, reprezentantă a SUA care a strâns o avere din sport și intenționează să o depășească pe marea Serena Williams</span>.</p>
<p>Coco Gauff concurează la Madrid atât pe tabloul de simplu, cât și pe cel de dublu, iar luni, 28 aprilie, a învins-o pe Belinda Bencic cu scorul de 6-4, 6-2 și s-a calificat în sferturile de finală la simplu.</p>
<p>După meci, care a fost afectat de pana de curent, Coco Gauff a glumit cu reporterii și a spus că va ține toată viața ei minte ediția din 2025 a turneului Mutua Madrid Open:</p>
<blockquote><p>A fost beznă totală și am înțeles că s-a întrerupt curentul. Am crezut că era vorba doar despre terenul nostru, dar apoi mi-am dat seama că era vorba de întreaga țară. O nebunie! Ăsta e tenisul, asta e viața, dar simt că din postura noastră putem să râdem, pentru că s-a întâmplat în timp ce eram pe teren. Și probabil că asta nu se va mai întâmpla niciodată, astfel că ne vom aminti mereu de ziua în care s-a întrerupt curentul la Madrid Open”, a spus Coco Gauff, citată de <span>Tennis World USA</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/GXEK7vKrlIc?si=LkcEMfL8BymRGCg7" title="YouTube video player" width="560"></iframe></p>
<h2><span>Cu cine se va duela Coco Gauff în sferturile turneului Mutua Madrid Open</span></h2>
<p>Miercuri, pe 30 aprilie, nu mai devreme de ora României 12:00, Coco Gauff va da piept în sferturile turneului Mutua Madrid Open cu rusoaica Mirra Andreeva (18 ani – 7 WTA), considerată de mulți una dintre viitoarele stele ale tenisului internațional.</p>
<p>Cele două vor fi la a treia întâlnire din circuitul WTA, iar în precedentele două dueluri, Coco Gauff s-a impus de fiecare dată, scor (5)6-7, 6-1, 6-1 la Roland Garros 2023 și 6-3, 6-3 la US Open 2023.</p>

]]></description>
    </item>
    <item>
      <title>Avem documentele cu semnătura lui Gigi Becali pentru modificarea Legii Sportului! Veste excelentă pentru FCSB înainte de preliminariile Ligii Campionilor</title>
      <link>https://www.prosport.ro/fotbal-intern/superliga/avem-documentele-cu-semnatura-lui-gigi-becali-pentru-modificarea-legii-sportului-veste-excelenta-pentru-fcsb-inainte-de-preliminariile-ligii-campionilor-20157845</link>
      <description><![CDATA[<img src="https://www.prosport.ro/wp-content/uploads/2025/04/Avem-documentele-cu-semnatura-lui-Gigi-Becali-pentru-modificarea-Legii-Sportului-Veste-excelenta-pentru-FCSB-inainte-de-preliminariile-Ligii-Campionilor.jpg"/><br/><p>Gigi Becali (66 de ani) s-a ținut de cuvânt și, prin intermediul specialiștilor delegați de el, a finalizat proiectul pentru modificarea Legii Sportului.</p>
<p>Miliardarul din Pipera a luat avânt în ultimele luni, după ce a văzut că Arena Națională din București, cel mai mare stadion al României, a fost închiriat pentru o mulțime de evenimente extrasportive.</p>
<h2><span>Cum sună modificarea pe care Gigi Becali vrea să o aducă la Legea Sportului! Patronul FCSB își dorește cu orice preț să joace pe Arena Națională în Liga Campionilor</span></h2>
<p><span>FCSB nu va putea folosi Arena Națională pe tot parcursul verii, cel mai mare stadion din România urmând să fie închiriat pentru organizarea mai multor evenimente extrasportive, iar acest detaliu l-a scos din minți pe Gigi Becali</span>.</p>
<p>Patronul FCSB nu va putea juca pe stadionul dorit în preliminariile Ligii Campionilor, în eventualitatea în care echipa sa va câștiga titlul, și va trebui să le găsească o nouă „casă” fotbaliștilor și suporterilor.</p>
<p>Reintrat în Parlamentul României, Gigi Becali a spus că a delegat o echipă de specialiști pentru a solicita modificarea Legii Sportului, iar <span>în lupta cu primarul Nicușor Dan, patronul FCSB a primit susținere din partea mai multor nume importante din sportul românesc, cum ar fi Ilie Năstase</span>.</p>
<p>După ce în ultimele săptămâni a tot spus în spațiul public că se lucrează intens la modificarea legii, Gigi Becali a finalizat proiectul, iar <span>ProSport </span>a intrat în posesia documentelor. Toate imaginile pot fi consultate în galeria foto a articolului, însă ce este important e faptul că patronul FCSB solicită ca entitățile sportive să aibă prioritate pe stadioane.</p>
<blockquote><p>Prin proiectul de lege privind pentru completarea Legea educației fizice și sportului nr. 69/2000 se stabilește prioritatea explicită a destinației sportive pentru bazele sportive finanțate majoritar din fonduri publice”, se arată în debutul scrisorii oficiale care reprezintă „expunerea de motive” pentru modificarea legii și care este semnată de însuși George Becali, după cum se poate vedea în galeria foto.</p></blockquote>
<h2><span>Cum sună articolul din lege</span></h2>
<p>Câte despre modificarea în sine pe care Gigi Becali o vrea adusă Legii Sportului, articolul în cauză sună în felul următor:</p>
<p>„Folosirea bazelor sportive, precum și a unităților de practicare a sportului construite din fonduri provenite în cuantum de peste 75% de la bugetul statului sau bugetele locale, aflate în proprietatea și/sau administrarea unităților administrativ teritoriale, organelor administrației publice centrale sau subordonate acestora, pentru acțiunile de pregătire sportivă și desfășurarea de competiții sportive, în funcție de nivelul competițional, raportat la destinația prevăzută în documentația de fundamentare în baza căreia s-au aprobat fondurile de la bugetul de stat pentru construirea acestora, se va face cu prioritate după următoarele criterii:</p>
<p>a) loturile olimpice și naționale ale federaților sportive olimpice<br/>
b) cluburile sportive care participă la competiții sportive oficiale internaționale<br/>
c) cluburile sportive publice sau private, având prioritate cele din eșalonul superior<br/>
d) cluburile sportive școlare, liceele cu program sportiv, respectiv cluburile sportive universitare<br/>
e) acțiunile sportive organizate de direcțiile județene de sport și Direcția de Sport a Municipiului București<br/>
f) acțiunile sportive organizate de asociațiile județene pe ramură de sport și ale municipiului București<br/>
g) activitățile sportive organizate de alte structuri sportive<br/>
h) alte activități decât cele sportive/terți, dacă în calendar nu sunt prevăzute activități desfășurate de structurile sportive prevăzute la alin 1 lit. a-g.</p>
<p>Solicitările transmise de către structurile sportive prevăzute la alin 1 pentru folosirea bazelor sportive se vor aproba conform priorităților prevăzute la alin 1 de către conducătorii instituțiilor care dețin sau administrează baze sportive, unitățile de practicare a sportului”, se arată în două dintre articolele care ar putea fi adăugate, la cererea lui Gigi Becali, în Legea Sportului.</p>
<p>În acest moment, proiectul lui Gigi Becali este doar la nivel de propunere și până să fie pus în aplicare va trebui aprobat de organele competente. Este greu de crezut că FCSB va putea evolua pe Arena Națională în această vară, având în vedere că s-au semnat deja o mulțime de contracte de închiriere pentru cel mai mare stadion al țării. The Rolling Stones sau Jennifer Lopez vor fi protagoniști în două dintre evenimentele extrasportive care vor avea loc pe Arena Națională în vară.</p>
<p>Însă, rămâne de văzut cum va evolua proiectul lui Gigi Becali în vederea viitoarelor sezoane din sportul românesc.</p>
<blockquote><p>Se lucrează mai mult la ea, pentru că va fi o constituție a sportului, nu neapărat lege. Va fi ceva ce n-a mai fost până acum. Atunci să scrie că Arena Națională e terasă de grătare, de mici și iarmaroc. Concerte să facă, dar când nu sunt date de fotbal. Arena Națională e pentru jocuri de fotbal. Legea se face și se lucrează la ea. Nu o fac eu!”, Gigi Becali, la Digi Sport, la începutul lunii aprilie.</p></blockquote>

]]></description>
    </item>
  </channel>
</rss>
