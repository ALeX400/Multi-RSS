<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Campioana, apariție îndrăzneață la 50 de ani: „Cine e mămica voastră?”</title>
      <link>https://www.prosport.ro/diverse/campioana-aparitie-indrazneata-la-50-de-ani-cine-e-mamica-voastra-20361500</link>
      <description><![CDATA[<img src="https://www.prosport.ro//wp-content/uploads/2026/01/campioana-aparitie-indrazneata-la-50-de-ani-„cine-e-mamica-voastra-1400x757.png"/><br/><p><span>La 50 de ani, Torrie Wilson continuă să fie în lumina reflectoarelor în mateire de staruri WWE. Fosta luptătoare a publicat recent pe Instagram o fotografie în care apare într-o rochie verde, scurtă și mulată, cu un decolteu, imagine care a atras imediat atenția fanilor.</span></p>
<p><span>Fotografia a fost însoțită de mesajul „Who’s your Mommy? (n.r. Cine e mămica voastră?)”, replica aruncând pur și simplu în aer reacțiile din mediul online. Postarea a adunat rapid aproape 20.000 de aprecieri și mii de comentarii, multe dintre ele făcând referire la forma fizică a fostei sportive și la faptul că, la 50 de ani, arată similar cu perioada în care <span>activa în wrestlingul profesionist</span>.</span></p>
<h2><span>Și-a cenzurat propria poză</span></h2>
<p><span>Torrie Wilson spune ca fost nevoită să cenzureze o parte din imagine înainte de publicare, <span>din cauza decolteului</span>. Totuși, postarea a devenit virală în rândul comunității WWE și nu numai. </span></p>
<p><span>Torrie Wilson are peste 1,1 milioane de urmăritori pe Instagram și este extrem de activă pe rețelele sociale, unde publică frecvent imagini din vacanțe, de la antrenamente sau diverse evenimente la care participa.</span></p>
<p><span>Torrie Wilson a debutat în WWE în 2001. A devenit rapid una dintre cele mai cunoscute figuri ale companiei, fiind implicată în numeroase lupte importante din industria WWE. Popularitatea ei a crescut în mai multe zone, Wilson apărând pe coperțile unor reviste celebre și fiind inclusă în numeroase clasamente dedicate celor mai atractive femei din sport și divertisment.</span></p>
<h2><span>S-a retras prematur, în 2008</span></h2>
<p><span>Cariera sa în ring s-a încheiat prematur, în 2008, din cauza unei accidentări grave la spate. Chiar și după retragere, Torrie Wilson a rămas apropiată de WWE, având apariții speciale la diverse evenimente și gale aniversare. În 2021, a fost inclusă oficial în WWE Hall of Fame, ca o recunoaștere a impactului pe care l-a avut asupra wrestlingului feminin din anii 2000.</span></p>
<p><span>După retragere, Wilson s-a orientat spre zona de lifestyle și social media, devenind influencer.</span></p>
<p><span>Recent, Torrie Wilson a anunțat și un moment important din viața personală. Săptămâna trecută, ea a confirmat nașterea fiicei sale, pe numele Poppi, un copil venit pe lume prin intermediul unei mame surogat.</span></p>

]]></description>
    </item>
    <item>
      <title>EXTRA Anunțul care zguduie România: „A dispărut Mario Iorgulescu. Gino Iorgulescu a plecat de urgență în Italia”</title>
      <link>https://www.prosport.ro/diverse/anuntul-care-zguduie-romania-a-disparut-mario-iorgulescu-gino-iorgulescu-a-plecat-de-urgenta-in-italia-20362341</link>
      <description><![CDATA[<img src="https://www.prosport.ro//wp-content/uploads/2026/01/A-disparut-Mario-Iorgulescu.-Gino-Iorgulescu-a-plecat-de-urgenta-in-Italia-1400x662.png"/><br/><p>Mario Iorgulescu este de negăsit la câteva zile de la apariția surprinzătoare într-un interviu realizat de Dan Capatos chiar la clinica în care era internat în ultimii ani.</p>
<p>Dan Capatos a făcut un anunț „bombă” la scurt timp după ce a făcut un interviu inedit cu fiul șefului de la LPF Gino Iorgulescu. Bărbatul a vorbit, în premieră, despre problemele sale, dar și despre accidentul soldat cu moartea unui bărbat. Se pare că Mario Iorgulescu nu se lasă de prostii nici după ce și-a distrus viața, plecând din nou din clinica în care era internat. Tatăl său ar fi pornit deja căutările și a apelat la ajutorul carabinierilor pentru a-i da de urmă.</p>
<h2><span>Mario Iorgulescu, de negăsit în Italia: „Nu poate lua nimeni legătura cu el”</span></h2>
<p>Dan Capatos a anunțat în cea mai nouă ediție a emisiunii de la <span>Cancan.ro</span> că Mario Iorgulescu a fugit, din nou. Celebrul om de televiziune care i-a luat un interviu fiului lui Gino Iorgulescu a anunțat în urmă cu puțină vreme că Mario Iogulescu e de negăsit.</p>
<p>Bărbatul, care recunoștea în interviu că <span>a mai fugit din clinică, </span>a recidivat, din nou. Gino Iorgulescu ar fi plecat de urgență în Italia pentru a-și căuta băiatul. Într-un gest disperat, fostul fotbalist a fost nevoit să apeleze și la ajutorul poliției pentru a-l găsi înainte să facă altă prostie.</p>
<p>„Din sursele noastre credibile, sper că v-am convins de-a lungul timpului că suntem bine informați. Situația în momentul de față, la ora 18:15 la care vorbim, stă în felul următor. Mario este dispărut. Nu mai poate lua nimeni legătura cu el. Gino Iorgulescu a plecat de urgență în Italia pentru a încerca să dea de el, să îl găsească. Și într-un gest disperat, spun sursele noastre, ar fi contactat poliția, carabinierii, pentru a-l ajuta să îl găsească. O să încercăm să luam legătura cu Gino, măcar să ne spună cât de gravă este situația”, a spun Dan Capatos.</p>
<h2><span>Mama bărbatului a recunoscut că se confruntă cu probleme mintale: „Nu avea voie”</span></h2>
<p>Interviul acordat de Mario nu <span>le-a picat prea bine părinților.</span> Gabriela Iorgulescu a avut o reacție legat de acel interviu și a precizat că nu trebuia ca băiatul său să vorbească.</p>
<p>„E un băiat bolnav, cu acte, nu avea voie să dea interviu. Mai mult ce pot să spun? Orice om normal la cap nu ar crede ce a putut el să debiteze. Îmi pare rău pentru el, este foarte gravă situația”, a declarat Gabriela Iorgulescu, potrivit sursei enunțate mai sus.</p>

]]></description>
    </item>
    <item>
      <title>Ilie Dumitrescu, revenire bombă în fotbalul românesc după ce a bătut palma cu cel mai puternic conducător!</title>
      <link>https://www.prosport.ro/fotbal-intern/ilie-dumitrescu-revenire-bomba-in-fotbalul-romanesc-dupa-ce-a-batut-palma-cu-cel-mai-puternic-conducator-20362108</link>
      <description><![CDATA[<img src="https://www.prosport.ro//wp-content/uploads/2026/01/Ilie-Dumitrescu-revenire-bomba-in-fotbalul-romanesc-dupa-ce-a-batut-palma-cu-cel-mai-puternic-conducator-1400x933.jpg"/><br/><p>Ilie Dumitrescu, antrenor cu licență Pro, dar liber de contract de mai bine de 15 ani, se pregătește de o revenire-bombă în fotbalul românesc. „Mister” a bătut palma cu Răzvan Burleanu pentru a ocupa o funcție în Federația Română de Fotbal.</p>
<p>Ajuns la 57 de ani, <span>Ilie Dumitrescu s-a consacrat mai mult ca analist TV</span> decât ca antrenor de fotbal, după o experiență ratată la FCSB, în urmă cu peste un deceniu. Fostul atacant va lucra direct cu Federația Română de Fotbal pentru a ajuta noile generații.</p>
<h2><span>Ilie Dumitrescu, adus de Răzvan Burleanu la FRF</span></h2>
<p>Concret, <span>Ilie Dumitrescu va avea un rol important într-un nou departament</span> al Federației Române de Fotbal, care va sprijini cluburile și academiile în demersul lor de a transforma juniorii în seniori. Cele din urmă vor beneficia de consultanță gratuită pentru a-și vinde mai ușor fotbaliștii.</p>
<p>„Trecerea este importantă. Ăsta e un subiect pe care o să-l abordez. Vreau să intru într-un proiect de genul ăsta. Aș vrea să mă implic la cluburi, la academii, pentru a gestiona tranziția de la copii și juniori la seniori, pentru că impactul este foarte mare.</p>
<p>Sunt foarte multe exemple. Aș începe cu exemplul Ianis Hagi. L-ați văzut când a plecat la Fiorentina? Juca număr 10 la Farul. După un an și ceva la Fiorentina, când s-a întors, era altul. Ăsta e cel mai bun exemplu. Ceea ce înseamnă să lucrezi. O să vedem cum o să mă implic, dar îmi doresc foarte tare chestia asta, la nivel de academii.</p>
<p>Vreau să fac eu un proiect. Chiar îmi doresc să fac chestia asta. Nu ceva teoretic, să mă implic practic. Da, cred că va ieși anul ăsta”, spunea Ilie Dumitrescu la <span>Digi Sport</span>, fără a oferi și alte amănunte despre noua mutare.</p>
<h2><span>Federația Română de Fotbal l-a prezentat pe Ilie Dumitrescu</span></h2>
<p>Federalii au publicat pe website-ul oficial un comunicat de presă în care se oferă mai multe detalii despre instalarea lui Ilie Dumitrescu în noul departament. Totodată, fostul fotbalist din „Generația de Aur” va fi ambasador al încercării FRF de a aduce o finală de Europa League la București în 2028 sau 2029.</p>
<p>Noul departament va purta numele de „Professional Club Services” și va avea rolul de a propune inițiative strategice pentru a creiona o metodologie elocventă pentru jucătorii tineri, în tranziția lor de la juniori spre fotbalul de performanță. Ilie Dumitrescu va avea funcția de „Player Transition Manager”, scrie pe <span>website-ul FRF</span>.</p>
<p>„Ceea ce ne dorim e să folosim această finală Europa League ca un element declanșator pentru cluburile din România, în ceea ce înseamnă înțelegerea mai bună a specificităților pieței din Europa Centrală și de Est.</p>
<p>Noi și cluburile avem aceeași misiune, formarea jucătorilor români, astfel încât aceștia să se poată integra cât mai ușor în fotbalul modern de astăzi, fotbalul occidental, fie la nivel de cluburi, fie pentru echipele naționale”, menționa președintele FRF, Răzvan Burleanu, după ședința Comitetului Executiv din 9 decembrie 2025, conform sursei de mai sus.</p>

]]></description>
    </item>
    <item>
      <title>Marea campioană, cu 3 medalii olimpice de aur, e acuzată de trădare națională: „Are acces la secrete de stat”</title>
      <link>https://www.prosport.ro/diverse/marea-campioana-cu-3-medalii-olimpice-de-aur-e-acuzata-de-tradare-nationala-are-acces-la-secrete-de-stat-20361925</link>
      <description><![CDATA[<img src="https://www.prosport.ro//wp-content/uploads/2026/01/Marea-campioana-cu-3-medalii-olimpice-de-aur-e-acuzata-de-tradare-nationala-„Are-acces-la-secrete-de-stat.jpg"/><br/><p>Mare campioană, triplă medaliată cu aur olimpic la patinaj, Irina Rodnina (76 de ani), este acuzată de trădare națională. Andrej Cervicenko, fost președinte la Spartak Moscova, este cel care a lansat acuzații dure la adresa fostei patinatoare și susține că aceasta ar putea fi implicată în spionaj în favoarea SUA, țară în care Rodnina a locuit timp de 13 ani, dar și în care se află în prezent fiica acesteia.</p>
<p>Acuzația lui Cerviceko vine în contextul în care Rodnina este în prezent deputat în Duma de Stat, din partea partidului lui Vladimir Putin, fiind în același timp una dintre <span>persoanele publice din Rusia sancționate de autoritățile străine, în urma declanșării conflictului din Ucraina</span>, în februarie 2022.</p>
<h2><span>Irina Rodnina, marea campioană cu 3 medalii olimpice de aur, acuzată de trădare națională</span></h2>
<p>În ciuda carierei impresionante a fostei patinatoare ruse Irina Rodnina, cu trei medalii olimpice de aur, aceasta nu este o figură bine privită în spațiul public rusesc. Iar motivul ține de faptul că timp de 13 ani, înainte de a deveni deputat în Duma de Stat, a locuit în SUA, iar acest lucru i-ar pune la îndoială loialitatea față de Kremlin, fiind acuzată de trădare națională de către fostul președinte de la Spartak Moscova, Andrej Cervicenko.</p>
<p>„Momentan, nu am o părere prea bună despre Rodnina. Ca sportivă, am respectat-o enorm, dar de când a devenit deputat și a început să se exprime. Nici nu vreau să văd un film despre ea (n.r. film apărut în 2025, după memoriile autobiografice ale fostei campioane). Nu-l voi vedea, chiar dacă mi-ar plăti.</p>
<p>Irina Rodnina spune constant lucruri nepotrivite. Mă surprinde că cineva care a trăit atâția ani în SUA lucrează ca deputat. Cine știe ce i s-a întâmplat acolo. Poate a fost recrutată de mult și acum stă în Duma de Stat. Practic, fiecare deputat are acces la secrete de stat. Și apoi ne mirăm cum este posibil ca inamicul să știe mai mult decât noi. De aceea mă tem atât de mult de Rodnina”, a declarat Andrej Cervicenko, potrivit <span>sport.aktuaity.sk, subliniind faptul că fiica deputatei locuiește în continuare în SUA, lucru care ar trebui să îngrijoreze autoritățile de la Kremlin.</span></p>
<h2><span>Cine este Irina Rodnina</span></h2>
<p>Irina Rodnina a cucerit zece titluri mondiale în proba de perechi, unde a concurat cu Alexei Ulanov și Alexander Zaitsev (din 1973). Pe lângă acestea și-a trecut în palmares 11 titluri europene, dar și trei titluri olimpice, consecutive, la Sapporo 1972 (cu Ulanov), Innsbruck 1976 și Lake Placid 1980, se arată în descrierea sa de pe <span>site-ul oficial </span>dedicați olimpicilor.</p>
<p>După retragerea din activitatea de sportivă, în 1980, Rodnina a devenit antrenoare, ajutând mai multe perechi să ajungă în vârful acestui sport, mai întâi în URSS, apoi, din 1990, în SUA.</p>
<p>A revenit în Rusia, unde a intrat în politică, iar în prezent este deputat în Duma de Stat, din partea partidului lui <span>Vladimir Putin</span>.</p>

]]></description>
    </item>
    <item>
      <title>„Ăştia 5 conduc lumea”. Mitică Dragomir a făcut topul celor mai puternici şi nemiloşi conducători ai lumii</title>
      <link>https://www.prosport.ro/diverse/astia-5-conduc-lumea-mitica-dragomir-a-facut-topul-celor-mai-puternici-si-nemilosi-conducatori-ai-lumii-20361757</link>
      <description><![CDATA[<img src="https://www.prosport.ro//wp-content/uploads/2026/01/„Astia-5-conduc-lumea.-Mitica-Dragomir-a-facut-topul-celor-mai-puternici-si-nemilosi-conducatori-ai-lumii.jpg"/><br/><p>Fostul șef de la LPF a oferit prima reacție după capturarea președintelui Venezuelei și a făcut topul celor mai puternici conducători ai lumii.</p>
<p>Nici nu a început bine anul și Donald Trump a luat o decizie controversată care a împărțit lumea în două. L-a capturat pe dictatorul venezuelean <span>Nicolas Maduro</span>, iar Mitică Dragomir consideră că liderul american nu are egal în momentul de față și nimeni nu îi poate staîn cale.</p>
<h2><span>Dumitru Dragomir a dat verdictul: ei sunt cei mai puternici lideri ai lumii</span></h2>
<p>Cunoscutul om de afaceri a vorbit deschis despre oamenii care conduc lumea. El consideră că francezii și germanii nu mai sunt mari forțe în fața unor lideri fioroși care sunt dificil de oprit atunci când își propun ceva. Cel mai de temut e Donald Trump, președintele american, care a reușit să stea la masă chiar și cu Vladimir Putin în vremuri nu tocmai liniștite între cele două națiuni.</p>
<p>Milionarul consideră că marii lideri ai lumii la această oră sunt Donald Trump (SUA), Xi Jinping (China), Vladimir Putin (Rusia), Beniamin Netanyahu (Israel) și Recep Erdogan (Turcia).</p>
<p>„Cine poate oase roade, iar cine crede că poate să-l oprească pe Trump se înşală. Când el s-a întâlnit cu Putin nu există să nu fi căzut la o înţelegere. Cu el şi cu Xi. Ăştia trei şi Erdogan.</p>
<p>Sunt cinci în lumea asta: Trump pe primul loc, Xi pe locul 2, Putin pe locul 3, Netanyahu pe locul 4, Erdogan pe locul 5. Ăştia cinci conduc lumea. Nu avem niciun european aici. Iar Europa, din punct de vedere financiar, este imediat sub America”, a declarat Dragomir, la <span>Fanatik.</span></p>
<h2><span>Avertisment dur pentru liderii europeni: „Stați în banca voastră”</span></h2>
<p>Dumitru Dragomir nu îi vede prea bine pe liderii europeni care încearcă să se lupte cu Donald Trump pentru putere. El consideră că nivelul de pregătire al armatei SUA este mult superior oricărei alte națiuni, iar dacă se supără pe Macron sau Merz poate distruge fără probleme continentul european.</p>
<p>„Îţi dai seama la ce nivel sunt? Şi ăştia vor să se lupte cu Trump, europenii noştri. Mă apucă nebunia când îi aud pe Macron, pe Merz! Staţi în banca voastră, că ne face ăsta terci, într-o noapte”, a mai spus fostul președinte LPF.</p>
<p>Fostul lider venezuelean a fost capturat la ordinul lui Donald Trump. Maduro și soția sa au fost transportați în SUA, acolo unde <span>dictatorul este judecat</span> pentru mai multe fapte grave. El a pledat nevinovat pentru toate acuzațiile care i se aduc.</p>

]]></description>
    </item>
  </channel>
</rss>
