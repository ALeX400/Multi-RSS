<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„E în comă indusă”. Cele mai noi detalii despre starea de sănătate a lui Mihai Leu</title>
      <link>https://www.prosport.ro/sport-life/e-in-coma-indusa-cele-mai-noi-detalii-despre-starea-de-sanatate-a-lui-mihai-leu-20158812</link>
      <description><![CDATA[<img src="https://www.prosport.ro/wp-content/uploads/2024/05/Mesajul-emotionant-al-lui-Mihai-Leu-direct-din-spital-pentru-Corvinul-Hunedoara-dupa-castigarea-Cupei-Romaniei.webp"/><br/><p>Fostul campion mondial de box, Mihai Leu, internat în stare gravă la Spitalul Fundeni, unde a ajuns săptămâna trecută cu un elicopter SMURD, se află în comă indusă.</p>
<p>Potrivit <span>CANCAN.RO</span>, medicii sunt rezervați în ceea ce îl privește pe Mihai Leu, care a ajuns la Fundeni cu o hemoragie internă. <span>Pentru fostul sportiv, în vârstă de 56 de ani, aceasta este a doua internare la Fundeni în ultimele cinci luni</span>.</p>
<p>Mihai Leu a fost diagnosticat cu cancer de colon în 2014, după un control amănunțit la Viena. În decembrie 2024, boala lui Mihai Leu a recidivat și a fost supus unei noi intervenții chirurgicale.</p>
<h2><span>Dan Bobouțanu, edilul municipiului Hunedoara, despre situația lui Mihai Leu: „E în comă indusă”</span></h2>
<p>Primarul municipiului Hunedoara, Dan Bobouțanu, un apropiat al fostului campion de box, a confirmat pentru <span>CANCAN.RO</span> că Mihai Leu se află la Fundeni, dar și că este în comă indusă.</p>
<p>„Mihai se află la Fundeni, la doctorul Irinel Popescu. Din păcate, cred că e în comă indusă. Ioan Andone e acolo, el știe mai multe”, a declarat Dan Bobouțanu, edilul municipiului Hunedoara, pentru CANCAN.RO.</p>
<p>Primarul, un apropiat al lui Mihai Leu, a afirmat că fostul pugilist, reprofilat după retragere, a beneficat de tot ceea ce avea nevoie pentru a trece de problemele sale de sănătate, descoperite în 2014 și care au recidivat anul trecut.</p>
<p>„Ne ocupam de el cu ce-i trebuia de la spital, asistentă medicală etc. Dar, era acasă, am tot vorbit atunci cu el la telefon”, a mai spus Bobouțanu.</p>
<h2><span>Anna Leu: „A fost operat”</span></h2>
<p>Soția lui Mihai Leu, Anna, a mărturisit că fostul campion a fost supus unei noi intervenții chirurgicale, dar și că este optimistă că acesta își va reveni.</p>
<p>„A fost sedat. O să-și revină probabil.</p>
<p>A fost operat acum trei zile”, a declarat Anna Leu, într-o emisiune TV.</p>
<h2><span>Mihai Leu, despre lupta cu boala și una dintre dorințele sale</span></h2>
<p>Recent, Mihai Leu a afirmat că progresele sunt vizibile în urma noului tratament și s-a arătat optimist, subliniind că are planuri de viitor.</p>
<p>„Am început să fac kinetoterapie, după atâta timp în care am stat doar în pat. Progresele se văd de la o zi la alta, abia aștept să șofez din nou, să particip la raliuri când voi fi pregătit. Țin legătura cu domnul doctor Irinel Popescu prin telefon, îmi spune ce să fac, eu îi spun toate progresele. Starea mea evoluează în bine, asta este concluzia”, a afirmat el.</p>
<p>În <span>iulie 2024, a participat la prima cursă din an, la Reșița</span>, unde a făcut senzație, chiar dacă a ratat podiumul.</p>
<p>Mihai Leu a fost primul român care a cucerit centura mondială, în 1997, cu puțin timp înainte de a se retrage din activitatea sportivă după o carieră care s-a întins pe numai șase ani. Leu are în palmaresul său 28 de victorii din tot atâtea meciuri, iar zece dintre acestea s-au încheiat cu KO.</p>
<p>După retragerea forțată, din cauza unei accidentări la braț, Mihai Leu s-a orientat spre cursele de raliuri, unde a debutat în 1994.</p>

]]></description>
    </item>
    <item>
      <title>Jannik Sinner are o nouă iubită. După ce a părăsit-o pe partenera Soranei Cîrstea s-a cuplat cu o altă rusoaică, un manechin cu 8 ani mai în vârstă decât el</title>
      <link>https://www.prosport.ro/alte-sporturi/tenis/jannik-sinner-are-o-noua-iubita-dupa-ce-a-parasit-o-pe-partenera-soranei-cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-20158734</link>
      <description><![CDATA[<img src="https://www.prosport.ro/wp-content/uploads/2025/04/Jannik-Sinner-are-o-noua-iubita.-Dupa-ce-a-parasit-o-pe-partenera-Soranei-Cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-3.jpg"/><br/><p>Jannik Sinner (23 de ani), liderul mondial al tenisului masculin, se pregătește să revină în circuit după suspendarea de trei luni primită după ce a fost depistat pozitiv cu clostebol, în martie 2024.</p>
<p>La începutul anului, Sinner s-a separat iubita sa, <span>Anna Kalinskaya, partenera de dublu a Soranei Cîrstea la Madrid Open</span>, iar la scurtă vreme a fost surprins în compania Larei Leito, un model din Rusia.</p>
<h2><span>Iubita lui Jannik Sinner, mai în vârstă cu opt ani decât el</span></h2>
<p>Lara Leito, cu opt ani mai mare decât Sinner, este fosta iubită a lui Adrien Brody, dublu premiat cu Oscar (Pianistul, 2002, și Brutalistul, 2024).</p>
<p>Sinner și Leito s-au cunoscut în pauza forțată a liderului mondial, care a început pe 9 februarie și care se termină pe 4 mai.</p>
<p>Potrivit revistei <span>Chi</span>, Lara Leito a fost prezentă la antrenamentele din Monte Carlo ale lui Sinner.</p>
<p>Conform acordului cu WADA, Sinner a putut reveni la antrenamentele oficiale începând cu data de 13 aprilie.</p>
<h2><span>Pregătiri intense pentru ATP Masters 1.000 de la Roma</span></h2>
<p>Odată cu revenirea la antrenamentele oficiale, Sinner se poate pregăti pentru a participa la turneul ATP Masters 1.000 Roma, unde va fi cap de serie.</p>
<p>Competiția va avea loc în perioada 6-18 mai, campionul ediției din 2024 a fost germanul Alexander Zverev.</p>
<p>Cea mai bună performanță pe zgura de la Roma a fost în 2022, când a ajuns în sferturile de finală, pe care le-a pierdut în fața lui Stefanos Tsitsipas.</p>
<p>„Acum, că mai avem mai puțin de o lună până la final (n.r. până începe turneul de la Roma), ne antrenăm foarte, foarte mult. Să sperăm că vom prinde din nou avânt înainte de sezonul de zgură. Cu siguranță nu va fi ușor pentru mine.</p>
<p>Primele meciuri vor fi dificile. Dar, sper că voi reuși să revin în ritm și apoi vom vedea cum merge”, a declarat Jannik Sinner pentru un post de televiziune italian, scrie <span>SportsKeeda</span>.</p>
<h2><span>Ce a spus WADA în cazul lui Sinner</span></h2>
<p>În februarie 2025, Agenția Mondială Antidoping (WADA) a confirmat încheierea unui acord cu Sinner, care a acceptat o perioadă de ineligibilitate de trei luni pentru o încălcare a regulilor antidoping care a dus la depistarea sa pozitivă la clostebol, o substanță interzisă, în martie 2024.</p>
<p>În septembrie 2024, WADA a depus un apel la TAS de la Lausanne în cazul lui Sinner, care a fost găsit de un tribunal independent ca „fără vină sau neglijent”.</p>
<p>„În pofida acestui apel, circumstanțele acestui caz specific au făcut ca, pentru a asigura un rezultat corect și adecvat, WADA să fie pregătită să încheie un acord de soluționare, în conformitate cu articolul 10.8.2 din Codul mondial antidoping.</p>
<p>WADA acceptă explicația sportivului cu privire la cauza încălcării, astfel cum a fost prezentată în decizia primei instanțe. WADA acceptă că dl Sinner nu a intenționat să trișeze și că expunerea sa la clostebol nu a adus niciun beneficiu în ceea ce privește îmbunătățirea performanțelor și a avut loc fără știința sa, ca urmare a neglijenței membrilor anturajului său”, se arată în comunicatul WADA.</p>
<p>De altfel, <span>Sinner a afirmat la începutul lunii aprilie că a ales „răul cel mai mic, chiar dacă a fost o injustiție”</span>.</p>
<p>Ca urmare a acestei suspendări, Sinner a ratat turneele de la Indian Wells și Miami, precum și cele de la Monte Carlo și Madrid, toate din categoria Masters 1.000.</p>
<p>Iar acum are șansa să revină în circuit, chiar pe zgura de acasă, la turneul de la Roma.</p>
<p>FOTO: Instagram @ Lara Leito</p>

]]></description>
    </item>
    <item>
      <title>„A fost sedat!”. Anna, soția marelui campion, a dat detalii despre starea actuală a lui Mihai Leu</title>
      <link>https://www.prosport.ro/sport-life/a-fost-sedat-anna-sotia-marelui-campion-a-dat-detalii-despre-starea-actuala-a-lui-mihai-leu-20158586</link>
      <description><![CDATA[<img src="https://www.prosport.ro/wp-content/uploads/2025/04/„A-fost-sedat.-Anna-sotia-marelui-campion-a-dat-detalii-despre-starea-actuala-a-lui-Mihai-Leu.jpg"/><br/><p>Mihai Leu traversează din nou un moment de cumpănă al vieții, după ce a fost operat în urmă cu trei zile, în urma unor complicații suferite în urma intervenției complicate de la sfârșitul anului trecut.</p>
<p>Soția sa Anna a venit cu detalii de ultimă oră despre fostul campion din box și anunță că acesta este sedat, însă starea actuală de sănătate acestuia se ameliorează.</p>
<h2><span>Anna, soția lui Mihai Leu, detalii despre momentul de cumpănă trăit din nou de fostul mare campion</span></h2>
<p>Mihai Leu se <span>luptă din nou pentru viața sa</span>, după ce a fost operat în urmă cu trei zile, după anumite complicații suferite în urma intervenției chirurgicale complicate de la sfârșitul lui 2024, când a fost la un pas de moarte.</p>
<p>Soția sa venit cu amănunte de ultimă oră despre fostul campion din box și anunță că acesta este sedat și în momentul de față, dar starea de sănătate acestuia se ameliorează de la o zi la alta.</p>
<p>„A fost sedat, dar se pare că o să-și revină. Da, este adevărat că a fost operat acum trei zile și, din fericire, starea lui este în ameliorare”, a declarat Anna Leu, potrivit <span>antenastars.ro</span>.</p>
<p><img alt="" class="aligncenter size-full wp-image-20150136" decoding="async" fetchpriority="high" height="720" sizes="(max-width: 960px) 100vw, 960px" src="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg" srcset="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg 960w, https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte-768x576.jpg 768w" width="960"/></p>
<h2><span>Acum patru luni a driblat iar moartea</span></h2>
<p>Mihai Leu a fost <span>diagnosticat în 2014 cu cancer la colon</span>, iar de atunci duce o luptă „la baionetă” cu temuta boală. La sfârșitul anului trecut, acesta a trecut razant pe lângă moarte, din cauza unor complicații apărute în urma unei operații de schimbare a unui stent la rinichi.</p>
<p>„Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0.</p>
<p>Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune”, a scris Mihai Leu pe rețelele de socializare.</p>
<p>Acum, acesta a suferit o hermoragie internă și a fost adus de urgență cu elicopterul de la Hunedoara, acolo unde a ales să trăiască departe de tumultul Capitalei. A fost internat la Spitalul Fundeni din București, unde a fost operat de profesorul Irinel Popescu, cel care l-a salvat și în urmă cu câteva luni.</p>
<p> </p>
<p> </p>

]]></description>
    </item>
    <item>
      <title>Mihai Pintilii a fugit din România, la scurt timp după ce FCSB şi-a asigurat, în mare parte, titlul! E destinația favorită de vacanță a lui Gigi Becali</title>
      <link>https://www.prosport.ro/sport-life/mihai-pintilii-a-fugit-din-romania-la-scurt-timp-dupa-ce-fcsb-si-a-asigurat-in-mare-parte-titlul-e-destinatia-favorita-de-vacanta-a-lui-gigi-becali-20158543</link>
      <description><![CDATA[<img src="https://www.prosport.ro/wp-content/uploads/2025/04/Mihai-Pintilii-a-fugit-din-Romania-la-scurt-timp-dupa-ce-FCSB-si-a-asigurat-in-mare-parte-titlul-E-destinatia-favorita-de-vacanta-a-lui-Gigi-Becali-1400x821.jpg"/><br/><p>Mihai Pintilii a părăsit de urgență România, la scurt timp după ce roș-albaștrii au învins Rapidul în Giulești și și-au antamat, în mare, al doilea titlu consecutiv în Superligă.</p>
<p>Destinația antrenorului secund de la FCSB a fost Muntele Athos, locul îndrăgit atât de mult de către șeful său Gigi Becali.</p>
<h2><span>Mihai Pintilii a fugit din România, după ce FCSB a câștigat și în Giulești și este cu o mână pe trofeul de campion</span></h2>
<p>„Mâna dreaptă” a lui Elias Charalmbous a plecat din țară imediat după ce FCSB a trecut și de Rapidul și și-a asigurat, în mare proporție, un nou titlu de campioană în Superligă. Golurile au fost marcate de Tobias Christensen (48), pentru gazde, respectiv Juri Cisotti (6) și Daniel Bîrligea (42), pentru oaspeți.</p>
<p>A fost prima victorie pentru FCSB după 11 meciuri contra rivalilor de lângă Podul Grant. Cu patru runde rămase din această stagiune, trupa roș-albaștră are 6 puncte avans de următoarea clasată, Universitatea Craiova.</p>
<p>Destinația antrenorului secund al „roș-albaștrilor” a fost Muntele Athos, locul îndrăgit extrem de mult atât de Gigi Becali. A doua zi după izbândă din Giulești, Mihai Pintilii a zburat spre Grecia și s-a dus glonț la <span>Muntele Athos</span>. Nu este prima dată când secundul de la FCSB alege această destinație, el deplasându-se aici și la finalul play-off-ului trecut, alături de Elias Charalambous.</p>
<p>Mihai Pintilii nu a dorit ca momentul să rămână neîmpărtășit și a postat pe rețelele de socializare un videoclip în care arată peisajul de pe „Sfântul Munte”.</p>
<p><img alt="" class="size-large wp-image-20135714" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Elias-Charalambous-a-pus-piciorul-in-prag-despre-relatia-cu-Gigi-Becali-1400x1050.jpg" srcset="https://www.prosport.ro/wp-content/uploads/2025/04/Elias-Charalambous-a-pus-piciorul-in-prag-despre-relatia-cu-Gigi-Becali-1400x1050.jpg 1400w, https://www.prosport.ro/wp-content/uploads/2025/04/Elias-Charalambous-a-pus-piciorul-in-prag-despre-relatia-cu-Gigi-Becali-768x576.jpg 768w, https://www.prosport.ro/wp-content/uploads/2025/04/Elias-Charalambous-a-pus-piciorul-in-prag-despre-relatia-cu-Gigi-Becali-1536x1152.jpg 1536w, https://www.prosport.ro/wp-content/uploads/2025/04/Elias-Charalambous-a-pus-piciorul-in-prag-despre-relatia-cu-Gigi-Becali-2048x1537.jpg 2048w" width="1400"/></p>
<h2><span>„Avea duhovnic pe Muntele Athos”. Motivul principal pentru care Gigi Becali l-a ales pe Elias Charalambous</span></h2>
<p>Faptul că Elias Charalambous este o tip extrem de religios a fost un motiv decisiv pentru Gigi Becali în momentul în care miliardarul s-a hotârât să-l numească <span>antrenor principal la FCSB</span> în urmă cu doi ani. Mai mult decât atât, latifundiarul a fost extrem de încântat când a aflat că tehnicianul i-a dezvăluit că avea un dohovnic la care mergea pe Muntele Athos.</p>
<p>”Ilie Haralamb, eu așa îi spun, Ilie Haralamb. De aceea l-am și luat, pentru că el poartă numele unui bunic de al meu, Ilie, care era fratele bunicii și al tatălui lui Giovanni, care era Haralambie. Poartă numele a doi membri din familia mea, Ilie și Haralamb. Nume de proroc și de sfânt. Ilie, prorocul și sfântul Haralamb.</p>
<p>Bine, au mai fost și alte lucruri pentru care l-am luat. El este un om deștept și de bun simț. ’Am venit să antrenez, nu să mă întrebați de schimbări’. Așa o să vă zică de acum înainte. Hai să vă spun și ce a mai contat în alegerea lui. M-a interesat și l-a întrebat ce religie are? Ortodox. Și l-am mai întrebat dacă are duhovnic. Asta îl întreb eu prima dată pe unul care vrea să lucreze cu mine.</p>
<p>Pentru că dacă ai duhovnic, te va îndruma. Ai păstor. Omul fără duhonic e ca oaia beată pe câmpuri, nu are cine să o pască. Ei sunt ca oile bete, pe câmp, cei care nu au duhovnici. Asta contează la mine, la alții contează altceva. Să te spovedești să te impărtășețti. Asta contează ca să lucrezi cu mine.</p>
<p>El avea duhonic pe Muntele Athos. Asta a contat cel mai mult. Nu există CV la mine. La mine există să fii cu Dumnezeu. Nu mă interesează tik-tok, Internet, Facebook. Așa sunt eu mai înapoiat. Nu-mi plac CV-urile și internetul. Știe cineva mai mult decât Hristos? Dacă nu ești cu el, îl îndeamnă dracii să facă ceva și să dă peste cap și face prostii. Așa, Dumnezeu te îndrumă”, a spus Gigi Becali.</p>

]]></description>
    </item>
    <item>
      <title>Celebrul luptător a ucis o fată de 17 ani în urma unui accident de motocicletă</title>
      <link>https://www.prosport.ro/diverse/celebrul-luptator-a-ucis-o-fata-de-17-ani-in-urma-unui-accident-de-motocicleta-20158425</link>
      <description><![CDATA[<img src="https://www.prosport.ro/wp-content/uploads/2025/04/Celebrul-luptator-a-ucis-o-fata-de-17-ani-in-urma-unui-accident-de-motocicleta-e1745952516743.jpg"/><br/><p>Celebrul luptător Francis Ngannou a ucis o fată de 17 ani în urma unui accident de motocicletă. Fostul campion din UFC s-a simțit devastat în urma tragediei ce a avut loc în capitala Camerunului, Yaounde.</p>
<p>Victima accidentului a suferit răni serioase la brațe și picioare și a fost transportată de urgență la spitalul din oraș, însă a fost prea târziu, iar tânăra s-a stins din viață.</p>
<h2><span>Francis Ngannou, devastat după ce a ucis o fată de 17 ani în urma unui accident de motocicletă</span></h2>
<p>Fostul luptător din UFC, Francis Ngannou, este în stare de șoc după ce a avut un accident de motocicletă în urma căruia o fată de 17 ani a fost ucisă. Campionul din celebrul octogon al sporturilor de contact se plimba cu motorul său când a lovit-o pe tânără, care a fost transportată de pugilist la spitalul din Yaounde, capitala Camerunului.</p>
<p>Victima lui Ngannou a suferit grave răni la brațe și picioare în urma accidentului, iar după ce a ajuns la unitatea medicală, doctorii au încercat să-i salveze viața, dar fără rezultat, iar fata a decedat. Luptătorul s-a declarat devastat de cele întâmplate și a acoperit cheltuielile medicale pentru îngrijirea fetei, notează presa africană, preluată de cotidianul britanic The Sun.</p>
<p>Ngannou a mai trăit o dramă anul trecut, când fiul său, Kobe, a murit la vârsta de un an și trei luni, în urma unei malformații la creier. Luptătorul a povestit în cadrul unui podcast cum a încercat să depună toate eforturile pentru a-i salva viața băiatului său.</p>
<p>„Kobe avea o malformație la creier, lucru de care nu știam. A leșinat de două ori. Prima dată a fost în Camerun, l-am dus la spital. Nu au găsit nimic. A doua oară a fost în Arabia Saudită, l-am dus la spital. I-au făcut o mulțime de examene, nu au făcut nimic.</p>
<p>I-au făcut electroencefalograma, nu i-au făcut nici tomografia computerizată, nici RMN-ul, pentru că, potrivit lor, concluzia lor a fost că avea un plămân umflat.</p>
<p>Asta îi apăsa pieptul și îl împiedica să respire și a creat acel lucru. După toate acele examene, i-au dat niște medicamente, spunându-i că va fi bine. Nimic de care să-și facă griji. Pentru că la început, s-au gândit chiar și la astm. I-au dat, gen, un ventilator, iar apoi, după niște cercetări, l-au scos. M-a făcut încrezător.</p>
<p>Am sunat-o pe mama lui, dar mama lui nu a răspuns la telefon. I-am spus: «După ce termin, mă duc să fac duș, mă pun în pat și îl sun.»</p>
<p>Treizeci de minute mai târziu, eram la aparatul de picioare, mi-a sunat telefonul și era fratele meu mai mic. El a spus: «Frate, lucrurile nu merg bine aici.» I-am spus: «Ce s-a întâmplat?» A spus: «Kobe, a leșinat, nu respiră, suntem la spital, m-au dat afară din cameră»</p>
<p>I-am spus: «Ce se întâmplă? În timp ce vorbeam, el încearcă și el să obțină informații, așa că l-am pierdut timp de trei sau patru minute».</p>
<p>După ce a sunat înapoi, Ngannou a auzit-o cu sfâșietoare pe asistentă spunându-i fratelui său că, din păcate, Kobe a murit. A continuat: „Ea a spus: «Ei bine, a plecat.» Pur și simplu. A plecat”, a spus Ngannou.</p>
<h2><span>Cine este Francis Ngannou</span></h2>
<p>Francis Ngannou este un sportiv activ în disciplinele de contact. Camerunezul în vârstă de 38 de ani a luptat în UFC timp de opt ani, între 2015 și 2023, după care a cochetat și cu boxul, unde i-a înfruntat pe Anthony Joshua și Tyson Fury. În box, Ngannou a petrecut o scurtă perioadă, după care a revenit în MMA, unde activează în PFL (Professional Fighters League).</p>

]]></description>
    </item>
  </channel>
</rss>
