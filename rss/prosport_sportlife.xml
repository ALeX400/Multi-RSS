<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac a decis cu cine votează în finala dintre Nicușor Dan și George Simion: „Nu o să dea Bruxelles-ul cu el de pământ”</title>
      <link>https://www.prosport.ro/diverse/ion-tiriac-a-decis-cu-cine-voteaza-in-finala-dintre-nicusor-dan-si-george-simion-nu-o-sa-dea-bruxelles-ul-cu-el-de-pamant-20171102</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-a-decis-cu-cine-voteaza-in-finala-dintre-Nicusor-Dan-si-George-Simion-„Nu-o-sa-dea-Bruxelles-ul-cu-el-de-pamant.jpeg"/><br/><p>Ion Țiriac și-a prezentat mai multe mașini de lux în cadrul unei conferințe de presă și a decis cu cine votează în turul II al alegerilor prezidențiale.</p>
<p>George Simion, candidatul AUR, și Nicușor Dan, primarul general al Capitalei, sunt finaliștii din cursa pentru Cotroceni.</p>
<h2><span>Reacția lui Ion Țiriac înainte de turul II al alegerilor prezidențiale</span></h2>
<p>George Simion a câștigat detașat primul tur al alegerilor și <span>îl va înfrunta pe Nicușor Dan</span> în finala prezidențială.</p>
<p>Turul al doilea se va desfășura duminică, 18 mai, între orele 7:00 și 21:00. Diaspora își poate exprima opțiunea începând cu ziua de vineri, ora 07:00.</p>
<p><span>Ion Țiriac va merge și el la vot</span>, dar nu a vrut să spună pe cine va pune ștampila. Magnatul a dezvăluit ce așteptări are de la viitorul președinte al României.</p>
<p>„Nu știu cum trebuie să arate profilul viitorului președinte, dar ce știu eu este că merg la vot, da. Nu vreau să comentez foarte mult, pentru că totdeauna mi-am ținut gura cât am putut. Un președinte este ales democratic. Un președinte, oricare ar fi el, trebuie respectat, pentru că trebuie, sau ar trebui, să reprezinte pe toți românii.</p>
<p>Și de data asta, ar trebui, sper eu, să găsim unul care să stea în picioare. Să nu dea Bruxelles-ul cu el de pământ și să ne desconsidere așa cum a fost în ultimul deceniu. Ne trebuie cineva care să le spună exact cine suntem, de ce suntem, unde suntem și cum suntem”, a declarat Ion Țiriac.</p>
<blockquote><p>E un moment tot atât de important ca și cel de acum 10 ani, dar probabil mult mai important din cauza situației mondiale. Din punct de vedere al acestui război economic. În realitate, ăsta este războiul. Nu Ucraina și nici măcar Israel. Războiul ăsta economic ne poate duce înainte sau ne poate duce spre un sfârșit în care o să suferim toți”, a spus Țiriac.</p></blockquote>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 164px; left: 742px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-candidate" dir="auto">
</p></div>
</div>
</div>
</div>
</div>

]]></description>
    </item>
    <item>
      <title>Simone Biles a primit titlul de doctor şi a declanşat isteria pe net: „Nu ar trebui să fie echivalat cu unul muncit”</title>
      <link>https://www.prosport.ro/diverse/simone-biles-a-primit-titlul-de-doctor-si-a-declansat-isteria-pe-net-nu-ar-trebui-sa-fie-echivalat-cu-unul-muncit-20171262</link>
      <description><![CDATA[<img src="https://www.prosport.ro/wp-content/uploads/2025/05/494577838_1440898846934769_5944937885100698286_n-1.jpg"/><br/><p>Cea mai decorată gimnastă din toate timpurile a primit și titlul de doctor, iar anunțul Simonei Biles a declanșat isteria pe rețelele de socializare.</p>
<p>Campioana olimpică din SUA a intrat din nou în centrul atenției publicului zilele acestea, după ce Universitatea Washington din St. Louis i-a acordat titlul onorific de Doctor Honoris Causa în Litere Umaniste în cadrul ceremoniei de absolvire din 2025. Fosta sportivă a postat imediat pe rețelele de socializare și a fost luată în colimator.</p>
<h2><span>Titlul de „Dr.” primit de Simone Biles a stârnit un val de critici în rândul fanilor</span></h2>
<p><span>Simone Biles a devenit </span>din nou un motiv de controversă în rândul internauților. De această dată este vorba despre mediul academic, multipla medaliată olimpică primind titlul onorific de Doctor Honoris Causa în Litere Umaniste. Ea s-a adresat la festivitatea de premiere în fața absolvenților având un mesaj puternic și motivant.</p>
<p>La scurt timp după ce a postat pe rețelele de socializare noua sa realizare însoțită de mesajul „Spuneți-mi Dr. Biles de acum înainte,”, gluma gimnastei nu a fost apreciată de toată lumea. Postarea de pe Tik Tok a devenit virală în doar câteva ore. Printre miile de cuvinte de laudă la adresa sportivei s-au strecurat și comentarii în care a fost criticată pentru acest titlu onorific.</p>
<p>„Putem să ne oprim cu diplomele onorifice, vă rog?”, „Nu o meriți decât dacă ai un doctorat în gimnastică.”, au fost câteva dintre comentarii.</p>
<p>Gimnasta nu s-a putut abține și le-a dat replica fanilor care i-au contestat vehement titlul primit din partea Universității Washington.</p>
<p>„Este, literalmente, doar o onoare, un fel de premiu. Nu este același lucru cu o diplomă reală și cu toții înțelegem asta!”, a precizat Simone Biles.</p>
<p>Printre personalitățile care au fost onorate cu o astfel de distincție se numără Oprah Winfrey, Dwyane Wade sau Taylor Swift. Și multipla campioană olimpică a fost onorată pentru munca depusă în special în promovarea sănătății mintale, dar și pentru promovarea sau inspirarea unei noi generații de sportivi americani.</p>
<h2><span>Regina gimnasticii s-a retras în glorie: 25 de medalii mondiale</span></h2>
<p>Ajunsă la 28 de ani,<span> Simone Biles s-a retras din lumina reflectoarelor</span> și din viața sportivă. S-a căsătorit și se concentrează pe o viață normală departe de tabloide și scandaluri.</p>
<p>A debutat în 2013, la Campionatul Mondial de Gimnastică, din Belgia. La doar 16 ani cucerea primele două medalii de aur la individual compus și sol, anunțând încă de pe atunci intrarea pe scenă a unei viitoare „Nadia Comăneci”. Cariera sa a luat-o pe o pantă ascendentă și a cucerit 25 de medalii mondiale (19 de aur, 3 de argint și 3 de bronz), un record absolut în gimnastica artistică.</p>
<p>Pe lângă realizările din sport, Simone Biles a reușit să se implice activ în demascarea abuzurilor sexuale din cadrul echipei SUA de gimnastică. Declarațiile sportivei au avut un rol important la declanșarea unei reforme în structura sportivă americană.</p>

]]></description>
    </item>
    <item>
      <title>Gică Hagi știe ce trebuie să facă viitorul președinte al României, ales din finala Nicușor Dan – George Simion: „Asta își dorește Hagi”</title>
      <link>https://www.prosport.ro/diverse/gica-hagi-stie-ce-trebuie-sa-faca-viitorul-presedinte-al-romaniei-ales-din-finala-nicusor-dan-george-simion-asta-isi-doreste-hagi-20171230</link>
      <description><![CDATA[<img src="https://www.prosport.ro/wp-content/uploads/2025/05/Gica-Hagi-stie-ce-trebuie-sa-faca-viitorul-presedinte-al-Romaniei-ales-din-finala-Nicusor-Dan-George-Simion-„Asta-isi-doreste-Hagi-1400x933.jpg"/><br/><p>Gică Hagi a fost întrebat despre alegerile prezidențiale și a dezvăluit ce trebuie să facă viitorul președinte al României.</p>
<p>Finaliștii din cursa pentru Cotroceni sunt George Simion, candidatul AUR, și Nicușor Dan, primarul general al Capitalei.</p>
<h2><span>Gică Hagi a dat verdictul înainte de finala prezidențială: „Cine va fi, care va fi, trebuie să investească în sport”</span></h2>
<p>Gică Hagi, antrenorul echipei Farul Constanța, a fost întrebat <span>despre alegerile prezidențiale</span> de duminică.</p>
<p>Turul al doilea se va desfășura pe 18 mai, între orele 7:00 și 21:00. Cetățenii vor avea de ales între George Simion și Nicușor Dan.</p>
<p>Hagi a evitat să spună cu cine votează, dar speră ca viitorul președinte al României să investească în sport.</p>
<p>„Eu sunt la fotbal, nu știu. Pe mine mă interesează ca sportul în România să fie prioritar. Trebuie să fie un lucru important în România. Cine va fi, care va fi, trebuie să investească în sport. Dar așa cum trebuie, nu pentru unii într-o parte și pentru alții în altă parte.</p>
<p>O lege unitară pentru toți, să ni se dea la fel, dacă se dă ceva. Să fim toți privați. Sau să facem totul să fie cum fac cei de afară. Asta își dorește Hagi! Pentru toți la fel, nu primăriile și consiliile să dea pentru unii cât vor și pentru alții să stăm”, a declarat Gică Hagi în conferința de presă.</p>
<blockquote><p>Nu știu cum trebuie să arate profilul viitorului președinte, dar ce știu eu este că merg la vot, da. Nu vreau să comentez foarte mult, pentru că totdeauna mi-am ținut gura cât am putut. Un președinte este ales democratic. Un președinte, oricare ar fi el, trebuie respectat, pentru că trebuie, sau ar trebui, să reprezinte pe toți românii. Și de data asta, ar trebui, sper eu, să găsim unul care să stea în picioare”, <span>a spus Ion Țiriac.</span></p></blockquote>

]]></description>
    </item>
    <item>
      <title>Prietenul lui Radu Drăgușin, șantajat cu o „sarcină falsă”. Poliția a intervenit în cazul lui Son</title>
      <link>https://www.prosport.ro/diverse/prietenul-lui-radu-dragusin-santajat-cu-o-sarcina-falsa-politia-a-intervenit-in-cazul-lui-son-20171063</link>
      <description><![CDATA[<img src="https://www.prosport.ro/wp-content/uploads/2025/05/Prietenul-lui-Radu-Dragusin-santajat-cu-o-„sarcina-falsa.-Politia-a-intervenit-in-cazul-lui-Son.jpg"/><br/><p>Son Heung-min a fost șantajat de o femeie cu o „sarcină falsă” și a contactat de urgență poliția pentru a pune capăt amenințărilor.</p>
<p><span>Prietenul românului de la Tottenham</span>, Radu Drăgușin, a avut parte de o <span>situație neplăcută</span> înainte de finala cu Manchester United, din Europa League. Starul londonezilor a fost șantajat cu o „sarcină falsă” și a apelat la ajutorul poliției, o femeie și un bărbat fiind deja arestați în acest caz.</p>
<h2><span>Starul lui Tottenham, șantajat de un cuplu din Coreea de Sud</span></h2>
<p>Potrivit presei britanice, Son Heung-min a fost nevoit să apeleze la ajutorul poliției după ce un bărbat și o femeie au încercat să îl șantajeze în Coreea de Sud. Acesta a fost abordat de o femeie care a precizat că e însărcinată cu copilul lui.</p>
<p>Son Heung-min (32 de ani) nu este căsătorit și nici nu are vreun copil. Fotbalistul a contactat poliția și a depus plângere săptămâna trecută. La scurt timp, a fost arestată o femeie în vârstă de 20 de ani sub suspiciunea de extorcare. De asemenea, un bărbat a fost arestat fiind suspectat tot de tentativă de extorcare, cei doi încercând să obțină bani de la jucător în schimbul tăcerii, relatează agenția de presă Yonhap.</p>
<p>Echipa juridică a lui Son a anunțat că femeia a încercat să îl păcălească pe jucător că a rămas însărcinată cu copilul lui începând din luna iunie anul trecut. Aceasta solicita câteva sute de milioane de woni sud-coreeni pentru a nu face publică informația.</p>
<h2><span>Son nu își dorește momentan să întemeieze o familie: „Fotbalul e pe primul loc”</span></h2>
<p>În urmă cu șase ani, Son Heun-min a vorbit deschis despre o posibilă relație și a precizat că urmează sfatul tatălui său. Dacă s-ar căsători ar trebui să pună familia pe primul loc și apoi fotbalul. În 2019, gândul său era doar la fotbal dând de înțeles că nu vrea să se căsătorească până nu „pune ghetele în cui”.</p>
<blockquote><p>„Tatăl meu spune asta și sunt de acord. Când te căsătorești, pe primul loc va fi familia, soția și copiii, iar apoi fotbalul. Vreau să mă asigur că, atâta timp cât joc la cel mai înalt nivel, fotbalul poate fi pe primul loc.</p>
<p> </p>
<p>Nu știi cât timp poți juca la nivel înalt. Când te retragi, sau când ai 33 sau 34 de ani, poți avea în continuare o viață lungă alături de familie.”, a declarat în 2019 Son, potrivit <span>The Sun.</span></p></blockquote>
<p>Son Heung-min este coleg cu Radu Drăgușin la Tottenham. Starul sud-coreean evoluează de mai bine de 10 ani în Premier League la Tottenham. A bifat peste 450 de partide și a marcat 119 goluri în tricoul londonezilor.</p>

]]></description>
    </item>
    <item>
      <title>Cum arată maşina tamponată de Rolls-Royce-ul lui Gigi Becali. Parcă a lovit-o un tanc. EXCLUSIV</title>
      <link>https://www.prosport.ro/diverse/cum-arata-masina-tamponata-de-rolls-royce-ul-lui-gigi-becali-parca-a-lovit-o-un-tanc-exclusiv-20170966</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-masina-tamponata-de-Rolls-Royce-ul-lui-Gigi-Becali.-Parca-a-lovit-o-un-tanc.-EXCLUSIV-1400x891.png"/><br/><p>Un videoclip filmat de fotoreporterii ProSport arată cu lux de amănunte cât de avariată este mașina tamponată, joi, 15 mai 2025, de Rolls-Royce-ul lui Gigi Becali (66 de ani), în valoare de 500.000 de euro.</p>
<p>Accidentul s-a produs în preajma palatului pe care patronul clubului de fotbal FCSB îl deține în Aleea Alexandru din București.</p>
<h2><span>Aproape daună totală! BMW-ul tamponat de Rolls-Royce-ul lui Gigi Becali este făcut praf pe partea șoferului</span></h2>
<p>Joi, 15 mai 2025, <span>Rolls-Royce-ul de 500.000 de euro al lui Gigi Becali a fost implicat într-un accident misterios</span>, petrecut chiar în preajma palatului din Aleea Alexandru al patronului FCSB.</p>
<p>Nu este vorba despre mașina veche a lui Gigi Becali, care a fost implicată în mai multe accidente pe parcursul anilor 2023 și 2024, ci despre ultima achiziție a latifundiarului din Pipera. Precis, despre <span>Rolls-Royce-ul albastru, cu piele portocalie la interior, pe care Gigi Becali l-a prezentat publicului larg abia în aprilie 2025</span>.</p>
<p>Fotoreporterii <span>ProSport</span> au prezentat primele imagini cu mașina lui Gigi Becali de la fața locului, însă Rolls-Royce-ul albastru nu a fost singurul autoturism avariat.</p>
<p>Alte două mașini au fost implicate în accident, iar cea mai avariată a fost, de departe, cea care ar fi provocat coliziunea. Pe scurt, un autoturism marca BMW ar fi ieșit dintr-o curte fără să se asigure, moment în care a fost izbit de Rolls-Royce-ul lui Gigi Becali. În urma impactului ar fi rezultat un carambol și o altă mașină ar fi fost izbită, respectiv avariată.</p>
<p>Dacă pagubele în ceea ce privește mașina lui Gigi Becali nu au părut să fie prea mari, BMW-ul care ar fi provocat accidentul aproape că a ajuns daună totală.</p>
<p>Din imaginile video surprinse de fotoreporterii <span>ProSport</span> se poate observa că este vorba despre un BMW coupe cabrio, de mici dimensiuni, care pare a fi modelul Z4.</p>
<p>Pe partea stângă, cea a șoferului, mașina parcă a fost lovită de un tanc și e făcută praf. Concret, portiera este distrusă complet, aripile față-spate la fel, iar capota și bara față nu au scăpat nici ele. În plus, ambele roți de pe partea șoferului au rămas în pană.</p>
<p>Mașina nu s-a putut deplasa pe roți la service, astfel că a fost nevoie de sosirea unei autospeciale pentru a o tracta.</p>
<h2><span>A știut Gigi Becali de ce și-a luat din nou Rolls-Royce</span></h2>
<p>Gigi Becali va împlini vârsta de 67 de ani în vara lui 2025 și atunci când își cumpără o mașină nu se gândește decât la confort și siguranță.</p>
<p>Iar accidentul nefericit petrecut joi, 15 mai, demonstrează că miliardarul din Pipera a făcut alegerea corectă atunci când și-a achiziționat un nou Rolls-Royce.</p>
<blockquote><p>Rolls-ul e Rolls. N-ai văzut că merg doar cu Rolls. Merg cu altceva? Nu mai pun mâna. Nu mă ating de altă mașină. De ce? E diferență mare între Rolls și alte mașini, ca de la cer la pământ. Când conduci un Rolls îți place, e ca și cum ai desena. Îți place să mergi cu ea. Te scoli și te gândești «Iau micul dejun și după mă duc în Rolls». E diferență mare între Rolls și restul mașinilor din lume”, Gigi Becali, citat de <span>Fanatik</span>.</p></blockquote>
<p>Contactat de <span>ProSport</span> pentru a fi întrebat despre accidentul din data de 15 mai 2025, Gigi Becali a lăsat de înțeles că nu el ar fi fost la volan:</p>
<blockquote><p>Acum am ieșit de la biserică! Ce mașină, tată? Eu sunt cu aia neagră (n.r. – mașina Rolls-Royce veche), aia nouă e parcată la Palat. Poate Luțu, nu știu!”, Gigi Becali, pentru <span>ProSport</span>.</p></blockquote>

]]></description>
    </item>
  </channel>
</rss>
