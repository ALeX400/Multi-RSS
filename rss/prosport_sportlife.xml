<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vorbele regretatului Jorge Costa pe care fostul jucător de la CFR Cluj nu le-a uitat niciodată: „Era extraordinar”. Comparația cu Jose Mourinho. EXCLUSIV</title>
      <link>https://www.prosport.ro/fotbal-intern/vorbele-regretatului-jorge-costa-pe-care-fostul-jucator-de-la-cfr-cluj-nu-le-a-uitat-niciodata-era-extraordinar-comparatia-cu-jose-mourinho-exclusiv-20239209</link>
      <description><![CDATA[<img src="https://www.prosport.ro//wp-content/uploads/2025/08/Vorbele-regretatului-Jorge-Costa-pe-care-fostul-jucator-de-la-CFR-Cluj-nu-le-a-uitat-niciodata.-„Era-extraordinar.-EXCLUSIV.jpg"/><br/><p>Fotbalul mondial a fost cutremurat, marți, de o știre șocantă. Jorge Costa, fost antrenor inclusiv la CFR Cluj, a murit la numai 53 de ani, iar cauza decesului pare să fi fost o un stop cardiac.</p>
<p>Jorge Costa era director sportiv la FC Porto, după ce renunțase la cariera de antrenor.</p>
<h2><span>Ionuț Rada, amintiri cu Jorge Costa: „Pentru noi era extraordinar să ne vină antrenor”</span></h2>
<p>Legendarul fundaș central, care a murit în cursul zilei de marți, a antrenat în România atât la CFR Cluj, cât și la Gaz Metan Mediaș. În 2011 ajungea la CFR Cluj, club care avea în acea perioadă o legătură strânsă cu fotbalul portughez.</p>
<p>Jorge Costa a fost o lovitură de imagine pentru clubul din Gruia, dar a fost îndepărat după doar 9 luni. 26 de meciuri, în care a obținut 15 victorii și a fost învins de 5 ori au fost cifrele lui Jorge Costa pe banca lui CFR Cluj. Un 0-5 cu Rapid, chiar pe terenul din Gruia, a dus la îndepărtarea portughezului.</p>
<p>Ionuț Rada a fost unul dintre jucătorii cu care Jorge Costa a lucrat la CFR Cluj.</p>
<p>„Am rămas fără cuvinte. O tristețe mare. Îmi amintesc că, în momentul când a venit la CFR, era fostul căpitan al lui Porto, pur și simplu o emblemă, și pentru noi era extraordinar să ne vină antrenor. M-am înțeles foarte bine cu el și am jucat la început, dar după 6 luni am decis să plec în Germania. Îi plăceau antrenamentele intense”, își amintește fostul fundaș central.</p>
<h2><span>„Preluase mult din temperamentul lui Mourinho”</span></h2>
<p>Jorge Costa era un antrenor riguros, așa cum a fost și în toată cariera de jucător.</p>
<p>„Avea momente când ridica vocea, se enerva. Dar de multe ori vorbea calm. Ridica tonul când dorea să transmită ceva. El și ca jucător a fost un jucător impulsiv”, își amintește Rada de cel care a câștigat Liga Campionilor cu FC Porto, o echipă antrenată atunci de Jose Mourinho.</p>
<p>„Era un antrenor foarte OK, școlit de Mourinho. Avea ochi la jucători, știa vestiarul, «șmecheria» de vestiar, cum se zice. Simțea jucătorul foarte bine, înțelegea multe lucruri și chiar îi plăceau când apăreau mici conflicte. Zicea că echipa e vie.</p>
<p>Preluase mult din temperamentul lui Mourinho. Făceam asocierea între Mourinho și Costa. Felul în care se exterioriza, cum motiva jucătorii, pasiunea pe care o avea. Mourinho a fost un mentor pentru”, a mai spus Ionuț Rada.</p>
<h2><span>Vorbele lui Jorge Costa, imposibil de uitat pentru Rada „Am scris și în cartea mea”</span></h2>
<p>Ionuț Rada spune că o discuție avută cu Jorge Costa i-a rămas în memorie și că a menționat-o inclusiv în cartea pe care a lansat-o. „Am avut o discuție cu el despre care am scris și în cartea mea. Eram nemulțumit că nu jucam, pentru că începusem titular cu el. Și am mers la el în birou să întreb de ce nu joc. Mi-a explicat cum vede el situația, că el vede că ceilalți jucători construiesc mai mult și eu jucam mai multe mingi lungi, ceva de genul… Am apeciat că mi-a explicat, deși nu mi-a convenit situația.</p>
<p>A văzut că îmi doream să joc și mi-a spus: «Ionuț, mi-aș fi dorit să am 20 de Rada la echipă». Asta am scris și în cartea mea”, și-a mai amintit fostul fundaș central.</p>

]]></description>
    </item>
    <item>
      <title>Trădat de politicieni, milionarul care vrea să devină președintele țării a apelat la popor</title>
      <link>https://www.prosport.ro/diverse/tradat-de-politicieni-milionarul-care-vrea-sa-devina-presedintele-tarii-a-apelat-la-popor-20239246</link>
      <description><![CDATA[<img src="https://www.prosport.ro//wp-content/uploads/2025/08/Tradat-de-politicieni-milionarul-care-vrea-sa-devina-presedintele-tarii-a-apelat-la-popor-1400x1010.png"/><br/><p>Conor McGregor (37 de ani), milionar care a fost trădat de politicieni în cursa pentru funcția de președinte al Irlandei, a apelat la popor.</p>
<p>Irlandezul, devenit faimos în întreaga lume mulțumită luptelor spectaculoase pe care le-a dat în cușca de MMA, a postat un amplu mesaj pe rețelele de socializare.</p>
<h2><span>Conor McGregor nu renunță! Vrea cu orice preț să candideze la alegerile prezidențiale din Irlanda: „Către stimații cetățeni”</span></h2>
<p><span>Conor McGregor, unul dintre cei mai faimoși luptători din întreaga lume, care are și un român în echipa lui</span>, lucrează deja de mai multe luni la un obiectiv extrem de îndrăzneț.</p>
<p>Fostul multiplu campion din UFC vrea să profite de dragostea susținătorilor din Iralnda și să dea lovitura la următoarele alegeri prezidențiale, care sunt programate în luna noiembrie a acestui an.</p>
<p><span>Conor McGregor, al cărui fiu cochetează cu fotbalul profesionist și a dat 7 goluri într-un meci</span>, a început deja demersurile pentru a se înscrie în cursa prezidențială, doar că a fost trădat de politicieni și implicit tras pe linie moartă. Pe scurt, legislația actuală a Irlandei impune ca un candidat să obțină și mai multe nominalizări din partea politicienilor, nu doar a oamenilor de rând.</p>
<p>Iar din dorința de a depăși această barieră legislativă, Conor McGregor a postat, pe platformele de socializare, un amplu mesaj pentru susțintării săi din Irlanda:</p>
<blockquote><p>Către stimații cetățeni ai Irlandei și ai diasporei irlandeze. Eu, Conor McGregor, declar prin prezenta intenția mea de a candida la stimata funcție de președinte al Irlandei. Cu toate acestea, cadrul constituțional actual prezintă o barieră semnificativă în calea participării democratice. Reglementările existente impun ca un candidat să obțină nominalizări de la douăzeci de membri ai Parlamentului sau de la patru consilii județene pentru a fi eligibil pentru vot. Acest sistem, deși are scopul de a asigura un anumit grad de influență politică în rândul candidaților, restricționează în mod accidental vocea directă a electoratului irlandez”, și-a început mesajul Conor McGregor, potrivit <span>CBSsports.com</span>.</p></blockquote>
<h2><span>Cum îl pot ajuta irlandezii</span></h2>
<p>În continuarea textului, Conor McGregor a prezentat și metoda prin care cetățenii irlandezi îl pot ajuta în demersul său de a se înscrie la alegerile prezidențiale:</p>
<blockquote><p>Având în vedere aceste aspecte, propun o petiție care pledează pentru o modificare a procesului de nominalizare pentru a permite includerea numelui meu pe buletinul de vot. Susțin că cetățenii Irlandei, atât cei din țară, cât și cei din străinătate, ar trebui să aibă dreptul nestingherit de a alege candidații care apar pe buletinul de vot prezidențial. Prin urmare, vă implor să mi vă alăturați în acest demers semnând această petiție. Sprijinul dumneavoastră va fi esențial în susținerea unui proces electoral mai incluziv și democratic, oferind astfel poporului irlandez puterea de a-și modela propriul viitor”, a completat Conor McGregor.</p></blockquote>
<p>Luptătorul irlandez de arte marțiale mixte și-a anunțat intenția de a candida încă din luna septembrie a anului trecut. Alegerile prezidențiale din Irlanda sunt programate pentru data de 11 noiembrie 2025.</p>

]]></description>
    </item>
    <item>
      <title>Bani cu imaginea lui David Popovici. Cât a ajuns să coste o cască de înot cu numele şi semnătura campionului</title>
      <link>https://www.prosport.ro/david-popovici/bani-cu-imaginea-lui-david-popovici-cat-a-ajuns-sa-coste-o-casca-de-inot-cu-numele-si-semnatura-campionului-20239094</link>
      <description><![CDATA[<img src="https://www.prosport.ro//wp-content/uploads/2025/08/Bani-cu-imaginea-lui-David-Popovici.-Cat-a-ajuns-sa-coste-o-casca-de-inot-cu-numele-si-semnatura-campionului.webp"/><br/><p>Magazinele online care se ocupă cu vânzarea de articole sportive fac bani cu imaginea lui David Popovici (20 de ani), care este cel mai în vogă atlet român al momentului.</p>
<p>Popovici și-a reconfirmat acest statut la Campionatele Mondiale de Natație de la Singapore, unde a cucerit două medalii de aur, în probele de 200 și 100 de metri liber.</p>
<h2><span>Atât trebuie să plătești pentru o cască de înot cu numele și semnătura lui David Popovici</span></h2>
<p><span>Medaliile de aur pe care David Popovici le-a câștigat la Mondialele de la Singapore</span> l-au readus pe talentatul sportiv român în prim-planul presei internaționale.</p>
<p>Însă, mai presus de toate, David Popovici și-a reconfirmat statutul de cel mai apreciat sportiv român al momentului. După ce Simona Halep și-a agățat racheta de tenis în cui, înotătorul în vârstă de doar 20 de ani a preluat pe deplin ștafeta și la felul în care stau lucrurile, pare că David Popovici va dori să rămână pe piedestal o bună bucată de timp.</p>
<p>Așa cum era de așteptat, reacțiile de apreciere la adresa sportivului au curs în ultimele zile. <span>Gigi Becali a spus că i-ar da un milion de euro lui David Popovici</span>, în timp ce vărul patronului de la FCSB, <span>Giovanni Becali, a transmis că ar fi în stare să îi pupe mâna înotătorului</span> pentru ce a făcut pentru România.</p>
<p>În tot acest timp, magazinele online care se ocupă cu vânzarea de articole sportive fac bani de pe urma imaginii lui David Popovici. Iar din informațiile disponibile pe site-uri, se pare că vânzările merg bine.</p>
<p>Spre exemplu, la <span>Decathlon</span>, unde o cască de înot cu numele și semnătura campionului se vinde cu 69.99 lei, se precizează că articolul mai este disponibil doar în magazine în acest moment.</p>
<blockquote><p>Cască de înot cu semnătura lui David Popovici. Material din 100% silicon. Produs conceput pentru înot. Model unisex, se adaptează oricărei conformații. Protejează împotriva stropilor de apă, însă, în timpul scufundării, apa pătrunde. Susținere excelentă, ideală pentru înot la orice nivel. Cască extensibilă, mărime unică. Adaptată pentru adulți și copii. Casca din silicon este foarte extensibilă și rezistentă la întindere, însă nu este rezistentă la agățare. Așadar, este recomandat să nu agățați materialul cu unghiile. Pentru rezistență optimă în timp, se recomandă clătirea cu apă dulce și uscarea în aer liber, departe de surse directe de căldură”, se arată pe site-ul magazinului online menționat mai sus.</p></blockquote>
<h2><span>Pe site-ul producătorului, același articol se vinde mai scump</span></h2>
<p>Casca respectivă este produsă de „Arena Water Instinct”, o companie italiană fondată în anul 1973 de Horst Dassler și care este specializată pe articolele dedicate înotului.</p>
<p>Iar pe site-ul producătorului, <span>ArenaRomania.ro</span>, aceeași cască prezentată mai sus se vinde cu un preț fix de 95 de lei.</p>
<blockquote><p>Cască înot din silicon personalizată. Nu conține PVC. 100% silicon”, se arată în descrierea de pe site-ul producătorului.</p></blockquote>
<p>În urmă cu aproximativ trei ani, tot după o serie de performanțe bifate la Mondiale și Europene, David Popovici și-a scos echipamentul la licitație prin intermediul unei acțiuni caritabile. Atunci, ochelarii și casca pe care le-a folosit campionul au fost cedate cu peste 40.000 de euro. Banii au ajuns în cadrul fundației Hope and Homes for Children, care ulterior s-a ocupat de un caz umanitar care a avut-o în prim-plan pe Florentina Filipovici, fostă vicecampioană mondială de junioare la canotaj.</p>
<blockquote><p>Înotul nu e cel mai scump sport, dar nu e ieftin. Slipul ăla cu care mă duc eu la Jocurile Olimpice e 400 de euro! Bucata aia de material… E scump echipamentul, ai nevoie de deplasări, de cantonamente, de concursuri plătite, de apă caldă! Sunt copii ai căror părinți pur și simplu nu-și mai permit să-i ducă la înot, costă mult prea mult. De la abonamentele la înot, la toate…”, David Popovici, într-un discurs manifest pe care l-a ținut la „MCN Podcast”.</p></blockquote>

]]></description>
    </item>
    <item>
      <title>Pe Cluj Arena nu se ține cont de doliul național pentru Ion Iliescu! Decizia luată de Untold</title>
      <link>https://www.prosport.ro/diverse/pe-cluj-arena-nu-se-tine-cont-de-doliul-national-pentru-ion-iliescu-decizia-luata-de-untold-20239074</link>
      <description><![CDATA[<img src="https://www.prosport.ro//wp-content/uploads/2025/08/Pe-Cluj-Arena-nu-se-tine-cont-de-doliul-national-pentru-Ion-Iliescu-Decizia-luata-de-Untold.webp"/><br/><p>Joi, 7 august 2025, va fi zi de doliu național în memoria fostului președinte Ion Iliescu, decedat la vârsta de 95 de ani, însă pe Cluj Arena, unul dintre cele mai mari stadioane din țară, nu se va ține cont de acest aspect.</p>
<p>Atât primarul din Cluj-Napoca, Emil Boc (58 de ani), cât și Edy Chereji, cofondator al Untold, au anunțat că festivalul de muzică programat pentru intervalul 7-10 august se va desfășura în condiții normale.</p>
<h2><span>Untold se va desfășura în condiții normale pe Cluj Arena, chiar dacă pe 7 august va fi doliu național pentru Ion Iliescu</span></h2>
<p>Marți, 5 august 2025, <span>Ion Iliescu a murit la vârsta de 95 de ani</span>, după ce în ultimele săptămâni s-a luptat cu grave probleme de sănătate la secția de terapie intensivă a Spitalului Clinic de Urgență „Agrippa Ionescu”.</p>
<p>La scurt timp <span>după moartea lui Ion Iliescu, FRF a decis ca la toate partidele din etapa actuală a Cupei României să se țină momente de reculegere</span> în memoria fostului președinte.</p>
<p>Pe de altă parte, Guvernul României a declarat ziua de 7 august 2025, printr-o Hotărâre de Guvern, zi de doliu național.</p>
<p>Însă fix joi, pe 7 august, pe Cluj Arena este aranjat să ia startul celebrul festival de muzică Untold, care e programat să dureze până pe 10 august.</p>
<p>Prin vocea edilului din Cluj-Napoca, dar și a cofondatorului Edy Chereji, s-a transmis că spectacolul de pe unul dintre cele mai mari stadioane ale țării nu va fi influențat de doliul național:</p>
<blockquote><p>Ediția aniversară UNTOLD se va desfășura conform programului cunoscut și anunțat deja. UNTOLD ediția a X-a se va organiza fără nici un fel de restricție sau modificare de program. Hotărârea de Guvern legată de doliul național nu aduce nicio restricție evenimentului nostru”, a declarat pentru <span>G4Media</span> Edy Chereji, co-fondator al festivalului Untold.</p></blockquote>
<p>De asemenea, aceeași sursă a preluat din presa locală și o confirmare a primarului din Cluj-Napoca, Emil Boc:</p>
<blockquote><p>Totul se va desfășura în programul inițial”, a confirmat edilul, după ce s-a vehiculat posibilitatea ca evenimentul să fie mutat cu o zi în avans, pentru a se evita data de 7 august.</p></blockquote>
<h2><span>U Cluj pleacă de acasă pentru meciul de pe teren propriu cu Petrolul Ploiești</span></h2>
<p>Festivalul de muzică Untold o afectează pe echipa de fotbal locală U Cluj, care va fi nevoită să își părăsească arena pentru meciul de pe teren propriu programat în etapa 5 a Superligii.</p>
<p>Sâmbătă, 9 august 2025, de la ora 21:30, U Cluj va primi vizita Petrolului Ploiești, doar că nu pe Cluj Arena, ci pe Stadionul Municipal din Sibiu.</p>
<blockquote><p>Șepcile Roșii vs Lupii Galbeni. Duelul dintre FC Universitatea Cluj și Petrolul Ploiești va avea loc pe “Municipalul” din Sibiu. Partida programată în etapa a 5-a de Superligă va avea loc sâmbătă, 9 august, de la ora 21:30.<br/>
Biletele sunt disponibile online, însă pot fi achiziționate și de la casierii, conform următorului program:<br/>
– magazinul oficial de la Cluj Arena: luni – vineri, 13:00 -19:00<br/>
– stand-ul de la Iulius Mall: luni – duminică, 10:00 – 22:00<br/>
– casieria stadionului “Municipal” Sibiu: 9 august, 14:00 – 22:15<br/>
Recomandăm tuturor spectatorilor să se prezinte la stadion cu cel puțin 45 de minute înainte de începerea partidei”, au transmis oficialii ardelenilor, pe <span>Facebook</span>.</p></blockquote>
<p>U Cluj este pe locul 7 în Superliga României, cu 5 puncte adunate după primele 4 etape.</p>

]]></description>
    </item>
    <item>
      <title>I-au prins! Cu cine s-a sărutat Lamine Yamal</title>
      <link>https://www.prosport.ro/diverse/i-au-prins-cu-cine-s-a-sarutat-lamine-yamal-20238486</link>
      <description><![CDATA[<img src="https://www.prosport.ro//wp-content/uploads/2025/08/i-au-prins-cu-cine-s-a-sarutat-lamine-yamal.jpg"/><br/><p>Lamine Yamal s-a sărutat cu o cântăreață de muzică rap din Argentina, iar jurnaliștii spanioli au aflat totul.</p>
<p>Noul sezon nu a debutat încă în Spania, iar fotbalistul iberic este din nou în centrul atenției chiar și atunci când nu se află pe terenul de fotbal.</p>
<h2><span>Lamine Yamal s-a sărutat cu o cântăreață celebră</span></h2>
<p>În centrul atenției, așa poate fi descrisă pauza competițională pentru Lamine Yamal care, <span>la petrecerea majoratului său</span>, a fost protagonistul unor controverse uriașe după ce <span>a plătit un grup de persoane cu nanism pentru a contribui la divertismentul invitaților</span>.</p>
<p>Chiar înainte de a împlini vârsta de 18 ani, jucătorul iberic a fost surprins în vacanță cu Fati Vazquez, un model originar din Spania, care este mai în vârstă decât tânărul fotbalist cu 12 ani.</p>
<p>Jurnalistul spaniol Javi Hoyos Martinez susține că, recent, Lamine Yamal și Nicki Nicole (24 de ani) s-au sărutat într-un club de noapte, la câteva zile după ce argentinianca a fost prezentă la petrecerea de 18 ani a fotbalistului.</p>
<p>„Mi-a spus o sursă în care am mare încredere, o fată care nu dă greș niciodată când îmi oferă informații.</p>
<p>Mi-a spus că la petrecerea de ziua lui Lamine nu s-au sărutat, deși a fost mult flirt…</p>
<p>A fost pe 24 iulie. Au mers într-un club pe plajă, iar acolo chiar s-au sărutat și au plecat împreună la ora 4 dimineața.</p>
<p>Pe de altă parte, mulți cred că Lamine are o fotografie cu Nicki ca fundal de ecran. Se văd niște cărămizi în spate care sunt aceleași cu cele din poza pe care ea a publicat-o în ziua respectivă, așa că s-ar putea ca imaginea să fi fost făcută chiar de el și păstrată apoi ca fundal de ecran”, a spus jurnalistul Javi Hoyos Martinez, pe <span>contul său personal de Tik-Tok</span>, citat de <span>Marca</span>.</p>
<h2><span>La scurt timp după majoratul său, Lamine Yamal a primit oficial tricoul numărul 10 la FC Barcelona</span></h2>
<p>„Este oficial: Lamine Yamal va purta legendarul tricou cu numărul 10 la FC Barcelona în sezonul viitor.</p>
<p>În ziua în care și-a prelungit contractul până în 2031, jucătorul care a împlinit recent 18 ani a primit tricoul cu faimosul număr din mâinile președintelui Joan Laporta”, a scris <span>site-ul oficial al Barcelonei</span>.</p>
<p>Primele goluri ale lui Lamine Yamal în calitate de „decar” al Barcelonei au fost înscrise în turneul amical de pregătire din Asia, unde formația „blaugrana” s-a impus în toate cele trei meciuri disputate.</p>
<p>Extrema dreaptă a reușit o „dublă” în cel de-al doilea meci al turneului amical, disputat împotriva formației sud-coreene FC Seoul, partidă câștigată de FC Barcelona cu scorul de 7-3.</p>
<p>• Lamine Yamal este cotat la suma de 200 de milioane de euro, potrivit site-ului de specialitate <span>Transfermarkt</span>.</p>

]]></description>
    </item>
  </channel>
</rss>
