<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Băi, Țiriac, vezi-ți de tenisul tău!”. Cum l-a pus Donald Trump la punct pe cel mai bogat român: „E stăpânul lumii, a făcut trilioane de dolari”</title>
      <link>https://www.prosport.ro/alte-sporturi/tenis/bai-tiriac-vezi-ti-de-tenisul-tau-cum-l-a-pus-donald-trump-la-punct-pe-cel-mai-bogat-roman-e-stapanul-lumii-a-facut-trilioane-de-dolari-20171622</link>
      <description><![CDATA[<img src="https://www.prosport.ro/wp-content/uploads/2025/05/„Bai-Tiriac-vezi-ti-de-tenisul-tau22.-Cum-l-a-pus-presedintele-SUA-la-punct-pe-cel-mai-bogat-roman-„E-stapanul-lumii-a-facut-trilioane-de-dolari22.jpeg"/><br/><p>În cadrul unei conferințe de presă la care a luat parte chiar de la Galeria de Automobile Țiriac Collection, magnatul Ion Țiriac (86 de ani) a rememorat în fața reporterilor o întâlnire pe care a avut-o cu Donald Trump (78).</p>
<p>Iritat de o afirmație a celui mai bogat român, cel de-al 45-lea și 47-lea președinte din istoria Statelor Unite ale Americii a reacționat tranșant.</p>
<h2><span>Ion Țiriac și Ilie Năstase au încercat să îl ia peste picior pe Donald Trump, dar au primit o replică tăioasă din partea președintelui SUA</span></h2>
<p>Joi, 15 mai 2025, <span>Ion Țiriac a organizat un eveniment special la Galeria de Automobile Țiriac Collection</span>, unde își are expuse cele aproximativ 400 de autoturisme de lux.</p>
<p>Și, după ce și-a prezentat cele mai râvnite exemplare realizate de producătorul italian Ferrari, inevitabil a ajuns să dialogheze cu reporterii prezenți la fața locului.</p>
<p>Având în vedere că este unul dintre cei mai influenți români, dar și cel mai bogat, de mulți ani de zile, <span>Ion Țiriac a fost întrebat</span> și despre ultimele evenimente importante petrecute la nivel mondial și național.</p>
<p>Iar în momentul în care discuția a ajuns la Donald Trump, magnatul român și-a scos pălăria în fața a ceea ce a realizat președintele SUA din postura de afacerist. Ulterior, a rememorat o întâlnire pe care el și Ilie Năstase au avut-o în urmă cu mai mulți ani cu Trump:</p>
<blockquote><p>Donald Trump este un jucător. Donald Trump este un om extraordinar de deștept, să nu vă înșelați cu el. Este un megaloman. A ajuns președintele Statelor Unite. Cu tot respectul, Donald Trump pe care-l cunoaștem noi, și eu, și Ilie (n.r. – Năstase), este un om de business care bea berea cu noi și îl întrebam, «Băi Donald, ce faci, domne, ai cumpărat Eastern Airline acum opt luni și acum dai faliment!» Și zicea, «Băi Țiriac, vezi-ți de tenisul tău și lasă-mă pe mine cu business-ul, să fac bani». Și uite că Donald Trump a făcut nu știu câte trilioane pentru Statele Unite, dar în detrimentul celeilalte părți a lumii”, a declarat Ion Țiriac, în fața reporterilor, la Galeria de Automobile Țiriac Collection.</p></blockquote>
<h2><span>„Este stăpânul lumii!”</span></h2>
<p>Întrebat fiind dacă s-ar așeza în prezent la discuții cu Donald Trump sau chiar dacă ar juca un meci amical de tenis cu președintele SUA, Ion Țiriac a lăsat de înțeles că șeful de la Casa Albă este un om mult prea ocupat pentru astfel de lucruri:</p>
<blockquote><p>(n.r. – dacă ar ajuta la situația actuală un meci de tenis și o discuție între Trump și Țiriac) Nu ajută nimic, astea sunt basme. Eu i-am mai făcut complimente, el mi-a trimis o șapcă pe care a semnat-o, cu feciorul lui am fost și anul trecut la vânătoare, și așa mai departe. Însă Donald Trump este stăpânul lumii! Uitați-vă la ce se întâmplă împrejur. Să sperăm că ne dregem cu toții”, a spus Ion Țiriac.</p></blockquote>
<p>Revenind la povestea expusă de Ion Țiriac mai sus, faptele s-au întâmplat, cel mai probabil, în debutul anilor ’90. Donald Trump a cumpărat Eastern Airlines în octombrie 1988, iar ulterior i-a schimbat numele în Trump Shuttle. Însă, în 1990, compania a intrat în incapacitate de plată.</p>

]]></description>
    </item>
    <item>
      <title>Detalii despre accidentul în care a fost implicată limuzina de 500.000 de euro a lui Gigi Becali: unde se afla Luțu și de ce a deschis miliardarul proces după ce i-a fost luat carnetul?! EXCLUSIV</title>
      <link>https://www.prosport.ro/sport-life/special/detalii-despre-accidentul-in-care-a-fost-implicata-limuzina-de-500-000-de-euro-a-lui-gigi-becali-unde-se-afla-lutu-si-de-ce-a-deschis-miliardarul-proces-dupa-ce-i-a-fost-luat-carnetul-exclusiv-20171646</link>
      <description><![CDATA[<img src="https://www.prosport.ro/wp-content/uploads/2025/05/Detalii-despre-accidentul-in-care-a-fost-implicata-limuzina-de-jumatate-de-milion-de-euro-a-lui-Gigi-Becali.webp"/><br/><p>Gigi Becali a fost surprins în timp ce circula cu 105 km/h în zona de nord a Capitalei. Polițiștii i-au suspendat carnetul, însă milionarul a contestat în instanță decizia. Câteva zile mai târziu, limuzina sa a fost implicată într-un accident în urma căruia au fost lovite alte două autovehicule.</p>
<h2><span>Gigi Becali spune că nu se afla la volan. Unde se afla Ionuț Luțu când s-a produs accidentul? EXCLUSIV</span></h2>
<p>Gigi Becali și-a schimbat, de curând, mașina. <span>Latifundiarul și-a cumpărat un Rolls Royce Ghost în valoare de jumătate de milion de euro</span>, însă la doar câteva săptămâni după ce și-a prezentat bijuteria, patronul FCSB ar fi produs un accident în care a șifonat serios un BMW și a avariat ușor o altă mașină de lux.</p>
<p>Accidentul a avut loc în zona palatului din Aleea Alexandru.</p>
<p>Contactat de <span>ProSport</span> imediat ce s-a produs accidentul în care a fost implicată limuzina sa, <span>miliardarul a părut surprins și a transmis, categoric, că nu știe despre ce e vorba:</span></p>
<blockquote><p>Acum am ieșit de la biserică! Ce mașină, tată? Eu sunt cu aia neagră, aia nouă e parcată la palat. Poate Luțu, nu știu!”.</p></blockquote>
<p><span>ProSport</span> a obținut imagini de la locul accidentului, cadre în care Becali se afla lângă limuzina sa, în fața mașinii pe care a lovit-o destul de rău în zona portierei, în timp ce aștepta platforma pentru a ridica automobilul BMW avariat serios.</p>
<figure aria-labelledby="figcaption_attachment_20170898" class="wp-caption aligncenter" id="attachment_20170898"><img alt="" class="size-full wp-image-20170898" decoding="async" fetchpriority="high" height="848" src="https://www.prosport.ro/wp-content/uploads/2025/05/gigi-becali-accident-rolls-royce5.jpeg" width="480"/><figcaption class="wp-caption-text" id="figcaption_attachment_20170898">SURSA FOTO: PROSPORT</figcaption></figure>
<p>Din informațiile obținute de <span>ProSport</span>, în momentul producerii accidentului, joi dimineață, Ionuț Luțu se afla la Tribunalul București, acolo unde o însoțea pe una dintre fetele lui Gigi Becali la un proces.</p>
<p>Din câte se pare, evenimentul a avut loc după ce mașina lui Becali a intrat pe interzis într-un rond, a lovit BMW-ul care a ricoșat într-o altă mașină parcată (FOTO JOS). Imediat după accident, miliardarul ar fi încercat să se înțeleagă și să achite paguba șoferilor.</p>
<figure aria-labelledby="figcaption_attachment_20170895" class="wp-caption aligncenter" id="attachment_20170895"><img alt="" class="size-large wp-image-20170895" decoding="async" height="647" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/gigi-becali-accident-rolls-royce2-1400x647.jpeg" srcset="https://www.prosport.ro/wp-content/uploads/2025/05/gigi-becali-accident-rolls-royce2-1400x647.jpeg 1400w, https://www.prosport.ro/wp-content/uploads/2025/05/gigi-becali-accident-rolls-royce2-768x355.jpeg 768w, https://www.prosport.ro/wp-content/uploads/2025/05/gigi-becali-accident-rolls-royce2-1536x709.jpeg 1536w, https://www.prosport.ro/wp-content/uploads/2025/05/gigi-becali-accident-rolls-royce2.jpeg 1600w" width="1400"/><figcaption class="wp-caption-text" id="figcaption_attachment_20170895">SURSA FOTO: PROSPORT</figcaption></figure>
<h2><span>Gigi Becali a contestat în instanță decizia de a-i fi suspendat carnetul pentru viteză</span></h2>
<p>Însă nu este singurul incident în care Gigi Becali a fost implicat în această lună, iar noua mașina pare să-i poarte ghinion latifundiarului. Astfel, la începutul lui Mai, conducătorul campionei FCSB a fost surprins în timp ce rula cu 105 km/h pe o arteră din nordul Capitalei. Oprit de un echipaj al Poliției Rutiere, lui Becali i-a fost retras carnetul pe motiv că avea peste 50 de km în plus față de limita legală.</p>
<p>Neîmpăcat că nu își va mai putea conduce limuzina, omul de afaceri s-a adresat instanței și, în urmă cu o săptămână, a deschis proces la Judecătoria Sectorului 1 prin care solicită anularea procesului verbal de contravenție. Nu este prima oară când Becali are această strategie, după ce, în 2022, a fost surprins de radar în județul Argeș și apoi a dat în judecată IPJ Argeș pentru a contesta suspendarea permisului.</p>
<p><img alt="" class="aligncenter size-full wp-image-20171651" decoding="async" height="992" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/05/gigi-proces.jpg" srcset="https://www.prosport.ro/wp-content/uploads/2025/05/gigi-proces.jpg 1080w, https://www.prosport.ro/wp-content/uploads/2025/05/gigi-proces-768x705.jpg 768w" width="1080"/></p>
<p>De altfel, într-o declarație controversată pe care a oferit-o după evenimentul de la începutul lunii Mai, Gigi Becali a anunțat că va merge în instanță.</p>
<blockquote><p>Mi-a luat carnetul. Ei stau la șmecherie acolo la pod, este 50, până la 100 ai voie, ca să nu-ți ia carnetul. Și eu am intrat în depășire și aveam 105. 105, cu mașina mea, e fleac, nu e mare viteză. O să cer expertiză în instanță, pentru că unde stau ei, limita e între 60 și 50.</p>
<p>E Herăstrău și după aia, pe pod, e 50. O să le arăt că eu puteam până la 110.</p>
<p>Mi-au zis oamenii că nu mai poți să faci șmecherii, te filmează. Erau combinați, de la alte secții, că altfel îi dădeam carnetul altuia. De ce să fie glumă? Cum nu e voie? Prinde-mă dacă nu e voie! Mă duc în instanță. O să dureze un an-doi procesul. Să vedem dacă eram eu la volan, vreau să văd filmul. Îmi dă carnetul și mă judec doi ani”, a declarat Becali la <span>Fanatik.</span></p></blockquote>

]]></description>
    </item>
    <item>
      <title>„Autismul e superputerea mea”. Dezvăluirea celui care a ieşit de trei ori „Cel mai puternic om din lume”</title>
      <link>https://www.prosport.ro/diverse/autismul-e-superputerea-mea-dezvaluirea-celui-care-a-iesit-de-trei-ori-cel-mai-puternic-om-din-lume-20171583</link>
      <description><![CDATA[<img src="https://www.prosport.ro/wp-content/uploads/2025/05/„Autismul-e-superputerea-mea22.-Dezvaluirea-celui-care-a-iesit-de-trei-ori-„Cel-mai-puternic-om-din-lume22.jpg"/><br/><p>Tom Ryan Stoltman (30 de ani), de trei ori câștigător al titlului de „Cel mai puternic om din lume”, suferă de autism, însă nu caracterizează tulburarea neurologică drept un dezavantaj pentru el, ci din contră.</p>
<p>Sportivul de performață din Marea Britanie, Scoția mai precis, spune că autismul este „superputerea” lui, deoarece l-a ajutat să ajungă persoana de succes din ziua de azi. Iar într-un interviu pe care l-a acordat recent presei britanice și-a rememorat parcursul.</p>
<h2><span>Povestea de viață a lui Tom Stoltman, „Cel mai puternic om din lume” pentru care autismul este o superputere</span></h2>
<p>Autismul este o tulburare de dezvoltare neurologică despre care medicii de specialitate au aflat o mulțime de detalii noi pe parcursul ultimilor ani. Și în ciuda faptului că e o afecțiune cronică ce se poate manifesta diferit de la o persoană la alta, s-a descoperit că în unele cazuri, nu puține la număr, <span>autismul poate</span> împinge persoanele diagnosticate să se autodepășească.</p>
<p>Într-un astfel de caz s-a regăsit și <span>Tom Ryan Stoltman, un sportiv din Scoția, Marea Britanie, care în ultimii 4 ani a câștigat de 3 ori titlul de „Cel mai puternic om din lume”</span>.</p>
<p>Autodescris un „slăbănog” pe vremea când era copil, Stoltman a descoperit sportul de performanță tocmai din pricina autismului, care l-a determinat să iasă din casă și să nu se izoleze de lumea exterioară.</p>
<p>Ulterior, cu sprijinul oamenilor potriviți care i-au ieșit în cale pe parcursul anilor, britanicul a ajuns să devină o adevărată bestie la nivelul sportului mondial, ceea ce el spune că nu anticipa nici în cele mai frumoase vise:</p>
<blockquote><p>Am fost, oarecum, descurajat din cauza faptului că am autism… Mi-am zis: «De ce eu am autism, dar frații și surorile mele nu?». M-am retras din echipa mea de fotbal, pentru că toți prietenii mei plecaseră și nu mai aveam nicio dorință să mă duc. Așa că m-am încuiat în casă și am ajuns să îmi spun: «Ok, ori mă duc (n.r. – în sistemul de asistență socială), ori mă sinucid». Dacă nu aș fi spus «Da» în ziua aceea, dacă Luke (n.r. – un bărbat care frecventa sala de fitness în perioada aceea) nu m-ar fi luat sub aripa lui protectoare, nu aș fi câștigat premiul pentru «Cel mai puternic om din lume». Nu o dată, ci de trei ori. Sala de sport mi-a salvat viața. O sesiune de antrenament s-a transformat în două și, înainte să-mi dau seama, am devenit fascinat. Autismul meu a devenit superputerea mea și am reușit să mă concentrez 100% pe noul meu hobby. Antrenamentul a devenit focusul meu, iar Luke a fost alături de mine, susținându-mă la fiecare pas, fără să mă lase niciodată să cedez”, a declarat Tom Stoltman, citat de <span>The Sun</span>.</p></blockquote>
<h2><span>Are și amintiri mai puțin plăcute: „Eram hărțuit… Profesorii îmi spuneau că noi voi face nimic cu viața mea”</span></h2>
<p>Din nefericire, la fel ca în multe alte cazuri, Tom Stoltman nu a fost ocolit nici de oameni răutăcioși, care au încercat să îl marginalizeze prin diverse afirmații.</p>
<blockquote><p>Profesorii mei îmi spuneau că nu voi face nimic cu viața mea. Eram hărțuit… Nu putea nici să dorm la un prieten acasă. Nu puteam să merg cu trenul singur la 10 minute distanță de casă. Trebuia să o am mereu pe mama cu mine, peste tot”, a rememorat Tom Stoltman, despre perioada care ulterior l-a determinat să se izoleze.</p></blockquote>
<p>Însă, așa cum am precizat deja, scoțianul a descoperit sportul de performanță, care l-a ajutat să facă abstracție de oamenii răutăcioși și să își stabilească un țel în viață.</p>
<p>Cu o înălțime de 2.03 metri și cu o greutate de peste 150 de kilograme, Tom Ryan Stoltman a câștigat titlul pentru „Cel mai puternic om din lume” în 2021, 2022 și 2024.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/m2WEw-Aj5OM?si=nJLtLagCc3QMKc7W" title="YouTube video player" width="560"></iframe></p>

]]></description>
    </item>
    <item>
      <title>Simone Biles a primit titlul de doctor şi a declanşat isteria pe net: „Nu ar trebui să fie echivalat cu unul muncit”</title>
      <link>https://www.prosport.ro/diverse/simone-biles-a-primit-titlul-de-doctor-si-a-declansat-isteria-pe-net-nu-ar-trebui-sa-fie-echivalat-cu-unul-muncit-20171262</link>
      <description><![CDATA[<img src="https://www.prosport.ro/wp-content/uploads/2025/05/494577838_1440898846934769_5944937885100698286_n-1.jpg"/><br/><p>Cea mai decorată gimnastă din toate timpurile a primit și titlul de doctor, iar anunțul Simonei Biles a declanșat isteria pe rețelele de socializare.</p>
<p>Campioana olimpică din SUA a intrat din nou în centrul atenției publicului zilele acestea, după ce Universitatea Washington din St. Louis i-a acordat titlul onorific de Doctor Honoris Causa în Litere Umaniste în cadrul ceremoniei de absolvire din 2025. Fosta sportivă a postat imediat pe rețelele de socializare și a fost luată în colimator.</p>
<h2><span>Titlul de „Dr.” primit de Simone Biles a stârnit un val de critici în rândul fanilor</span></h2>
<p><span>Simone Biles a devenit </span>din nou un motiv de controversă în rândul internauților. De această dată este vorba despre mediul academic, multipla medaliată olimpică primind titlul onorific de Doctor Honoris Causa în Litere Umaniste. Ea s-a adresat la festivitatea de premiere în fața absolvenților având un mesaj puternic și motivant.</p>
<p>La scurt timp după ce a postat pe rețelele de socializare noua sa realizare însoțită de mesajul „Spuneți-mi Dr. Biles de acum înainte,”, gluma gimnastei nu a fost apreciată de toată lumea. Postarea de pe Tik Tok a devenit virală în doar câteva ore. Printre miile de cuvinte de laudă la adresa sportivei s-au strecurat și comentarii în care a fost criticată pentru acest titlu onorific.</p>
<p>„Putem să ne oprim cu diplomele onorifice, vă rog?”, „Nu o meriți decât dacă ai un doctorat în gimnastică.”, au fost câteva dintre comentarii.</p>
<p>Gimnasta nu s-a putut abține și le-a dat replica fanilor care i-au contestat vehement titlul primit din partea Universității Washington.</p>
<p>„Este, literalmente, doar o onoare, un fel de premiu. Nu este același lucru cu o diplomă reală și cu toții înțelegem asta!”, a precizat Simone Biles.</p>
<p>Printre personalitățile care au fost onorate cu o astfel de distincție se numără Oprah Winfrey, Dwyane Wade sau Taylor Swift. Și multipla campioană olimpică a fost onorată pentru munca depusă în special în promovarea sănătății mintale, dar și pentru promovarea sau inspirarea unei noi generații de sportivi americani.</p>
<h2><span>Regina gimnasticii s-a retras în glorie: 25 de medalii mondiale</span></h2>
<p>Ajunsă la 28 de ani,<span> Simone Biles s-a retras din lumina reflectoarelor</span> și din viața sportivă. S-a căsătorit și se concentrează pe o viață normală departe de tabloide și scandaluri.</p>
<p>A debutat în 2013, la Campionatul Mondial de Gimnastică, din Belgia. La doar 16 ani cucerea primele două medalii de aur la individual compus și sol, anunțând încă de pe atunci intrarea pe scenă a unei viitoare „Nadia Comăneci”. Cariera sa a luat-o pe o pantă ascendentă și a cucerit 25 de medalii mondiale (19 de aur, 3 de argint și 3 de bronz), un record absolut în gimnastica artistică.</p>
<p>Pe lângă realizările din sport, Simone Biles a reușit să se implice activ în demascarea abuzurilor sexuale din cadrul echipei SUA de gimnastică. Declarațiile sportivei au avut un rol important la declanșarea unei reforme în structura sportivă americană.</p>

]]></description>
    </item>
    <item>
      <title>Gică Hagi știe ce trebuie să facă viitorul președinte al României, ales din finala Nicușor Dan – George Simion: „Asta își dorește Hagi”</title>
      <link>https://www.prosport.ro/diverse/gica-hagi-stie-ce-trebuie-sa-faca-viitorul-presedinte-al-romaniei-ales-din-finala-nicusor-dan-george-simion-asta-isi-doreste-hagi-20171230</link>
      <description><![CDATA[<img src="https://www.prosport.ro/wp-content/uploads/2025/05/Gica-Hagi-stie-ce-trebuie-sa-faca-viitorul-presedinte-al-Romaniei-ales-din-finala-Nicusor-Dan-George-Simion-„Asta-isi-doreste-Hagi-1400x933.jpg"/><br/><p>Gică Hagi a fost întrebat despre alegerile prezidențiale și a dezvăluit ce trebuie să facă viitorul președinte al României.</p>
<p>Finaliștii din cursa pentru Cotroceni sunt George Simion, candidatul AUR, și Nicușor Dan, primarul general al Capitalei.</p>
<h2><span>Gică Hagi a dat verdictul înainte de finala prezidențială: „Cine va fi, care va fi, trebuie să investească în sport”</span></h2>
<p>Gică Hagi, antrenorul echipei Farul Constanța, a fost întrebat <span>despre alegerile prezidențiale</span> de duminică.</p>
<p>Turul al doilea se va desfășura pe 18 mai, între orele 7:00 și 21:00. Cetățenii vor avea de ales între George Simion și Nicușor Dan.</p>
<p>Hagi a evitat să spună cu cine votează, dar speră ca viitorul președinte al României să investească în sport.</p>
<p>„Eu sunt la fotbal, nu știu. Pe mine mă interesează ca sportul în România să fie prioritar. Trebuie să fie un lucru important în România. Cine va fi, care va fi, trebuie să investească în sport. Dar așa cum trebuie, nu pentru unii într-o parte și pentru alții în altă parte.</p>
<p>O lege unitară pentru toți, să ni se dea la fel, dacă se dă ceva. Să fim toți privați. Sau să facem totul să fie cum fac cei de afară. Asta își dorește Hagi! Pentru toți la fel, nu primăriile și consiliile să dea pentru unii cât vor și pentru alții să stăm”, a declarat Gică Hagi în conferința de presă.</p>
<blockquote><p>Nu știu cum trebuie să arate profilul viitorului președinte, dar ce știu eu este că merg la vot, da. Nu vreau să comentez foarte mult, pentru că totdeauna mi-am ținut gura cât am putut. Un președinte este ales democratic. Un președinte, oricare ar fi el, trebuie respectat, pentru că trebuie, sau ar trebui, să reprezinte pe toți românii. Și de data asta, ar trebui, sper eu, să găsim unul care să stea în picioare”, <span>a spus Ion Țiriac.</span></p></blockquote>

]]></description>
    </item>
  </channel>
</rss>
