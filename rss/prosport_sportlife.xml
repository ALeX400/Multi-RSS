<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gestul lui Cisotti pentru copilul român care a venit din Italia pentru el la meciurile FCSB</title>
      <link>https://www.prosport.ro/diverse/gestul-lui-cisotti-pentru-copilul-roman-care-a-venit-din-italia-pentru-el-la-meciurile-fcsb-20242555</link>
      <description><![CDATA[<img src="https://www.prosport.ro//wp-content/uploads/2025/08/Gestul-lui-Cisotti-pentru-copilul-roman-care-a-venit-din-Italia-pentru-el-la-meciurile-FCSB-1400x822.png"/><br/><p>Juri Cisotti a făcut un gest special pentru copilul care a venit tocmai din Italia să vadă meciurile FCSB.</p>
<p>La meciul cu Drita, <span>Prosport</span> a prezentat povestea copilului român venit din Italia pentru a-și urmări pe viu favoriții pe Arena Națională. Acesta <span>avea atunci o singură dorință</span>: să primească tricoul lui Juri Cisotti, preferatul său din tabăra roș-albastră. Dorința i s-a îndeplinit câteva zile mai târziu când a ajuns la stadionul din Ghencea.</p>
<h2><span>Cel mai mare fan al lui Juri Cisotti și-a îndeplinit visul: a primit tricoul italianului</span></h2>
<p>Puștiul venit tocmai din Italia pentru a urmări <span>meciurile celor de la FCSB </span>a avut parte de o surpriză uriașă prin intermediul influencerului Dasdeniss. Raul a declarat pentru <span>Prosport</span> că jucătorul său preferat de la FCSB este Juri Cisotii, dar nu a reușit să facă o poză cu el. I-a transmis prin intermediul nostru că și-ar dori tricoul italianului și dorința i-a fost îndeplinită câteva zile mai târziu.</p>
<p>Dasdeniss i-a oferit tricoul chiar în prezența noastră la stadion. Raul nu credea că e adevărat ce i se întâmplă și a fost vizibil emoționat când a văzut tricoul cu semnătura jucătorului său preferat. Trebuia să revină în Italia după meciul cu Drita, dar când a auzit că va primi tricoul mijlocașului italian a amânat biletele și va pleca peste două săptămâni.</p>
<blockquote><p>„Cu ajutorul lui Dasdeniss am reușit. Mi-a dat mesaj dacă mă întorc la București că Cisotti îmi dă tricoul. Nu credeam până nu îl vedeam în mână”, a declarat Raul pentru <span>Prosport.</span></p></blockquote>
<h2><span>Dasdeniss a mers personal la Cisotti să obțină autograful italianului</span></h2>
<p>Tânărul influencer a distribuit un clip video cu momentul în care s-a întâlnit cu Juri Cisotti. Cei doi au discutat câteva minute, iar Denis l-a sunat pe Raul pentru a-i arăta ce cadou i-a pregătit. Tânărului nu i-a venit să creadă iar când l-a văzut pe Cisotti a fost foarte fericit. Cei doi au discutat preț de câteva zeci de secunde. Raul a vorbit în italiană deoarece locuiește acolo cu părinții și cunoaște limba maternă a jucătorului de la FCSB.</p>
<p>Raul le-a purtat noroc favoriților. FCSB a câștigat cu Drita, 3-2, și pornesc cu prima șansă în returul de la Priștina. Tânărul fan al roș-albaștrilor a spus că favoriții săi vor câștiga cu 3-0.</p>
<p>„(Un scor?) 3-0. Sunt foarte optimist, cred că Bîrligea va marca o dublă. Și Chiricheș va marca”, a mai spus puștiul venit din Italia.</p>

]]></description>
    </item>
    <item>
      <title>E austeritate și la terasa lui Rică Răducanu din Neptun. Ce prețuri are restaurantul de pe litoral al legendei</title>
      <link>https://www.prosport.ro/diverse/e-austeritate-si-la-terasa-lui-rica-raducanu-din-neptun-ce-preturi-are-restaurantul-de-pe-litoral-al-legendei-20242192</link>
      <description><![CDATA[<img src="https://www.prosport.ro//wp-content/uploads/2025/08/E-austeritate-si-la-terasa-lui-Rica-Raducanu-din-Neptun.-Ce-preturi-are-restaurantul-de-pe-litoral-al-legendei-1400x788.jpg"/><br/><p>Rică Răducanu, fostul mare portar de la Rapid, este implicat activ în afacerea familiei din stațiunea Neptun, acolo unde are grijă de restaurantul său cu specific tradițional.</p>
<p>Terasa Sirena este recunoscută pentru meniul său variat și prețurile accesibile, care, deși au crescut față de anul trecut, rămân sub nivelul pieței.</p>
<h2><span>Ce prețuri are restaurantul legendei Rică Răducanu din stațiunea Neptun</span></h2>
<p>Restaurantul Sirena a fost înființat acum mai bine de zece ani de Costică, vărul lui Rică Răducanu, <span>fostul portar</span> fiind implicat în administrarea afacerii abia ulterior. În decursul anilor, afacerea familiei a fost un succes, datorită preparatelor diversificate și a prețurilor semnificativ mai reduse față de concurența de pe litoral.</p>
<p>Deși asocierea lui Rică Răducanu cu terasa din Neptun a fost o lovitură importantă de imagine pentru afacere, în ultimii ani, fostul portar a fost nevoit să închidă restaurantul de multiple ori, <span>suferind o scădere semnificativă a numărului de clienți</span>.</p>
<p>În sezonul estival din 2025, prețurile au suferit o ușoară majorare, dar rămân totuși sub media pieței. Costică, vărul lui Rică Răducanu și bucătar în afacerea familiei, a dezvăluit care este diferența față de anul trecut.</p>
<p>„Avem în meniu și bunătăți tradiționale, nu s-au scumpit cu mult, cu un leu până la patru lei. Un mic costă 5 lei, cam ca în Piața Obor, ciorba de burtă este la prețul de 25 de lei, anul trecut era 22 de lei, deci o majorare cu trei lei.</p>
<p>Ciorba de pește era la 20 de lei, acum costă 24 de lei. Iar pomana porcului, cu carne și mămăliguță costă 35 de lei, e cât în 2024. Acest local este o afacere de familie, Rică este administrator-șef, el ne spune ce să facem, se ocupă și de turiști, le dă autografe. Lumea vine și de dragul lui, aici, la noi, dar și pentru mâncarea delicioasă, o facem cu suflet”, a spus verișorul lui Rică Răducanu, potrivit <span>Click</span>.</p>
<p>Rică Răducanu, optimist și cu zâmbetul pe buze, discută, glumește, oferă autografe, face poze și, uneori, servește clienții care calcă pragul terasei sale din zona La Steaguri. Recent, plin de umor și entuziasm, fostul portar al naționalei i-a invitat pe oameni la restaurantul său.</p>
<p>„Mă cunoaște lumea, mă iubește. Și eu am făcut pentru ei, care vrea să vină la poze, la autografe… facem! (n.r. Nu v-a uitat lumea?) Nu, am față comercială!”, a spus Rică Răducanu pentru <span>Antena Sport</span>.</p>

]]></description>
    </item>
    <item>
      <title>Cristi Borcea, ca-n Baywatch! La o zi după naşul Gigi Becali, milionarul a apărut la bustul gol pe iaht şi a uimit cu fizicul său la 55 de ani</title>
      <link>https://www.prosport.ro/diverse/cristi-borcea-ca-n-baywatch-la-o-zi-dupa-nasul-gigi-becali-milionarul-a-aparut-la-bustul-gol-pe-iaht-si-a-uimit-cu-fizicul-sau-la-55-de-ani-20242268</link>
      <description><![CDATA[<img src="https://www.prosport.ro//wp-content/uploads/2025/08/Cristi-Borcea-ca-n-Baywatch-La-o-zi-dupa-nasul-Gigi-Becali-milionarul-a-aparut-la-bustul-gol-pe-iaht-si-a-uimit-cu-fizicul-sau-la-55-de-ani.jpg"/><br/><p>Cristi Borcea impresionează cu fizicul său la 55 de ani, la doar o zi după ce Gigi Becali a fost surprins tot la bustul gol pe șantierul din Pipera.</p>
<p><span>Fostul șef de la Dinamo și-a luat câteva zile de pauză</span> și își răsfață soția în insulele Capri, din Italia. Valentina Pelinel își ține la curent fanii cu tot ce face, iar astăzi a postat o imagine alături de Cristi Borcea pe un iaht. Este o imagine rară în care excentricul milionar apare la bustul gol. Se pare că apelează la o dietă asemănătoare cu cea a nașului său, Gigi Becali, care se menține într-o formă de invidiat la 67 de ani.</p>
<h2><span>Cristi Borcea, apariție de Baywatch pe un iaht în insulele Capri</span></h2>
<p>Valentina Pelinel a postat numeroase fotografii din vacanța de lux pe care o petrece alături de soțul său. Cei doi au lăsat copiii acasă și au plecat la mare distanță de țară să petreacă timp împreună. Au ales o destinație faimoasă din Italia. Situată în Marea Tireniană, insula Capri este vestită pentru peisajele superbe și atmosfera exclusivistă.</p>
<p>După ce a imortalizat cele trei stânci emblematice din insulele Capri, Valentina Pelinel s-a urcat pe iaht alături de Cristi Borcea și au mers mai aproape de stâncile Faraglioni. Nu au ezistat să pozeze și aici, iar Cristi Borcea nu s-a sfiit să se afișeze la bustul gol. La 55 de ani arată cea mai bună formă fizică de când a intrat în fotbal. Se menține în formă, mai ales de când formează un cuplu cu fostul fotomodel.</p>
<div class="wp-caption aligncenter" id="attachment_20242302" style="width: 568px"><img alt="" aria-describedby="caption-attachment-20242302" class="wp-image-20242302" decoding="async" fetchpriority="high" height="813" sizes="(max-width: 558px) 100vw, 558px" src="https://www.prosport.ro//wp-content/uploads/2025/08/529664610_1953810232125231_2173533049119199705_n-961x1400.jpg" srcset="https://www.prosport.ro/wp-content/uploads/2025/08/529664610_1953810232125231_2173533049119199705_n-961x1400.jpg 961w, https://www.prosport.ro/wp-content/uploads/2025/08/529664610_1953810232125231_2173533049119199705_n-768x1119.jpg 768w, https://www.prosport.ro/wp-content/uploads/2025/08/529664610_1953810232125231_2173533049119199705_n-1054x1536.jpg 1054w, https://www.prosport.ro/wp-content/uploads/2025/08/529664610_1953810232125231_2173533049119199705_n.jpg 1078w" width="558"/><p class="wp-caption-text" id="caption-attachment-20242302">FOTO: Instagram</p></div>
<h2><span>Valentina Pelinel, despre stilul de viață adopta</span><span>t alături de soțul său: „Ne preocupă sănătatea”</span></h2>
<p><span>Valentina Pelinel este a treia soție</span> a celebrului milionar alături de care are trei copii: Indira, Rania și Milan. Cei doi se înțeleg de minune, iar fostul fotomodel i-a fost aproape lui Cristi Borcea și în cele mai dificile momente ale vieții. El a renunțat de ceva vreme la fotbal și din cauza problemelor de sănătate.</p>
<p>Într-un interviu acordat anul trecut, Valentina Pelinel a mărturisit că amândoi se preocupă de sănătate și aspectul fizic. Își învață și copiii să aibă un stil de viață sănătos și să facă mișcare.</p>
<blockquote><p>„Atât eu, cât și Cristi ne acordăm timp doar pentru noi doi, ne preocupă sănătatea și aspectul fizic și asta le insuflăm și copiilor. Toți copiii fac foarte mult sport și îi învățam să adopte un stil de viață sănătos. Dar în același timp să se bucure de copilărie având timp liber să facă ceea ce își doresc”, a dezvăluit Valentina pentru <span>Fanatik.</span></p></blockquote>

]]></description>
    </item>
    <item>
      <title>Imaginile momentului cu Laurențiu Reghecampf. Cum s-a îmbrăcat la prezentarea din Sudan</title>
      <link>https://www.prosport.ro/fotbal-extern/imaginile-momentului-cu-laurentiu-reghecampf-cum-s-a-imbracat-la-prezentarea-din-sudan-20242205</link>
      <description><![CDATA[<img src="https://www.prosport.ro//wp-content/uploads/2025/08/Imaginile-momentului-cu-Laurentiu-Reghecampf.-Cum-s-a-imbracat-la-prezentarea-din-Sudan-1400x824.png"/><br/><p>Al-Hilal Omdurman, clubul din Sudan pentru care Laurențiu Reghecampf (49 de ani) a semnat o înțelegere pe două sezoane, a publicat, duminică, 10 august 2025, imaginile momentului cu antrenorul român.</p>
<p>„Reghe” a făcut uitate hainele cu care s-a deplasat din România și s-a îmbrăcat 100% tradițional. Fotografiile au fost distribuite pe rețelele de socializare și au făcut deliciul suporterilor sudanezi.</p>
<h2><span>„Bună dimineața”, cu Laurențiu Reghecampf în costum tradițional din Sudan. Al-Hilal Omdurman a distribuit imaginile</span></h2>
<p>Laurențiu Reghecampf a dat dovadă de mult curaj și a acceptat să o antreneze pe Al-Hilal Omdurman, grupare din <span>Sudan, țară în care războiul civil și holera sunt la ordinea zilei</span>.</p>
<p>Antrenorul român a semnat o înțelegere valabilă pentru următoarele două sezoane, cu posibilitate de prelungire pe încă un an, în eventualitatea în care toate părțile implicate sunt mulțumite.</p>
<p>Cooptarea românului în staff-ul tehnic a fost oficializată deja, iar duminică, clubul din Sudan a realizat mai multe postări sugestive pe <span>Facebook</span>, din dorința de a se mândri cu noul lor antrenor.</p>
<p>Prima postare a fost făcută chiar în debutul zilei, alături de mesajul „Bună dimineața”. Însă, fotografiile atașate postării au fost cele care atras atenția, deoarece Reghecampf a renunțat la hainele cu care s-a deplasat din România și s-a îmbrăcat din cap până în picioare cu un costum tradițional din Sudan.</p>
<blockquote><p>Șeicul tată” sau „România, țara mea soră”, sunt două dintre comentariile pe care suporterii lui Al-Hilal Omdurman le-au lăsat la postarea respectivă.</p></blockquote>
<h2><span>Nici nu a ajuns bine în Sudan că a și plecat: spre ce destinație a luat avionul Reghecampf</span></h2>
<p>Tot duminică, doar că după-amiază, sudanezii au anunțat, prin intermediul unei alte postări realizate pe pagina oficială de Facebook, că Laurențiu Reghecampf a plecat din țară.</p>
<p>Tehnicianul a luat drumul unei destinații exotice din Africa, anume Zanzibar, teritoriu care aparține Tanzaniei, unde echipa națională a Sudanului are programate mai multe meciuri.</p>
<blockquote><p>Managerul clubului nostru, românul Laurențiu Reghecampf, a plecat înspre Zanzibar în această dimineață, pentru a fi aproape de echipa noastră națională la meciurile de la Campionatul Națiunilor Africane (CHAN)”, au informat cei de la Al-Hilal Omdurman.</p></blockquote>
<p><span>Cât despre Laurențiu Reghecampf, antrenorul român</span> a oferit câteva declarații în urmă cu două zile, la scurt timp după semnarea documentelor:</p>
<blockquote><p>Jucătorii sunt plecați la echipa națională, au un turneu în Tanzania. Sunt lucruri pe care le faci la echipă. De ce am ales Al Hilal? În primul rând, pentru că-mi oferă șansa să câștig un trofeu mare. La nivelul de salarizare pe care-l am, a fost cam singura oportunitate unde aș fi putut câștiga un trofeu mare, Champions League Africa. Pentru mine ar fi un trofeu mare”, a declarat Laurențiu Reghecampf, potrivit <span>Fanatik</span>.</p></blockquote>

]]></description>
    </item>
    <item>
      <title>„Nu știam că există o astfel de iubire”. Campioana olimpică la tenis a publicat imagini cu fiica ei nou-născută</title>
      <link>https://www.prosport.ro/sport-life/nu-stiam-ca-exista-o-astfel-de-iubire-campioana-olimpica-la-tenis-a-publicat-imagini-cu-fiica-ei-nou-nascuta-20242125</link>
      <description><![CDATA[<img src="https://www.prosport.ro//wp-content/uploads/2025/08/„Nu-stiam-ca-exista-o-astfel-de-iubire.-Campioana-olimpica-la-tenis-a-publicat-imagini-cu-fiica-ei-nou-nascuta-2.jpg"/><br/><p>Monica Puig (31 de ani), campioana olimpică la tenis la Rio 2016, a devenit mamă și a publicat primele imagini cu fiica sa nou-născută.</p>
<p>Fostul număr 27 WTA are în palmaresul său două trofee: WTA 500 Strasbourg (2014) și JO Rio 2016, când a scris istorie pentru țara sa, fiind primul sportiv din Puerto Rico ce a cucerit aurul olimpic.</p>
<p><span>Monica Puig s-a retras din tenisul profesionist în 2022</span>, după o serie de accidentări, însă nu a stat departe de lumea tenisului, devenind specialistă în cadrul Tennis Channel.</p>
<h2><span>Campioana olimpică la tenis a publicat imagini cu fiica ei nou-născută</span></h2>
<p>Monica Puig a devenit mama unei fetițe la finalul lunii iulie și a publicat primele poze cu fiica sa nou-născută pe social media, acolo unde și-a ținut urmăritorii la curent cu viața sa de după retragerea din tenis.</p>
<p>Chiar dacă a ales să nu îi expună fața micuței Mila Alexandra, au curs valuri de felicitări pentru prospăta mamă, care astfel se alături clubului de jucătoare, foste sau în activitate, care au devenit mame.</p>
<p>„Nu știam că există o astfel de iubire”, a scris Monica Puig la poza unde se văd mâinile celor trei: mama, tata și copilul, pe fond fiind un fluture violet.</p>
<p>Felicitări au venit și din partea jucătoarelor din circuit, între acestea Coco Gauff, Asia Muhammad sau chiar Chris Evert, campioană de Grand Slam de 18 ori. De asemenea, Sabine Lisicki, finalistă la Wimbledon,  și Lucie Safarova (fost număr 5 WTA), la rândul lor mame, au felicitat-o pe Monica Puig și i-au urat „bun venit în clubul mamelor”.</p>
<p>Pe lângă poza menționată, Monica Puig a postat și câteva imagini de la o plimbare făcută alături de fetiță, cu un mesaj cu trimitere spre una dintre problemele cu care se confruntă cele mai multe dintre femei, tulburarea postpartum.</p>
<p>„Nu există baby-blue (n.r. depresia postpartum) aici, ci este frumoasa ținută CornFlower Blue, cea mai bună ținută pentru plimbările de după naștere”, a scris Monica Puig.</p>
<h2><span>Cariera Monicăi Puig</span></h2>
<p><span>Monica Puig a câștigat titlul olimpic la Rio 2016</span>, după ce în finală s-a impus în fața germancei Angelique Kerber, scor 6-4, 4-6, 6-1.  Astfel, Puig a devenit prima sportivă care a adus o medalie de aur olimpic țării sale.</p>
<p>În carieră, Puig a mai avut un singur trofeu câștigat, cel de la WTA 500 de la Strasbourg, în 2014. A fost finalistă la Sydney (2016) și Luxembourg (2017).</p>
<p>După mai multe accidentări, Monica Puig s-a retras din tenisul profesionist în 2022, iar de atunci a participat la competiții de anduranță, precum triatlonul IronMan din Puerto Rico. A contribuit la Tennis Channel în calitate de analist și prezentator pentru Destination Tennis, scrie <span>Tennis.com</span>.</p>

]]></description>
    </item>
  </channel>
</rss>
