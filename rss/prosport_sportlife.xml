<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A primit 4.000.000 de euro despăgubiri după ce doctorii i-au prescris analgezice și i-au distrus rinichii: „Cine știe cât mai am de trăit”</title>
      <link>https://www.prosport.ro/diverse/a-primit-4-000-000-de-euro-despagubiri-dupa-ce-doctorii-i-au-prescris-analgezice-si-i-au-distrus-rinichii-cine-stie-cat-mai-am-de-trait-20293377</link>
      <description><![CDATA[<img src="https://www.prosport.ro//wp-content/uploads/2025/10/A-primit-4.000.000-de-euro-despagubiri-dupa-ce-doctorii-i-au-prescris-analgezice-si-i-au-distrus-rinichii-„Cine-stie-cat-mai-am-de-trait-e1759943799833.jpg"/><br/><p>Ivan Klasnic, fost jucător important în Germania și Anglia, s-a confruntat cu foarte mari probleme de sănătate din cauza unor analgezice prescrise de medicii lui Werder Bremen.</p>
<p>Fostul intenațional croat a fost nevoit să treacă prin trei transplanturi de rinichi, după ce analgezicele prescris i-au agravat o boală renală nedepistată la timp.</p>
<h2><span>A primit 4.000.000 de euro despăgubiri după ce doctorii i-au prescris analgezice și i-au distrus rinichii: „Cine știe cât mai am de trăit”</span></h2>
<p>Klasnic a dus o bătălie juridică de 12 ani împotriva medicilor clubului din Bremen și, în 2020, <span>a câștigat despăgubiri</span> de aproape 5 milioane de euro.</p>
<p>Victoria din instanță nu-l ajută prea mult pe fostul atacant, care a declarat recent că starea sa de sănătate nu este una foarte bună. Mai mult decât atât, Ivan Klasnic a mărturisit că dacă ar fi știut de problemele cu rinichii, nu ar mai fi luat niciodată pastilele recomandate de medicii lui Werder Bremen.</p>
<p>„Cine știe cât timp mai am de trăit? Trebuie să fiu recunoscător că sunt încă în viață, chiar dacă sunt bolnav și trebuie să iau pastile zilnic. Desigur că sunt furios. Nu i-aș dori nimănui să treacă prin ce am trecut eu.</p>
<p>Indiferent câți bani am primit ca despăgubire, sănătatea mea nu se mai întoarce. E greu să joci fără calmante, dacă vrei să ai performanțe pe teren. nu cred că poți face sport de performanță fără medicamente pentru durere.</p>
<p>Dar dacă aș fi știut că am probleme cu rinichii, nu le-aș fi luat niciodată”, a spus Ivan Klasnic, potrivit The Sun.</p>
<h2><span>Ivan Klasnic are o carieră impresionantă. A câștigat titlul în Germania și a impresionat în Premier League</span></h2>
<p>Ivan Klasnic s-a făcut remarcat în fotbalul din Germania, acolo unde a reușit să câștige campionatul și Cupa Germaniei cu Werder Bremen în 2004.</p>
<p>De asemenea, el a evoluat pentru Nantes în Franța, dar și pentru Bolton Wanderers în Anglia. Atacantul a jucat trei sezoane în prima ligă engleză, marcând 24 de goluri în 93 de meciuri.</p>
<p>Nu doar în Premier League s-a făcut remarcat croatul, ci și în Cupa Angliei, având și un rol important în parcursul echipei până în semifinale în 2011.</p>
<p>Ulterior, a revenit în Germania în 2012, la Mainz, acolo unde s-a retras oficial din fotbal în 2013. Pentru echipa națională a Croației, Klasnic a strâns 41 de selecții și a înscris 12 goluri.</p>

]]></description>
    </item>
    <item>
      <title>Topul miliardarilor din sport, condus de Ion Țiriac, are un nou membru: Cristiano Ronaldo a atins pragul imens al averii!</title>
      <link>https://www.prosport.ro/diverse/topul-miliardarilor-din-sport-condus-de-ion-tiriac-are-un-nou-membru-cristiano-ronaldo-a-atins-pragul-imens-al-averii-20293177</link>
      <description><![CDATA[<img src="https://www.prosport.ro//wp-content/uploads/2025/10/Topul-miliardarilor-din-sport-condus-de-Ion-Tiriac-are-un-nou-membru-Cristiano-Ronaldo.jpg"/><br/><p>Cristiano Ronaldo a devenit primul fotbalist care se alătură topului miliardarilor din sport, condus de românul Ion Țiriac.</p>
<p>Performanțele remarcabile din cariera de fotbalist i-au adus contracte uriașe lui Cristiano Ronaldo. Lusitanul a scris din nou istorie, devenind primul fotbalist aflat în activitate care <span>devine miliardar.</span> Se alătură unui top select al sportivilor de renume, condus de Ion Țiriac de foarte mulți ani.</p>
<h2><span>Cristiano Ronaldo, primul fotbalist care depășește bariera de un miliard de dolari</span></h2>
<p>Fostul fotbalist de la Real Madrid, Juventus și Manchester United <span>a reușit să dea lovitura</span> și să mai stabilească un record la aproape 41 de ani. Potrivit celor de la Bloomberg, averea lusitanului e estimată la 1.4 miliarde de dolari. Este primul fotbalist din istorie care figurează pe lista miliardarilor.</p>
<p>Cu peste 20 de sezoane bifat ca fotbalist la unele din cele mai mari cluburi din lume, a profitat la maximum de imaginea sa și a semnat contracte uriașe chiar și în afara terenului. În plus, transferul la Al-Nassr i-a asigurat o sumă uriașă în ultimii ani, semând recent un nou contract în valoare de peste 400 de milioane de dolari. Întreaga sumă îi rămâne fotbalistului deoarece în țările arabe e scutit de impozitul pe venit.</p>
<p>Pe lângă sumele astronomice obținute de la plecarea din campionatele europene, Cristiano Ronaldo a semnat și parteneriate la nivel global cu branduri de top precum Nike, Castrol și Armani. În plus, investește constant în domeniul imobiliar, care se dezvoltă rapid de la un an la altul. O mare parte din investițiile lusitanului sunt făcute în țara sa natală, Portugalia.</p>
<h2><span>Marele rival, Messi, a rămas mult în urmă: avere de 500 de milioane de dolari</span></h2>
<p>Una din cele mai mari rivalități de pe terenul de fotbal a fost cea dintre Messi și Ronaldo. Multă vreme au fost adversari în La Liga, dar fiecare a luat o cale diferiă și Ronaldo a fost cel mai câștigat când vine vorba de bani. Leo Messi este un nume la fel de sonor pentru branduri de renume precum Adidas, sau Apple, dar în SUA nu s-a ridicat niciodată la nivelul salarial al marelui său rival.</p>
<p>Internaționalul argentinian are o avere estimată la aproximativ 500 de milioane de dolari. Cu o avere apropiată de cea a lui Messi se încadrează în topul celor mai bogați fotbaliști și David Bechkam, actualul patron de la Inter Miami. Topul e completat de brazilianul Neymar, care a ajuns la o avere de 250 de milioane de dolari, fiind cunoscut pentru modul în care a risipit banii pe lux și distracție.</p>

]]></description>
    </item>
    <item>
      <title>Ce s-a ales de fiica fotbalistului Blondeau, care la 10 ani a fost considerată „cel mai frumos copil de pe Pământ” și care a fost descoperită de Jean Paul Gaultier</title>
      <link>https://www.prosport.ro/diverse/ce-s-a-ales-de-fiica-fotbalistului-blondeau-care-la-10-ani-a-fost-considerata-cel-mai-frumos-copil-de-pe-pamant-si-care-a-fost-descoperita-de-jean-paul-gaultier-20293254</link>
      <description><![CDATA[<img src="https://www.prosport.ro//wp-content/uploads/2025/10/Ce-s-a-ales-de-fiica-fotbalistului-Blondeau-care-la-10-ani-a-fost-considerata-„cel-mai-frumos-copil-de-pe-Pamant.jpg"/><br/><p>Viața fiicei fotbalistului Blondeau s-a schimbat după ce a fost descoperită de Jean Paul Gaultier și a intrat în lumea modei.</p>
<p>În urmă cu 10 ani, Thylane Blondeau era considerată drept „cea mai frumoasă fată din lume”. Era acuzată încă de la 14 ani că a avut parte de intervenții chirurgicale, dar a transmis că nu a apelat niciodată la astfel de metode. Până la 24 de ani a colaborat cu numeroase nume din industria modei, iar recent a fost la Săptămâna Modei de la Paris, unde a avut o <span>apariție spectaculoasă</span>.</p>
<h2><span>Thylane Blondeau, apariție spectaculoasă la Săptămâna Modei</span></h2>
<p>Thylane este fiica fostului fotbalist Patrick Blondeau și a prezentatoarei Veronika Loubry. Ea s-a remarcat cu o frumusețe răvășitoare încă de la 14 ani și a atras atenția marilor creatori de modă. A cunoscut faima de la o vârstă fragedă. A defilat pentru celebra casă de modă Jean Paul Gaultier la doar 4 ani, iar câțiva ani mai târziu devenea cel mai tânăr model care poza pentru Vogue Paris.</p>
<p>Între timp, și-a construit o carieră solidă în acestă industrie, colaborând cu branduri precum Dolce &amp; Gabbana, L’Oréal Paris, Versace, Ralph Lauren și Hugo Boss. Și-a lansat propria linie vestimentară și un brand de produse de înfrumusețare. Are și o comunitate destul de mare pe rețelele sociale, unde este foarte activă în ultimii ani. Cu toate că este în centrul atenției oriunde își face apariția, Thylane a rămas o persoană modestă și cu picioarele pe pământ.</p>
<blockquote><p>„Chiar și acum, oamenii continuă să-mi spună: ‘Ești cea mai frumoasă,’ dar eu le spun: ‘Nu, sunt doar o fată ca oricare alta, o adolescentă’”, a declarat pentru The Telegraph.</p></blockquote>
<h2><span>Reacție dură împotriva celor care o critică că a apelat la operații estetice: „M-am săturat”</span></h2>
<p>Pentru Thylane faptul că arată superb este și o povară de multe ori. Ea este deranjată de faptul că are numeroase comentarii în care oamenii o critică că a suferit intervenții chirurgicale ca să arate ca o păpușă.</p>
<p>„M-am săturat de astfel de comentarii. Știu că în această generație oamenii tind să facă lucruri foarte devreme, dar eu nu m-am atins niciodată de nimic.</p>
<p>Vă puteți uita la fotografii cu mine de când eram mai tânără, nimic nu s-a schimbat. Oamenilor le place să compare și să inventeze lucruri, dar doar pentru că port machiaj sau creion de buze nu înseamnă că mi-am făcut ceva la față. Sincer, de când aveam 10 ani, oamenii spuneau că mi-am făcut ceva la față, că e timpul să mă opresc cu asta” a scris Thylane Blondeau, pe Instagram.</p>

]]></description>
    </item>
    <item>
      <title>Ce bloc de 100 de milioane de euro are Dan Șucu în zona Herăstrău. Întâlnire cu cel mai bogat pensionar din România: „Are 100 de apartamente acolo. E 10.000 de euro metrul”</title>
      <link>https://www.prosport.ro/diverse/ce-bloc-de-100-de-milioane-de-euro-are-dan-sucu-in-zona-herastrau-intalnire-cu-cel-mai-bogat-pensionar-din-romania-are-100-de-apartamente-acolo-e-10-000-de-euro-metrul-20293105</link>
      <description><![CDATA[<img src="https://www.prosport.ro//wp-content/uploads/2025/10/Ce-bloc-de-100-de-milioane-de-euro-are-Dan-Sucu-in-zona-Herastrau.-Intalnire-cu-cel-mai-bogat-pensionar-din-Romania-scaled-e1759927821154-1400x864.jpg"/><br/><p>Dan Șucu, patronul celor de la Rapid, s-a întâlnit în Parcul Herăstrău cu Dumitru Dragomir, fostul șef al LPF.</p>
<p>Mitică Dragomir a recunoscut că a stat mai mult de vorbă cu omul de afaceri de la Rapid și a rămas plăcut surprins de dialogul purtat cu acesta.</p>
<h2><span>Ce bloc de 100 de milioane de euro are Dan Șucu în zona Herăstrău. Întâlnire cu cel mai bogat pensionar din România: „Are 100 de apartamente acolo. E 10.000 de euro metrul”</span></h2>
<p><span>Rapid traversează o perioadă excelentă în SuperLigă</span> și ocupă locul al doilea după etapa a 12-a. Dan Șucu, patronul giuleștenilor, este încântat de parcursul echipei, mai ales după victoria cu 3-1 împotriva Farului Constanța.</p>
<p>Profitând de înfrângerea Universității Craiova în fața celor de la FCSB, Rapid s-a apropiat și mai mult de primul loc. Acționarul majoritar de la Rapid i-a explicat lui Dumitru Dragomir că succesul i se datorează și lui Mauro Pederzoli, directorul sportiv din Giulești.</p>
<p>De asemenea, fostul șef al Ligii Profesioniste de Fotbal a dezvăluit și succesul uriaș pe care îl are Dan Șucu în imobiliare. Conform lui Mitică Dragomir, acționarul de la Rapid are 100 de apartamente în zona Herăstrău care valorează împreună 100 de milioane de euro.</p>
<p>„(Te așteptai să ajungă Rapid pe locul 1?) Da. E mare seriozitate la ei acolo. Am vorbit duminică cu el, era cu nevasta, se plimba prin parc. Era la un bloc care e al lui, în fața parcului Herăstrău. Are 100 de apartamente acolo. (Cât sunt alea?) Dacă are 10.000 de metri pătrați, înmulțit cu 10.000 metrul, înseamnă 100 de milioane. Atât valorează doar blocul ăla.</p>
<p>Am stat de vorbă cu el. I-am zis: «Te felicit că ești pe primul loc, că n-ai echipa cea mai bună. Ai o structură organizatorică foarte bună, dar spune-mi doi-trei jucători la națională. Ai numai unul, pe Dobre». Îmi spune: «Nea Mitică, seriozitatea! Nimeni nu pune preț aici pe directorii sportivi. De când l-am adus pe ăsta…»”, a povestit Dumitru Dragomir, potrivit <span>Fanatik</span>.</p>
<h2><span>Dumitru Dragomir l-a lăudat pe Dan Șucu: „Se gândește la titlu!”</span></h2>
<p>Fostul șef al Ligii e convins că Dan Șucu are pretenții de titlu, dat fiind faptul că Rapid se bucură de toate condițiile necesare pentru câștigarea Superligii.</p>
<p>„I-am zis că sunt numai trei-patru directori sportivi în toată țara. Cine suportă jignirile patronului? Coman, dacă ar veni să lucreze cu Gigi Becali, crezi că ar sta o săptămână? Nici o săptămână n-ar sta. El are principiile lui, iar Gigi vrea să comande, că bagă bani.</p>
<p>(Deci ce ți-a zis Șucu?) Că, de când l-a adus pe italian director sportiv, lucrurile s-au așezat. E mulțumit de echipa tehnică. (Deci ăsta e secretul, italianul a așezat lucrurile) Da, le-a îndreptat către seriozitate. (Se gândește la titlu?) Bineînțeles. Are bani, are ceva echipă, antrenor bun, director sportiv trăsnet”, a mai declarat Dumitru Dragomir.</p>

]]></description>
    </item>
    <item>
      <title>David Popovici nu se oprește și face un nou gest de suflet. A scos la licitație o oră de înot cu el pentru copiii cu dizabilități: care e suma de pornire</title>
      <link>https://www.prosport.ro/david-popovici/david-popovici-nu-se-opreste-si-face-un-nou-gest-de-suflet-a-scos-la-licitatie-o-ora-de-inot-cu-el-pentru-copiii-cu-dizabilitati-care-e-suma-de-pornire-20293026</link>
      <description><![CDATA[<img src="https://www.prosport.ro//wp-content/uploads/2025/10/David-Popovici-nu-se-opreste-si-face-un-nou-gest-de-suflet.-A-scos-la-licitatie-o-ora-de-inot-cu-el-pentru-copiii-cu-dizabilitati-care-e-suma-de-pornire-1400x1050.jpg"/><br/><p>David Popovici, cunoscut pentru gesturile sale de filantropie, face un nou lucru de suflet. Sportivul a scos la licitație o oră de înot cu el pentru a ajuta copiii cu dizabilități. Pentru a petrece timpul cu înotătorul, doritorii trebuie să scoată din buzunar cel puțin 500 de euro, cât este suma de pornire.</p>
<p>Pentru a putea petrece o oră în bazin cu David Popovici, doritorii pot să-și liciteze ofertele pe website-ul Artmark, acolo unde suma minimă este de 500 de euro. <span>David Popovici este cunoscut pentru campaniile sale de caritate</span>, pe care le face încă de la debutul în natație.</p>
<h2><span>David Popovici, licitație cu suflet pentru copiii cu dizabilități</span></h2>
<p>Pe website-ul companiei de licitații, David Popovici a fost prezentat ca un campion național, mondial și olimpic, care vrea să susțină copiii cu dizabilități. <span>Sportivul s-a implicat în trecut în multe gesturi umanitare</span>, astfel că nu este o surpriză.</p>
<p>Sesiunea de licitare a început deja, prin sistem de licitare online, iar prețul de pornire este de 500 de euro. Licitația fizică va avea loc pe data de 21 octombrie, de la ora 17:30. Alături de anunț este o fotografie cu David Popovici care înoată în apa învolburată din bazin.</p>
<p>Suma care va fi strânsă de casa de licitații <span>Artmark </span>va ajunge în conturile asociației Climb Again, un ONG care se ocupă în principal de copiii și tinerii cu nevoi speciale. Claudiu Miu, fost campion balcanic la cățărări, este cel care a înființat organizația, în anul 2014.</p>
<h2><span>Ce au anunțat organizatorii despre gestul mare al lui David Popovici</span></h2>
<p>David Popovici va participa la licitația de toamna a Casei Artmark peste aproape două săptămâni. Organizatorii au anunțat că mai multe vedete din spațiul public vor lua parte la marele eveniment, care va avea loc la Palatul Cesianu-Racoviță, dar și online.</p>
<p>„Visezi să înoți alături de David Popovici, să ai o conversație tête-à-tête cu Ana Ularu sau să pășești în culisele unui film cu Micutzu Cosmin Nedelcu? Acum ai șansa să trăiești toate acestea și să susții totodată copiii cu dizabilități care urcă zilnic pereții de cățărat la Climb Again, depășind imposibilul!</p>
<p>Te invităm la Licitația de Toamnă Artmark, pe 21 octombrie 2025, unde generozitatea se întâlnește cu experiențele unice”, au scris cei de la Climb Again, ONG-ul care va primi sumele obținute în urma licitațiilor organizate de Artmark.</p>
<p>Recent, de ziua de naștere a înotătorului, acesta a anunțat o campanie specială pentru Fundaţia Hope and Homes for Children, care are un program special, Bursele DAR. Suma a depășit 105.000 de euro, iar banii au ajuns la tineri cu mari calități în arte, sport sau alte discipline.</p>

]]></description>
    </item>
  </channel>
</rss>
