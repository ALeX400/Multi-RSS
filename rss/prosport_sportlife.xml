<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine e Bianca Becali. Dinamo a dat lovitura cu ea</title>
      <link>https://www.prosport.ro/alte-sporturi/scrima/cine-e-bianca-becali-dinamo-a-dat-lovitura-cu-ea-20179539</link>
      <description><![CDATA[<img src="https://www.prosport.ro/wp-content/uploads/2025/05/Cine-e-Bianca-Becali.-Dinamo-a-dat-lovitura-cu-ea-e1748178588135-1400x910.png"/><br/><p>Clubul Sportiv Dinamo București tocmai a dat o lovitură importantă, mulțumită într-o oarecare măsură și fostei medaliate cu bronz Bianca Becali.</p>
<p>În prezent, aceasta este antrenoare la secția de scrimă a roș-albilor. Iar la Campionatul Național de sabie rezervat speranțelor, elevii ei au câștigat o mulțime de medalii.</p>
<h2><span>Cu Bianca Becali în staff, Clubul Sportiv Dinamo a câștigat două medalii de aur</span></h2>
<p>Duminică, 25 mai 2025, <span>Clubul Sportiv Dinamo București s-a mândrit</span>, prin intermediul unei postări realizate pe rețelele de socializare, cu mai multe medalii câștigate la Campionatul Național de sabie rezervat speranțelor.</p>
<p>Printre medaliile cucerite, două au fost de aur, una la proba individuală, câștigată de Alexandru Mușata, și una la proba pe echipe, unde triumfători au fost același Alexandru Mușata, plus Andrei Dragnea, Petre Butică și Matei Păun.</p>
<p>Interesant este că antrenoarea talentaților puști de la <span>CS Dinamo este</span> Bianca Becali, și ea medaliată în trecut la scrimă.</p>
<blockquote><p>SCRIMĂ. Campionatul Național de sabie rezervat speranțelor (masculin): aurul e la Dinamo. Sabrerii de la CS Dinamo (antrenori Cristian Lupu și Bianca Becali) au câștigat ambele titluri puse ”în joc” la Campionatul Național de speranțe, competiție desfășurată la București.<br/>
În proba individuală, Alexandru Mușata (CS Dinamo București) a fost cel mai bun sabrer, câștigând aurul după o finală disputată (15-14) cu Radu Lefter (CSM Iași 2020). Medaliile de bronz au fost cucerite de alți doi sportivi de la CS Dinamo București: Andrei Dragnea și Petre Butică. În proba pe echipe, CS Dinamo 1 (Alexandru Mușata, Andrei Dragnea, Petre Butică, Matei Păun) a adjudecat fără probleme titlul național”, au transmis cei de la <span>CS Dinamo, pe Facebook</span>.</p></blockquote>
<h2><span>Care este relația de rudenie dintre Bianca și Gigi Becali</span></h2>
<p>Bianca Becali, în prezent antrenoare la secția de scrimă a Clubului Sportiv Dinamo București, și-a căpătat numele de familie după ce s-a căsătorit cu Ionuț Becali, unul dintre nepoții afaceristului care deține clubul de fotbal FCSB. Anterior, numele ei a fost Bianca Pascu.</p>
<p>Trebuie precizat că Bianca Becali are și ea un istoric impresionant la nivelul sportului românesc. Ea s-a apucat de scrimă la vârsta de 10 ani, după ce anterior a cochetat cu handbalul.</p>
<p>Născută la data de 13 iunie 1988, Bianca Becali a fost medaliată cu bronz la Campionatul Mondial de Scrimă din 2019 de la Budapesta, după ce a triumfat în proba individuală de sabie. De asemenea, a cucerit medalia de bronz, în aceeași probă, și la Europene. Iar în 2021, înainte să înceapă o carieră în antrenorat, a izbutit să câștige titlul național la sabie.</p>

]]></description>
    </item>
    <item>
      <title>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</title>
      <link>https://www.prosport.ro/sport-life/a-uitat-o-definitiv-pe-madalina-ghenea-cum-traieste-bulgarul-grigor-dimitrov-iubirea-cu-eiza-gonzalez-20179831</link>
      <description><![CDATA[<img src="https://www.prosport.ro/wp-content/uploads/2025/05/A-uitat-o-definitiv-pe-Madalina-Ghenea.-Cum-traieste-bulgarul-Grigor-Dimitrov-iubirea-cu-Eiza-Gonzalez-2.png"/><br/><p>Grigor Dimitrov a trecut peste despărțirea de Mădălina Ghenea și trăiește o adevărată poveste de dragoste cu Eiza Gonzalez.</p>
<p>Bulgarul și-a exprimat iubirea față de actrița mexicană prin două imagini postate pe rețelele de socializare.</p>
<h2><span>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</span></h2>
<p><span>Mădălina Ghenea și Grigor Dimitrov s-au despărțit</span> în luna octombrie a anului 2023. Jucătorul de tenis bulgar a uitat-o definitiv pe româncă și acum formează un cuplu cu Eiza Gonzalez. Dimitrov a distribuit o poză cu actrița din Mexic și a pus o inimioară de culoare roșie.</p>
<p>Bulgarul a postat o imagine și cu Fountain of Youth, un film de acțiune și aventură în care Eiza Gonzalez o joacă pe Esme.</p>
<h2><span>Eiza Gonzalez e vrăjită de Grigor Dimitrov</span></h2>
<p>Eiza Gonzalez, actriță și cântăreață mexicană, <span>e vrăjită de Grigor Dimitrov</span> și a spus că bulgarul e cel mai grijuliu om.</p>
<p>„Grigor Dimitrov ești special. Ești cu adevărat omul meu preferat și nu pot să cred că am fost atât de norocoasă încât să te găsesc.</p>
<p>Ai readus atât de multe în mine că nu am crezut vreodată că este posibil. Pentru cel mai bun, cel mai grijuliu om, admir fiecare centimetru din omul care ești și devii. Abia aștept să sărbătorim multe, multe altele pentru totdeauna. Te iubesc, G”, a scris Eiza Gonzalez, pe Instagram.</p>
<blockquote><p>Mi se pare că e momentul potrivit să clarific faptul că eu și Grigor (n.r. Dimitrov) am decis să mergem pe căi diferite. Vă rog să respectați intimitatea noastră și să nu credeți tot ce apare despre noi. Sunt foarte recunoscătoare pentru timpul pe care l-am petrecut împreună, atât ca prieteni dragi, cât și ca iubiți în ultimii 6 ani. Din cauza programului nostru greu, al evenimentelor și responsabilităților pe care le avem, a fost cea mai bună variantă pentru a merge înainte”, a spus Mădălina Ghenea despre despărțirea de Grigor Dimitrov.</p></blockquote>

]]></description>
    </item>
    <item>
      <title>Marian Drăgulescu s-a însurat, dar abia acum a venit marele anunț despre el și a treia lui soție</title>
      <link>https://www.prosport.ro/sport-life/marian-dragulescu-s-a-insurat-dar-abia-acum-a-venit-marele-anunt-despre-el-si-a-treia-lui-sotie-20179572</link>
      <description><![CDATA[<img src="https://www.prosport.ro/wp-content/uploads/2025/05/Marian-Dragulescu-s-a-insurat-dar-abia-acum-a-venit-marele-anunt-despre-el-si-a-treia-lui-sotie.png"/><br/><p>Marian Drăgulescu și Simona Carmen s-au căsătorit religios pe data de 24 mai 2025 și deja vor să aibă copii.</p>
<p>Cel mai valoros gimnast al României are planuri mari cu a treia sa soție și a spus că își dorește să devină din nou tată.</p>
<h2><span>Marian Drăgulescu s-a însurat, dar abia acum a venit marele anunț despre el și a treia lui soție</span></h2>
<p>Sâmbătă, 24 mai 2025, <span>Marian Drăgulescu și Simona Carmen s-au căsătorit</span> religios. Mirii au sărbătorit alături de familie și apropiați, într-un restaurant de lângă București. Fostul gimnast i-a avut alături de el pe Beatrice și Richard, cei doi copii din căsnicia cu Larisa. Marian Drăgulescu are planuri mari cu Simona Carmen și a spus că își dorește să devină din nou tată.</p>
<p>„Costin Ștucan: Copii… doi, nu, ai? Majori?</p>
<p>Marian Drăgulescu: Da!</p>
<p>Costin Ștucan: 20 și?</p>
<p>Marian Drăgulescu: 21 și 19!</p>
<p>Costin Ștucan: Fata, 21… mamă, ce copii mari ai, incredibil!</p>
<p>Marian Drăgulescu: Nu mai zic…</p>
<p>Costin Ștucan: Păi și înseamnă că, pe aproape, te pregătești să fii bunic.</p>
<p>Marian Drăgulescu: Da, și tătic, sper!</p>
<p>Costin Ștucan: Ce vrei să spui?</p>
<p>Marian Drăgulescu: Eu și Simona ne dorim!</p>
<p>Costin Ștucan: Vă doriți?</p>
<p>Marian Drăgulescu: Sper!</p>
<p>Costin Ștucan: Nu e ceva…</p>
<p>Marian Drăgulescu: Nu e, nu e niciun anunț.</p>
<p>Costin Ștucan: Nu?</p>
<p>Marian Drăgulescu: Nu, că…</p>
<p>Costin Ștucan: Deci mai vrei un copil?</p>
<p>Marian Drăgulescu: Mai vrem copii!</p>
<p>Costin Ștucan: Copii?</p>
<p>Marian Drăgulescu: Da!” a fost dialogul purtat în cadrul podcastului <span>iAM Ștucan</span>.</p>
<h2><span>Marian Drăgulescu nu regretă căsnicia cu Larisa: „Au fost și momente frumoase”</span></h2>
<p>Marian Drăgulescu își vede fostele relații ca pe un proces de învățare și a spus că <span>nu regretă căsnicia cu Larisa.</span></p>
<p>„Am învățat în viața mea din greșeli, așa că nu regret căsnicia cu Larisa. Au fost și momente frumoase ale relației, și momente mai puțin frumoase.</p>
<p>Cel mai bine ne merge separat, ne înțelegem de minune acum. A fost o relație nocivă, au fost multe scandaluri, certuri, am fost doi tineri care scoteam ce e mai rău din noi”, a spus Marian Drăgulescu.</p>

]]></description>
    </item>
    <item>
      <title>„Mica Bijuterie” a Timişoarei prinde viață. Primele imagini: costă 24.000.000 de euro şi va fi mândria Banatului</title>
      <link>https://www.prosport.ro/fotbal-intern/superliga/mica-bijuterie-a-timisoarei-prinde-viata-primele-imagini-costa-24-000-000-de-euro-si-va-fi-mandria-banatului-20179497</link>
      <description><![CDATA[<img src="https://www.prosport.ro/wp-content/uploads/2025/05/„Mica-Bijuterie22-a-Timisoarei-prinde-viata.-Primele-imagini-costa-24.000.000-de-euro-si-va-fi-mandria-Banatului-1400x790.jpg"/><br/><p>Infrastructura sportivă a Timișoarei se află în plin proces de dezvoltare, iar „Mica Bijuterie” a Banatului avansează cu pași repezi către momentul inaugurării.</p>
<p>Este vorba despre stadionul „Eroii Timișoarei”, care va costa aproximativ 24.000.000 de euro și va avea o capacitate de puțin peste 10.000 de locuri.</p>
<h2><span>Imagini proaspete cu stadionul „Eroii Timișoarei”. Superba arenă de peste 10.000 de locuri ar trebui să fie gata până în vara lui 2026</span></h2>
<p>Până când <span>proiectul noului stadion „Dan Păltinișanu” din Timișoara va intra în linie dreaptă</span> și lucrările de construcție vor fi demarate, iubitorii fotbalului din Banat se pot bucura de progresul de care beneficiază o altă arenă.</p>
<p>Așa cum am precizat deja, nu este vorba despre <span>stadionul de 130.000.000 de euro din Timișoara</span>, ci de o altă arenă, în care se va investi aproximativ 24.000.000 de euro. Numele pe care îl va purta stadionul va fi de „Eroii Timișoarei”, iar în interiorul lui își vor putea face loc aprixmativ 10.100 de spectatori.</p>
<p>Cei de la <span>OpiniaTimișoarei.ro</span> au intrat în posesia unor imagini proaspete filmate de unul dintre cititorii lor, iar în acestea se poate vedea că proiectul „Eroii Timișoarei” a avansat copios în ultima perioadă.</p>
<p>Concret, gradenele de beton pe care vor fi amplasate cele peste 10.000 de scaune au fost deja finalizate la cele două tribune și cele două peluze. De asemenea, la tribuna 1 a fost turnată deja șapa pentru tribuna oficială. Totodată, se lucrează și la scările exterioare pe care suporterii vor putea urca la etajul superior.</p>
<p>Un alt detaliu care poate fi observat în imaginile din galeria foto a articolului este reprezentat de faptul că toate cele 4 turnuri din colțurile terenului au fost deja ridicate, două dintre ele fiind aproape finalizate.</p>
<p>Sursa menționată mai sus informează cu privire la faptul muncitorii vor lucra în perioada imediat următoare la stâlpii ridicați pentru susținerea acoperișului stadionului.</p>
<p>Și, nu în ultimul rând, căile de acces către tribune au fost deja amenajate de echipa responsabilă cu lucrările de construcție.</p>
<h2><span>Stadionul „Eroii Timișoarei” va fi omologat în categoria 4 UEFA</span></h2>
<p>Concret, OpiniaTimișoara.ro anunță că stadionul va avea o capacitate de 10.101 locuri și va acoperi o suprafață de peste 9.000 de metri pătrați.</p>
<p>Pe lângă suprafața de joc, arena va încadra și un mic parc de distracții pentru micii suporteri, plus o parcare generoasă, în care vor putea staționa peste 450 de autoturisme.</p>
<p>Partea pozitivă pentru locuitorii din zonă este că locurile de parcare vor putea fi folosite de ei atunci când nu sunt programate meciuri pe stadionul „Eroii Timișoarei”, anunță sursa citată.</p>
<p>Cât despre categoria în care va fi omologat stadionul, aceasta este UEFA 4. Așadar, arena va putea găzdui meciuri din cele mai importante competiții intercluburi europene: Champions League, Europa League și Conference League.</p>
<p>În ceea ce privește clipa la care stadionul va putea fi dat în folosință, jurnaliștii de la sursa citată susțin că s-ar putea consemna în luna iunie a anului 2026.</p>
<p>Cele aproximativ 24.000.000 de euro pompate în ridicarea stadionului sunt asigurate din banii de la bugetul local.</p>

]]></description>
    </item>
    <item>
      <title>Michael Schumacher, ce lovitură. Vânzare record a monopostului său Ferrari: 18.170.000 de dolari</title>
      <link>https://www.prosport.ro/formula-1/michael-schumacher-ce-lovitura-vanzare-record-a-monopostului-sau-ferrari-18-170-000-de-dolari-20179431</link>
      <description><![CDATA[<img src="https://www.prosport.ro/wp-content/uploads/2025/05/Michael-Schumacher-ce-lovitura.-Vanzare-record-a-monopostului-sau-Ferrari-18.170.000-de-dolari-1400x1011.jpg"/><br/><p>Michael Schumacher (56 de ani) continuă să reprezinte una dintre cele mai emblematice figuri din lumea sportului mondial, iar drept dovadă, fostul pilot din Formula 1 a dat o nouă lovitură de imagine.</p>
<p>Cu ocazia Marelui Premiu de la Monaco, casa de licitații RM Sotheby’s, cu sediul în Blenheim, Ontario, Canada, a bifat o vânzare record a monopostului Ferrari pe care Schumacher l-a condus în anul 2001. Concret, „bijuteria” a fost tranzacționată pentru colosala sumă de 18.170.000 de dolari!</p>
<h2><span>Ce nebunie: monopostul Ferrari condus de Michael Schumacher în 2001, vândut la licitație cu 18.170.000 de dolari! S-a stabilit un nou record</span></h2>
<p>Michael Schumacher a ieșit din viața publică după tragicul accident din decembrie 2013, însă imaginea sa continuă să dăinuie la nivelul sportului mondial.</p>
<p>De curând, <span>cu ajutorul soției sale, Corinna, Michael Schumacher i-ar fi semnat o cască britanicului Jackie Stewart</span>, pe care acesta din urmă a purtat-o în timpul unui tur de circuit la Marele Premiu din Bahrain.</p>
<p>Inevitabil, gestul lui Schumacher a stârnit o mulțime de reacții, iar ulterior, același <span>Jackie Stewart a surprins cu următoarea afirmație: „Poate-l vedem pe Michael Schumacher, în curând, la boxe!”</span>.</p>
<p>Până când vor veni eventuale vești bune despre starea de sănătate a neamțului, Michael Schumacher a acaparat din nou presa internațională cu o știre importantă. Unul dintre monoposturile Ferrari pe care le-a condus în anul 2001 a fost scos la vânzare de casa de licitații RM Sotheby’s cu ocazia Marelui Premiu din Formula 1 de la Monaco.</p>
<p>Iar conform prestigioasei publicații <span>The New York Times</span>, „bijuteria” a fost vândută pentru colosala sumă de 18.170.000 dolari.</p>
<figure aria-labelledby="figcaption_attachment_20179444" class="wp-caption aligncenter" id="attachment_20179444"><img alt="" class="size-large wp-image-20179444" decoding="async" fetchpriority="high" height="1011" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/ferrari-schumacher-1400x1011.jpg" srcset="https://www.prosport.ro/wp-content/uploads/2025/05/ferrari-schumacher-1400x1011.jpg 1400w, https://www.prosport.ro/wp-content/uploads/2025/05/ferrari-schumacher-768x555.jpg 768w, https://www.prosport.ro/wp-content/uploads/2025/05/ferrari-schumacher-1536x1109.jpg 1536w, https://www.prosport.ro/wp-content/uploads/2025/05/ferrari-schumacher.jpg 1800w" width="1400"/><figcaption class="wp-caption-text" id="figcaption_attachment_20179444">SURSA FOTO: PROFIMEDIA. 25 mai 2025. Monopostul condus de Michael Schumacher, în 2001, la Marele Premiu de la Monaco</figcaption></figure>
<p>Licitația menționată mai sus reprezintă un record absolut pentru Ferrari, în Formula 1, și a depășit o vânzare realizată în 2022 care a avut în prim-plan tot un monopost condus de Schumacher. Este vorba despre un exemplar care l-a avut la volan pe neamț în 2003 și în schimbul căruia s-a plătit suma de 13.200.000 dolari.</p>
<p>Trebuie precizat că atât în 2001, cât și în 2003, Michael Schumacher a devenit campion în Formula 1 alături de Ferrari. De altfel, legendarul pilot încă deține recordul celor mai multe titluri câștigate în Formula 1, 7 la număr: 1994, 1995, 2000, 2001, 2002, 2003, 2004.</p>
<h2><span>De la ce sumă a început licitația</span></h2>
<p>Potrivit sursei menționate, monopostul vândut pentru suma de 18.170.000 dolari a fost condus de Michael Schumacher în 2001 la Marele Premiu de la Monaco și la Marele Premiu al Ungariei.</p>
<p>Licitația a început de la suma de 9.090.000 milioane de dolari și s-a oprit la cea deja precizată, care include și taxele, după cum informează The New York Times.</p>
<p>Și, nu în ultimul rând, monopostul din 2001 este ultimul care a câștigat și cursa de la Monaco, dar a triumfat și la finalul sezonului competițional din Formula 1.</p>
<p>După acel an, Ferrari fie a câștigat Marele Premiu de la Monaco, dar a pierdut titlul, fie invers. Iar ultimele două triumfuri ale „Scuderiei” din Principat datează din 2017 și 2024, cu Sebastian Vettel și Charles Leclerc protagoniști.</p>

]]></description>
    </item>
  </channel>
</rss>
