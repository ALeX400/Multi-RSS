<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Costel Gâlcă, mesaj tulburător pentru victimele exploziei din Rahova. Frații lui locuiesc chiar acolo: „Aşa ceva n-ar trebui să se întâmple în România”</title>
      <link>https://www.prosport.ro/diverse/costel-galca-mesaj-tulburator-pentru-victimele-exploziei-din-rahova-fratii-lui-locuiesc-chiar-acolo-asa-ceva-n-ar-trebui-sa-se-intample-in-romania-20301578</link>
      <description><![CDATA[<img src="https://www.prosport.ro//wp-content/uploads/2025/10/Costel-Galca-mesaj-tulburator-pentru-victimele-exploziei-din-Rahova.-Fratii-lui-locuiesc-chiar-acolo-scaled-e1760796353458-1400x875.jpg"/><br/><p>Costel Gâlcă a transmis un mesaj emoționant în legătură cu tragedia petrecută în Sectorul 5 din București.</p>
<p>Dimineața zilei de 17 octombrie a lovit Capitala cu o tragedie, după ce trei persoane și-au pierdut viața în urma unei explozii în cartierul Rahova.</p>
<h2><span>Costel Gâlcă, mesaj tulburător pentru victimele exploziei din Rahova. Frații lui locuiesc chiar acolo: „Aşa ceva n-ar trebui să se întâmple în România”</span></h2>
<p>Tehnicianul celor de la Rapid a fost foarte afectat de vestea exploziei și i-a contactat imediat pe membrii familiei sale, mulți dintre ei locuind în continuare chiar în acea zonă.</p>
<p>Costel Gâlcă s-a linișit în momentul în care a aflat că tatăl său și frații săi sunt bine, dar este în continuare întristat de faptul că o asemenea tragedie s-a produs în țara noastră.</p>
<p>„O parte din copilăria mea a fost în Rahova. Când am aflat, inițial am citit mesajul greșit trimis de un prieten dinamovist, alături de care am jucat. Eram atent la altceva și când am văzut mai bine că s-a produs accidentul tragic am început să-i sun pe tatăl meu, pe frații mei, care stau acolo.</p>
<p>Am reușit să vorbesc cu ei, mi-au spus că sunt bine. Vreau să-mi exprim gândurile pentru familiile îndoliate. Inima mea este alături de ei. Autoritățile au reacționat destul de repede, i-au ajutat. Este un accident tragic și nu ar trebui să se întâmple în țara noastră”, a spus Costel Gâlcă, la conferința de presă.</p>
<h2><span>Costel Gâlcă și Giovanni Becali, legați emoțional de blocul care a explodat</span></h2>
<p>În blocul care a explodat <span>a copilărit Constantin Gâlcă</span>, nimeni altul decât fostul mare internațional și actual antrenor al celor de la Rapid București, potrivit Fanatik.</p>
<p>De asemenea, Giovanni Becali, celebrul agent de fotbaliști, a mărturisit că el a făcut liceul la Dimitrie Bolintineanu, fix lângă blocul unde a avut loc tragedia. Impresarul a fost zguduit când a aflat vestea tragică.</p>
<p>„Știam dinainte, eram acasă la televizor, e nenorocire mare de tot. La Dimitrie Bolintineanu am fost în a noua și a zecea. Incredibil! Muriseră doi până atunci, nu știu acum, pentru că nu se știe exact.</p>
<p>Blocurile astea au vechime de 60, 70 de ani. S-au făcut în anii ’70. Aici am învățat eu. Ucraina, îți dai seama? Sunt niște blocuri vechi și centralele astea… De-asta centralele astea private, probabil era o centrală pentru tot blocul, dar nu cred, că fiecare are centrala lui.</p>
<p>Numai în noile blocuri acum, știu că frate-miu se mai ocupă cu așa ceva, e centrală pentru tot blocul, dar centrala e afară, nu e în bloc”, a spus Giovanni Becali, potrivit sursei menționate anterior.</p>

]]></description>
    </item>
    <item>
      <title>Alex Pițurcă face avere din imobiliare. Fiul lui Victor Pițurcă a băgat bani într-un complex de 3.500.000 de euro din Sectorul 5</title>
      <link>https://www.prosport.ro/diverse/alex-piturca-face-avere-din-imobiliare-fiul-lui-victor-piturca-a-bagat-bani-intr-un-complex-de-3-500-000-de-euro-din-sectorul-5-20301558</link>
      <description><![CDATA[<img src="https://www.prosport.ro//wp-content/uploads/2025/10/Alex-Piturca-face-avere-din-imobiliare.jpg"/><br/><p>Alex Pițurcă a investit sume uriașe în domeniul care a luat amploare în ultimii ani, iar acum culege roadele muncii sale.</p>
<p>Fiul fostului selecționer nu s-a îmbogățit din fotbal dar are flerul tatălui său în afaceri și câștigă sume uriașe în fiecare an. Are afaceri în imobiliare care s-au dezvoltat foarte mult în ultimii ani și a mai demarat un proiect costisitor, dar care pe viitor îi va aduce venituri substanțiale.</p>
<h2><span>Complexul de 3.5 milioane de euro deținut în Sectorul 5</span></h2>
<p>În Sectorul 5, Alex Pițurcă deține un complex rezidențial format din 4 blocuri. Valorea investiției se ridică la peste 3.5 milioane de euro. Este un complex modern, dotat cu parcare subterană și spații comerciale, astfel că proprietarii sau chiriașii au la dispoziție rapid sursele necesare pentru alimente sau alte lucruri.</p>
<p>Catedral Residence se află pe strada Gheorghieni, zona 13 Septembrie. Proiectul uriaș făcut de Alex Pițurcă cuprinde 130 de locuințe. Prețurile unui apartament în această zonă ajung și la 300.000 de euro, în funcție de numărul de camere, etaj, etc.</p>
<p>Spațiile comerciale din Catedral Residence sunt deja închiriate. Chiria unui astfel de spațiu ajunge la 3.000 de euro pe lună și în cele mai multe cazuri se achită în avans cu un an. În celebrul complex rezidențial al lui Alex Pițurcă chiriile pornesc de la 600 de euro, dar chiriașii au parte de condiții de lux.</p>
<p><span>Imperiul Pițurcă </span>se extinde în Sectorul 5, iar co-acționară în firma PFC Solar Enery este și fiica Claudia Naboiu. Cei doi frați țin frâiele afacerii care reprezintă motorul financiar al noului proiect imobiliar deemarat în Sectorul 5, potrivit <span>Cancan</span>.</p>
<p>Potrivit ultimului bilanț financiar, firma a înregistrat o cifră de afaceri de 1.3 milioane de euro și profit net de peste 500.000 de euro.</p>
<h2><span>Firma lui Alex Pițurcă, în vizorul DNA, în 2022</span></h2>
<p>În urmă cu trei ani, firma lui <span>Alex Pițurcă a fost anchetată de DNA </span>în scandalul măștilor pentru MApN. Inițial, s-a cerut arestarea fiului lui Victor Pițurcă, dar Instanța a respins cererea. În același dosar a mai fost cercetat Gabriel Țuțu, fostul director al Companiei Naționale Romarm SA.</p>
<p>DNA susținea la acea vreme că firma lui Pițurcă jr. a făcut un profit de 720.000 de euro din afacerea cu Romarm. Pițurcă și fiul său au fost audiați în acest dosar. Alex Pițurcă a ajuns sub control judiciar, scăpând de arestul preventiv.</p>
<blockquote><p>„A investit banii mei. Banii aceia care scrieţi că i-au intrat lui Alex Piţurcă în firmă, aceia erau 90% banii mei, nu erau bani câştigaţi. Băiatul meu a vrut să intre în această afacere”, a povestit Victor Pițurcă, la ieșirea din sediul DNA.</p></blockquote>

]]></description>
    </item>
    <item>
      <title>A fost milionar și a ajuns nevoiaș din cauza băuturii, dar n-a reușit să scape de viciu: „Așa o să mor”</title>
      <link>https://www.prosport.ro/diverse/a-fost-milionar-si-a-ajuns-nevoias-din-cauza-bauturii-dar-n-a-reusit-sa-scape-de-viciu-asa-o-sa-mor-20301647</link>
      <description><![CDATA[<img src="https://www.prosport.ro//wp-content/uploads/2025/10/A-fost-milionar-si-a-ajuns-nevoias-din-cauza-bauturii-dar-n-a-reusit-sa-scape-de-viciu-„Asa-o-sa-mor-e1760799296327.jpg"/><br/><p>Paul Gascoigne, fost mare fotbalist al naționalei Angliei, a ajuns să piardă o adevărată avere din cauza viciului său.</p>
<p>Fostul mare jucător s-a confruntat încă din cariera sa de fotbalist profesionist cu patima alcoolului, iar dependența este în continuare prezentă in viața sa.</p>
<h2><span>A fost milionar și a ajuns nevoiaș din cauza băuturii, dar n-a reușit să scape de viciu: „Așa o să mor”</span></h2>
<p><span>Paul Gascoigne a recunoscut</span> că nu va renunța niciodată la alcool și că nu poate să schimbe asta, în ciuda tuturor problemelor pe care le-a avut din cauza acestei dependențe.</p>
<p>Fostul mare fotbalist al Angliei s-a confruntat toată viața cu dependența de alcool. În vârstă de 58 de ani, „Gazza” a fost internat de mai multe ori în clinici de dezintoxicare, încercând fără succes să scape de această problemă.</p>
<p>Eforturile medicilor nu au dat roade, iar Gascoigne a revenit de fiecare dată la alcool, consumând cu regularitate.</p>
<p>Într-un interviu recent pentru presa din Marea Britanie, el a explicat de ce nu a reușit să renunțe la băutură. A spus că obișnuia să se îmbete pur și simplu de dragul de a o face, nu din stres sau din cauza altor probleme.</p>
<h2><span>Paul Gascoigne recunoaște că nu poate renunța la acool: „Nu pot să mă schimb!”</span></h2>
<p>Gascoigne a declarat că nu mai are nimic de ascuns în privința acestui subiect. Vestea bună este că atunci când decide să se lase condus de acest viciu, totuși nu mai bea perioade lungi așa cum o făcea în trecut.</p>
<p>„Nu m-am schimbat, nu pot să mă schimb, nici n-aș ști cum să o fac. Probabil că așa o să mor. Dar nu mai am nimic de ascuns, toată țara știe ce am făcut.</p>
<p>Beam pentru că voiam să beau, iar apoi regretam consecințele. Acum, dacă am o recidivă, nu mai ține săptămâni întregi ca altădată.</p>
<p>Privind în urmă, cred că mi-am rănit părinții. Dar nu te gândești la asta atunci. Persoana pe care o rănești cel mai tare ești tu însuți”, a spus Paul Gascoigne, potrivit The Mirror.</p>
<ul>
<li>Paul Gascoigne a jucat pentru echipe importante precum Newcastle, Lazio și Tottenham, iar la naționala Angliei a adunat 57 de selecții și a marcat zece goluri</li>
</ul>

]]></description>
    </item>
    <item>
      <title>Gestul lui Ion Țiriac pentru familiile afectate de explozia de la blocul din Rahova. A venit ordinul imediat</title>
      <link>https://www.prosport.ro/diverse/gestul-lui-ion-tiriac-pentru-familiile-afectate-de-explozia-de-la-blocul-din-rahova-a-venit-ordinul-imediat-20301557</link>
      <description><![CDATA[<img src="https://www.prosport.ro//wp-content/uploads/2025/10/Gestul-lui-Ion-Tiriac-pentru-familiile-afectate-de-explozia-de-la-blocul-din-Rahova.-A-venit-ordinul-imediat.jpg"/><br/><p>Capitala României a fost lovită de o tragedie în dimineața zilei de 17 octombrie, atunci când un bloc din Sectorul 5 a explodat.</p>
<p>O scurgere de gaze a fost cauza pentru care blocul a sărit în aer, iar 3 persoane și-au pierdut din păcate viața.</p>
<h2><span>Gestul lui Ion Țiriac pentru familiile afectate de explozia de la blocul din Rahova. A venit ordinul imediat</span></h2>
<p>Allianz-Țiriac, una dintre cele mai mari firme de asigurări din România, a anunțat că îi sprijină pe oamenii afectați de <span>explozia din cartierul Rahova</span>.</p>
<p>După incident, compania și-a contactat clienții din zonă pentru a vedea dacă au suferit pagube și pentru a le deschide rapid dosarele de daună. În blocul afectat existau nouă locuințe asigurate facultativ și, în total, 27 în întreaga zonă.</p>
<p>Cei care au polița „My Home” pot primi bani pentru cazare temporară, până la 500 de euro pe lună, timp de cel mult 90 de zile, dacă aduc documente justificative.</p>
<p>Valoarea totală a locuințelor asigurate de Allianz-Țiriac în acea zonă este de aproximativ 2 milioane de euro. Dacă autoritățile hotărăsc demolarea blocului, compania va plăti integral despăgubirile pentru toți clienții cu polițe valabile.</p>
<h2><span>Firma lui Ion Țiriac ajută victimele exploziei din Sectorul 5</span></h2>
<p>Evaluarea pagubelor minore se poate face online, printr-un formular unde se pot încărca poze, iar pentru daunele mai mari, verificările se vor face pe teren, imediat ce zona va fi sigură.</p>
<p>„Prioritatea noastră acum este să fim alături de oamenii afectați, cu soluții rapide și sprijin concret în aceste momente dificile. Echipele noastre au acționat imediat pentru a contacta toți clienții din zonă, a evalua pagubele și a facilita accesul la despăgubiri, inclusiv la cazare temporară acolo unde este nevoie.</p>
<p>În paralel, gestionăm procesele de constatare atât online, cât și în teren, imediat ce condițiile o vor permite. Rămânem implicați până la soluționarea completă a tuturor dosarelor de daună”, spune Daniela Covăcescu, director de operațiuni al Allianz-Țiriac Asigurări.</p>
<ul>
<li>Aproximativ 300.000 de locuințe din România sunt protejate prin asigurările facultative de la Allianz-Țiriac</li>
</ul>

]]></description>
    </item>
    <item>
      <title>Ce se întâmplă cu „bijuteria” de 10.000.000 de euro dintr-un mic oraș din România, care trebuia să fie gata anul acesta</title>
      <link>https://www.prosport.ro/diverse/ce-se-intampla-cu-bijuteria-de-10-000-000-de-euro-dintr-un-mic-oras-din-romania-care-trebuia-sa-fie-gata-anul-acesta-20301516</link>
      <description><![CDATA[<img src="https://www.prosport.ro//wp-content/uploads/2025/10/Ce-se-intampla-cu-„bijuteria-de-10.000.000-de-euro-dintr-un-mic-oras-din-Romania-care-trebuia-sa-fie-gata-anul-acesta.webp"/><br/><p>Potrivit celor mai proaspete informații, „bijuteria” de 10.000.000 de euro din Alexandria, un mic oraș din România, nu va fi gata nici în 2025, ci tocmai în 2026.</p>
<p>Lucrările la stadionul de 5.500 de locuri au început în urmă cu aproximativ patru ani, însă au fost amânate de mai multe ori.</p>
<h2><span>CSM Alexandria mai are de așteptat după noul stadion. Lucrările la „bijuteria” de 10.000.000 de euro ar putea fi finalizate în 2026</span></h2>
<p>În debutul lui 2021, adică în urmă cu mai bine de patru ani de zile, <span>s-a început construcția unui nou stadion modern în România</span>, la Alexandria mai precis.</p>
<p>Arena, care îi va fi rezervată în principal echipei locale, CSM Alexandria, trebuia să fie gata într-un termen de aproximativ 24 de luni inițial. Însă, în 2023, lucrările erau departe de a fi terminate, după ce proiectul a suferit mai multe amânări, în principal din cauza pandemiei de Covid-19.</p>
<p>Totuși, în 2025, șantierul a demarat în trombă, iar în iunie, <span>stadionul a ajuns să fie gata în proporție de 80-90%, după cum a informat Bogdan Ciobanu, președintele CSM Alexandria</span>.</p>
<p>„Stadionul este în proporție de 90 la sută finalizat… 80 la sută! Sperăm că prin septembrie, octombrie vom putea juca acolo, pentru că nu se aduc rulouri de gazon, se însămânțează. Eu cred că prin septembrie, octombrie am putea să jucăm meciurile de acasă acolo, dar e cu un dacă, nu e ceva sigur, sigur”, spunea Bogdan Ciobanu, pentru <span>Liga2.ro</span>.</p>
<p>Din păcate, chiar dacă gazonul a fost deja însămânțat și scaunele sunt montate, stadionul nu va fi gata de deschidere nici în 2025.</p>
<p>Potrivit <span>Fanatik</span>, „lucrările urmează să fie finalizate în anul 2026”, astfel că fotbaliștii lui CSM Alexandria vor trebui să mai evolueze în deplasare o perioadă.</p>
<p>În ultimii ani, gruparea din Liga 3 și-a jucat meciurile de pe teren propriu la Clinceni, Buzescu sau la Bradu.</p>
<p>Toată suflarea fotbalului din Teleorman speră, însă, că în 2026 arena de 5.500 de locuri va fi disponibilă pentru favorita locală.</p>
<h2><span>Detalii despre proiect</span></h2>
<p>Pe noul stadion din Alexandria nu vor avea loc doar partide de fotbal, ci și evenimente importante de atletism, la nivel național și european. Și asta pentru că arena beneficiază de o pistă modernă.</p>
<p>Mai jos detalii despre teren și pistă:</p>
<ul>
<li>teren de fotbal înierbat cu dimensiunea de 68×105 metri</li>
<li>pista de atletism outdoor cu lungime de 400 metri, cu 6 culoare a 1.22 metri, prevazută cu pista pentru sprint cu lungime totala de 130 metri la care se adaugă terenuri pentru săritură în lungime / triplu salt, săritură în înălțime, săritură cu prăjina, aruncarea cu discul / ciocanul</li>
</ul>
<p>Tot în interiorul complexului sportiv se vor mai găsi următoarele facilități:</p>
<ul>
<li>spații pentru echipe (vestiare, cameră prim ajutor, cameră antidoping, etc)</li>
<li>spații pentru oficiali</li>
<li>spații pentru spectatori (locuri pe scaune, grupuri sanitare, puncte de prim ajutor, puncte principale de servire etc.);</li>
<li>spații pentru presă (masa presei, boxă presă, cameră fotografi, platforme camere TV, studiouri TV, etc);</li>
<li>sală de forță</li>
<li>sală antrenament atletism;</li>
<li>spații recuperare sportivi</li>
<li>spații de cazare pentru sportivi (36 de camere);</li>
<li>sală de mese pentru sportivi (96 de locuri);</li>
<li>parcări pentru spectatori și autocare sportivi;</li>
<li>sistem de nocturnă</li>
</ul>

]]></description>
    </item>
  </channel>
</rss>
