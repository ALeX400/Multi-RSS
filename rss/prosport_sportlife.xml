<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Nu știam că există o astfel de iubire”. Campioana olimpică la tenis a publicat imagini cu fiica ei nou-născută</title>
      <link>https://www.prosport.ro/sport-life/nu-stiam-ca-exista-o-astfel-de-iubire-campioana-olimpica-la-tenis-a-publicat-imagini-cu-fiica-ei-nou-nascuta-20242125</link>
      <description><![CDATA[<img src="https://www.prosport.ro//wp-content/uploads/2025/08/„Nu-stiam-ca-exista-o-astfel-de-iubire.-Campioana-olimpica-la-tenis-a-publicat-imagini-cu-fiica-ei-nou-nascuta-1.jpg"/><br/><p>Monica Puig (31 de ani), campioana olimpică la tenis la Rio 2016, a devenit mamă și a publicat primele imagini cu fiica sa nou-născută.</p>
<p>Fostul număr 27 WTA are în palmaresul său două trofee: WTA 500 Strasbourg (2014) și JO Rio 2016, când a scris istorie pentru țara sa, fiind primul sportiv din Puerto Rico ce a cucerit aurul olimpic.</p>
<p><span>Monica Puig s-a retras din tenisul profesionist în 2022</span>, după o serie de accidentări, însă nu a stat departe de lumea tenisului, devenind specialistă în cadrul Tennis Channel.</p>
<h2><span>Campioana olimpică la tenis a publicat imagini cu fiica ei nou-născută</span></h2>
<p>Monica Puig a devenit mama unei fetițe la finalul lunii iulie și a publicat primele poze cu fiica sa nou-născută pe social media, acolo unde și-a ținut urmăritorii la curent cu viața sa de după retragerea din tenis.</p>
<p>Chiar dacă a ales să nu îi expună fața micuței Mila Alexandra, au curs valuri de felicitări pentru prospăta mamă, care astfel se alături clubului de jucătoare, foste sau în activitate, care au devenit mame.</p>
<p>„Nu știam că există o astfel de iubire”, a scris Monica Puig la poza unde se văd mâinile celor trei: mama, tata și copilul, pe fond fiind un fluture violet.</p>
<p>Felicitări au venit și din partea jucătoarelor din circuit, între acestea Coco Gauff, Asia Muhammad sau chiar Chris Evert, campioană de Grand Slam de 18 ori. De asemenea, Sabine Lisicki, finalistă la Wimbledon,  și Lucie Safarova (fost număr 5 WTA), la rândul lor mame, au felicitat-o pe Monica Puig și i-au urat „bun venit în clubul mamelor”.</p>
<p>Pe lângă poza menționată, Monica Puig a postat și câteva imagini de la o plimbare făcută alături de fetiță, cu un mesaj cu trimitere spre una dintre problemele cu care se confruntă cele mai multe dintre femei, tulburarea postpartum.</p>
<p>„Nu există baby-blue (n.r. depresia postpartum) aici, ci este frumoasa ținută CornFlower Blue, cea mai bună ținută pentru plimbările de după naștere”, a scris Monica Puig.</p>
<h2><span>Cariera Monicăi Puig</span></h2>
<p><span>Monica Puig a câștigat titlul olimpic la Rio 2016</span>, după ce în finală s-a impus în fața germancei Angelique Kerber, scor 6-4, 4-6, 6-1.  Astfel, Puig a devenit prima sportivă care a adus o medalie de aur olimpic țării sale.</p>
<p>În carieră, Puig a mai avut un singur trofeu câștigat, cel de la WTA 500 de la Strasbourg, în 2014. A fost finalistă la Sydney (2016) și Luxembourg (2017).</p>
<p>După mai multe accidentări, Monica Puig s-a retras din tenisul profesionist în 2022, iar de atunci a participat la competiții de anduranță, precum triatlonul IronMan din Puerto Rico. A contribuit la Tennis Channel în calitate de analist și prezentator pentru Destination Tennis, scrie <span>Tennis.com</span>.</p>

]]></description>
    </item>
    <item>
      <title>L-a pus în cel mai bun loc din lojă, apoi l-a făcut să-i pice fața când i-a dat cecul de 30 de mii de dolari pentru bursă</title>
      <link>https://www.prosport.ro/sport-life/l-a-pus-in-cel-mai-bun-loc-din-loja-apoi-l-a-facut-sa-i-pice-fata-cand-i-a-dat-cecul-de-30-de-mii-de-dolari-pentru-bursa-20242091</link>
      <description><![CDATA[<img src="https://www.prosport.ro//wp-content/uploads/2025/08/L-a-pus-in-cel-mai-bun-loc-din-loja-apoi-l-a-facut-sa-i-pice-fata-cand-i-a-dat-cecul-de-30-de-mii-de-dolari-pentru-bursa.jpg"/><br/><p>Un student și jucător de tenis de excepție la Universitatea din Louisville a avut parte de cea mai mare surpriză a vieții sale. Deși credea că doar asistă la meciul jucătorului său favorit, pe care îl urmărea încă de când era mic, tânărul a primit o bursă școlară de 30 de mii de dolari.</p>
<p>Russell Lokko se afla pe cel mai bun loc din loja lui Frances Tiafoe (SUA, 27 de ani, locul 14 ATP), în meciul cu ibericul Roberto Carballes Baena (32 de ani, locul 87 ATP), în turul secund al turneului ATP 1.000 Masters de la Cincinnati. Iar finalul partidei încheiată cu victoria americanului, scor 6-4, 6-3, l-a surprins, căci nu se aștepta la un asemenea premiu din partea lui Tiafoe, prin intermediul <span>fundației</span> pe care o deține și care sprijină copiii și tinerii talentați ori aflați în nevoie.</p>
<h2><span>Tiafoe i-a dat cecul de 30 de mii de dolari pentru bursă</span></h2>
<p>Frances Tiafoe și-a surprins unul dintre fanii înfocați care a venit să îl vadă la Cincinnati Open, unde evoluează în această perioadă.</p>
<p>Russel Lokko, student în anul trei, a crezut că doar asistă la meciul celui pe care îl urmărea de ani de zile, însă la finalul partidei Tiafoe a fost cel care i-a dat uriașa veste, aceea de a-i oferi un cec în valoare de 30 de mii de dolari, o bursă școlară pentru următorii doi ani. Lokko s-a arătat foarte bucuros pentru acest cec, dar mai ales pentru că l-a primit chiar de la idolul său.</p>
<p>„Sunt foarte entuziasmat și mă simt cu adevărat norocos că Frances mi-a dat acest cec. Va fi o ușurare pentru părinții mei și mă va ajuta să rămân concentrat pe ceea ce vreau să fac la facultate. Nu aveam nicio idee că îmi va da acești bani… De când eram mic, Frances a fost întotdeauna un model pentru mine, așa că este incredibil să primesc acești bani de la el”, a mărturisit Russel Lokko, citat de <span>Tennis.com</span>.</p>
<p>Americanul este<span> cunoscut publicului și pentru ieșirile nervoase pe care le are pe terenul de tenis</span>, iar unele dintre acestea chiar sunt „taxate” de organizatori.</p>
<h2><span>Legătura incredibilă dintre Tiafoe și Lokko</span></h2>
<p>Potrivit sursei menționate, legătura dintre Tiafoe și Lokko este una foarte profundă. Cei doi au fost sprijiniți în practicarea tenisului timpuriu de aceeași organizație, National Juniori Tennis &amp; Learning al Fundației USTA.</p>
<p>„Să-l văd cât de încântat era și să pot avea grijă de anul lui de junior și senior este o chestie importantă”, a afirmat Tiafoe, care la fel ca și Lokko, <span>este fiul unor imigranți</span>.</p>
<p>„Am fost în situația asta. Știu cum este și cât de greu este să poată face asta. Dacă îl ajut puțin și poate sunt doar 1% din motivul pentru care va deveni omul care va fi, este incredibil. De aceea am creat acest fond în cadrul USTA, pentru a putea face lucruri minunate ca acesta”, a mai spus Frances Tiafoe.</p>
<p>Premiul va ajuta la acoperirea diferenței de finanțare a bursei, astfel încât Lokko să își poată continua studiile la Louisville.</p>

]]></description>
    </item>
    <item>
      <title>Noua obsesie pe care o are Iga Swiatek: „Le repet foarte mult în minte, prea mult poate”</title>
      <link>https://www.prosport.ro/alte-sporturi/tenis/noua-obsesie-pe-care-o-are-iga-swiatek-le-repet-foarte-mult-in-minte-prea-mult-poate-20242135</link>
      <description><![CDATA[<img src="https://www.prosport.ro//wp-content/uploads/2025/08/Noua-obsesie-pe-care-o-are-Iga-Swiatek-„Le-repet-foarte-mult-in-minte-prea-mult-poate-1400x914.png"/><br/><p>Direct de la Cincinnati, din Statele Unite ale Americii, unde se pregătește să joace în turul 2 al competiției, Iga Swiatek (24 de ani – 3 WTA) a dezvăluit care este noua ei obsesie.</p>
<p>Talentata sportivă din Polonia le-a mărturisit reporterilor că face eforturi pentru a se controla, deoarece simte că își pune mintea în pericol.</p>
<h2><span>Iga Swiatek a dezvoltat o obsesie pentru coloana sonoră a musicalului Vrăjitoarele. Ariana Grande a făcut-o să își schimbe opinia</span></h2>
<p><span>Iga Swiatek, care de curând a suferit o eliminare șoc la Montreal</span>, încearcă acum să se revanșeze în fața propriilor fani cu ocazia turneului de la Cincinnati. Iar lucrurile decurg bine până în prezent, deoarece Swiatek a trecut fără emoții de primul tur, scor 6-1, 6-4 cu Potapova.</p>
<p>Acum urmează un duel cu ucraineanca Marta Kostyuk în turul 2, însă până la ora jocului, <span>Iga Swiatek, campioana de la Wimbledon 2025</span>, le-a făcut o confesiune reporterilor din SUA.</p>
<p>Poloneza susține că a dezvoltat o obsesie pentru coloana sonoră din musicalul Vrăjitoarele, a cărui primă parte a fost lansată în cinematografe în 2024.</p>
<blockquote><p>Melodiile au fost uimitoare. Le poți asculta în fiecare zi. Unele sunt pop, altele mai puțin pop și mai degrabă spre operă… Am devenit dependentă de coloana sonoră. A trebuit să mă opresc forțat, pentru că deja le repetam foarte mult în minte, tot timpul, prea mult poate”, a mărturisit Iga Swiatek, citată de <span>Tennis.com</span>.</p></blockquote>
<h2><span>A fost mare fană Taylor Swift, dar acum s-a mutat în tabăra Arianei Grande</span></h2>
<p>Principala voce din musicalul Vrăjitoarele îi aparține artistei Ariana Grande. Fără să se ferească, Iga Swiatek a spus că nu a prea avut-o la suflet pe Ariana, deoarece era o fană înfocată a rivalei acesteia, anume la fel de celebra Taylor Swift. Însă, după ce a văzut capodopera menționată mai sus, fostul număr 1 WTA și-a schimbat opinia:</p>
<blockquote><p>Am fost mereu o Swiftie (n.r. – fană a lui Taylor Swift), așa că atunci când Taylor a devenit celebră, prin 2014, 2016, Ariana era și ea faimoasă, dar le comparam cumva și mereu mi-a plăcut mai mult Taylor. Așa că nu am ascultat-o cu adevărat pe Ariana și nu prea mi-a păsat. Dar apoi, după Vrăjitoarele, când am văzut ce a făcut pentru a performa atât de bine și cum și-a ridicat vocea pentru a ajunge la un nivel pe care nu-l putea atinge înainte… Și cum a performat în general: a dansat, a jucat. Nu știam că poate face așa ceva. Așa că am fost pur și simplu șocată. Am ajuns să dezvolt un enorm de mare respect pentru ea”, a completat Iga Swiatek.</p></blockquote>
<p>În încheiere, poloneza le-a prezentat reporterilor și un clasament al melodiilor ei favorite.</p>

]]></description>
    </item>
    <item>
      <title>Fiul lui David Beckham e tot mai ataşat de soția sa, nora pe care Victoria Beckham nu o suportă mai deloc. Şi-au înnoit jurămintele: „Aş putea face asta zilnic cu ea”</title>
      <link>https://www.prosport.ro/diverse/fiul-lui-david-beckham-e-tot-mai-atasat-de-sotia-sa-nora-pe-care-victoria-beckham-nu-o-suporta-mai-deloc-si-au-innoit-juramintele-as-putea-face-asta-zilnic-cu-ea-20242111</link>
      <description><![CDATA[<img src="https://www.prosport.ro//wp-content/uploads/2025/08/Fiul-lui-David-Beckham-e-tot-mai-atasat-de-sotia-sa-nora-pe-care-Victoria-Beckham-nu-o-suporta-mai-deloc.-Si-au-innoit-juramintele.webp"/><br/><p>Brooklyn (26 de ani), fiul lui David Beckham (50), e tot mai atașat de soția sa, actrița Nicola Peltz (30), pe care Victoria Beckham (51) nu ar suporta-o, potrivit mai multor rapoarte împrăștiate în presa internațională pe parcursul ultimelor luni.</p>
<p>Brooklyn și Nicola sunt nepăsători, însă, cu privire la acest aspect și de curând și-au înnoit jurămintele în fața lui Dumnezeu.</p>
<h2><span>Brooklyn Beckham și Nicola Peltz se iubesc mai mult ca niciodată. Ce a declarat fiul lui David Beckham despre nora pe care Victoria nu o suportă</span></h2>
<p>În prima jumătate a anului 2025, tot mai multe surse din presa internațională au sugerat că <span>familia Bechkam este copleșită de un mega-scandal, care le are în prim-plan pe Victoria și soția fiului ei Brooklyn</span>.</p>
<p>Victoria Beckham nu ar fi suportat-o de la început pe actrița Nicola Peltz și chiar <span>ar fi făcut-o să plângă la nunta acesteia cu Brooklyn</span>.</p>
<p>Ulterior au apărut tot mai multe amănunte din acest scandal picant, care au fost confirmate, într-o oarecare măsură, și de deciziile luate în interiorul familiei. Spre exemplu, <span>Brooklyn Beckham a fost singurul care a refuzat să își vadă tatăl în ziua în care acesta a împlinit 50 de ani</span>.</p>
<p>Chiar dacă situația este departe de a fi rezolvată, fiul lui David Beckham nu își lasă influențată propria familie și continuă să trăiască fericit alături de Nicola Peltz. Iar de curând, cei doi și-au înnoit jurămintele pe care și le-au făcut cu ocazia nunții din 2022:</p>
<blockquote><p>A fost frumos. Tot ce ne-am dorit a fost o experiență cu adevărat frumoasă, o amintire drăguță. Și, ca să fiu sincer, aș putea să îmi înnoiesc jurămintele cu ea în fiecare zi!”, a mărturisit Brooklyn Beckham, într-un interviu acordat pentru revista <span>People</span>.</p></blockquote>
<h2><span>Se înțeleg de minune</span></h2>
<p>În continuare, fiul lui David Beckham a spus că se înțelege de minune cu Nicola Peltz și aceasta l-a ajutat să atingă noi culmi în cariera sa de antreprenor. Brooklyn a lansat pe piață „Cloud23”, un brand de sosuri picante, iar vânzările par să meargă de minune.</p>
<blockquote><p>Cred că cel mai important lucru pe care îl poate face cineva este să găsească persoana cu care își va petrece restul vieții. Cu siguranță că asta te formează ca persoană. Da, a fost foarte, foarte drăguț și distractiv. Nu ne place să ieșim la cină, sincer. Cum nu ne place nici să petrecem sau alte lucruri de genul ăsta. Când suntem împreună, ceea ce facem de cele mai multe ori este pur și simplu să stăm cu cei patru câini ai noștri și să bem un vin, acasă. Cât despre afacere, acum patru ani încercam să-mi dau seama ce vreau să fac pe parte de carieră. Iar ea mi-a spus: «Ne place mâncarea. De ce nu facem ceva legat de mâncare?». Așa că i-am răspuns: «Îmi place să gătesc, dar nu vreau neapărat să devin bucătar». Iar după a fost destul de ușor. Eu sunt un fan al combinației dintre dulce și picant, așa că am creat mai întâi aroma „Sweet Jalapeno”. Am fost uimiți de cât de bună era. Apoi, a doua azi, am început să fac cercetări și am găsit o oportunitate pentru sosuri picante de înaltă calitate. Am ales o sticluță superbă și cele mai curate ingrediente. Pot spune că totul a început cu dragostea mea pentru sosurile picante și dragostea mea pentru mâncarea picantă”, a punctat Brooklyn.</p></blockquote>

]]></description>
    </item>
    <item>
      <title>Jucătoarea cu care Halep spunea că a jucat „cel mai bun tenis al meu” s-a căsătorit şi e gata să se retragă definitiv, fără regrete: „Mai bine ca în vise”</title>
      <link>https://www.prosport.ro/alte-sporturi/tenis/simona-halep/jucatoarea-cu-care-halep-spunea-ca-a-jucat-cel-mai-bun-tenis-al-meu-s-a-casatorit-si-e-gata-sa-se-retraga-definitiv-fara-regrete-mai-bine-ca-in-vise-20242069</link>
      <description><![CDATA[<img src="https://www.prosport.ro//wp-content/uploads/2025/08/Jucatoarea-cu-care-Halep-spunea-ca-a-jucat-„cel-mai-bun-tenis-al-meu-s-a-casatorit-si-e-gata-sa-se-retraga-definitiv-fara-regrete-„Mai-bine-ca-in-vise-1400x902.png"/><br/><p>Caroline Garcia (31 de ani – 200 WTA), cu care Simona Halep (33) spunea că a jucat „cel mai bun tenis” al ei, s-a căsătorit cu spaniolul Borja Duran și e gata să se retragă definitiv din cariera de sportivă profesionistă.</p>
<p>Atleta a anunțat încă de la începutul anului că 2025 va reprezenta ultimul ei sezon în circuitul WTA, iar acum pare și mai hotărâtă să își agațe racheta în cui.</p>
<h2><span>E gata cu tenisul pentru Caroline Garcia. S-a căsătorit și la finalul anului se retrage definitiv</span></h2>
<p><span>Caroline Garcia, cu care Simona Halep a spus de mai multe ori că a jucat „cel mai bun tenis” al ei</span>, a anunțat la început anului că 2025 va reprezenta ultimul sezon al ei în circuitul WTA.</p>
<p><span>Jucătoarea franceză Caroline Garcia a dezvăluit „demonii” care au măcinat-o în timpul carierei</span> și, de asemenea, a vorbit despre problemele fizice, care nu au ocolit-o, din nefericire.</p>
<p>Iar acum, în ultima lună a verii, sportiva a început să își așeze viața de după retragere cu un prim eveniment de mare amploare. Pe scurt, Caroline Garcia s-a căsătorit cu spaniolul Borja Duran, care nu îi este nici el străin tenisului, deoarece împreună realizează celebrul podcast „The Tennis Insider Club”.</p>
<p>Ceremonia a avut loc pe 21 iulie, iar ulterior, Caroline Garcia a împărtășit mai multe fotografii superbe pe <span>pagina ei de Instagram</span>. De asemenea, într-un interviu acordat pentru Tennis.com, Garcia a oferit o primă reacție și a transmis că nu și-a schimbat gândurile în privința retragerii:</p>
<blockquote><p>Mă bucur că am reușit să joc un pic în acest an. Evident, corpul meu nu m-a ajutat atât de mult, așa că nu am jucat pe cât mi-am dorit la început. Dar se pare că voi putea să-mi termin cariera pe cât de sănătoasă se poate în acest moment. A fost o zi atât de specială, evident (n.r. – ziua nunții). A fost chiar mai bine decât în visele noastre. Am făcut lucrurile în felul nostru și am fost foarte fericiți să avem toți prietenii și familia acolo pentru a sărbători ziua noastră specială cu noi. O mulțime de oameni vor spune că a fost o zi specială, dar chiar a fost specială! Timp de câteva zile după aceea, am fost foarte emoționali, amintindu-ne momente diferite. A însemnat într-adevăr foarte mult”, a declarat Caroline Garcia, potrivit <span>Tennis.com</span>.</p></blockquote>
<h2><span>S-a calificat în turul 2 la Cincinnati</span></h2>
<p>Caroline Garcia s-a duelat de mai multe ori cu Simona Halep, iar meciurile dintre cele două au fost o încântare pentru sportiva din România.</p>
<blockquote><p>A fost un meci mare, am jucat cel mai bun tenis al meu și nu e niciodată ușor împotriva Carolinei”, spunea Simona Halep, în 2017, după o victorie în fața franțuzoaicei de la Turneul Campioanelor de la Singapore, 6-4, 6-2.</p></blockquote>
<p>Și nu a fost doar un episod izolat. În 2015, după un succes bifat la Sydney în fața Carolinei, Halep declara:</p>
<blockquote><p>Am jucat cel mai bun tenis al meu în setul al treilea. În setul al doilea, am făcut un pas în spatele liniei de fund. Poate de aceea m-a dominat”, puncta fostul lider WTA.</p></blockquote>
<p>Revenind în prezent, Carolina Garcia s-a calificat în turul 2 la turneul de la Cincinnati, după ce a învins-o pe britanica Sonay Kartal. În turul 2, ea va da peste Muchova.</p>
<blockquote><p>Unii oameni nu înțeleg și spun: «Oh, dar ești tânără», dar eu sunt aici de mult timp. Am avut suișuri și coborâșuri, am trecut prin momente dificile, ca nivel, ca rezultate, ca persoană și legat de cât de mult am suferit. Nu vreau să joc tenis doar pentru a juca tenis. Am fost în vârf și știu de ce e nevoie pentru a fi din nou acolo, dar nu am tăria și nu știu dacă e vorba de motivație, dar nu o mai pot face în continuare. Și este în regulă. La un moment dat, trebuie să o iei pe alt drum, să deschizi un alt capitol din viața ta. Sper că acest nou capitol va aduce mult mai multă bucurie și lumină în viața mea”, a mai spus Caroline Garcia, vizavi de retragerea din circuitul WTA.</p></blockquote>
<p>Caroline Garcia nu a cucerit niciun turneu de Grand Slam la simplu, însă la dublu s-a impus de două ori la Roland Garros, în 2016 și în 2022.</p>

]]></description>
    </item>
  </channel>
</rss>
