<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un român l-a ajutat pe Cristiano Ronaldo să-și cumpere prima mașină cu reducere: „Datorită mie și-a luat Mercedes”</title>
      <link>https://www.prosport.ro/diverse/un-roman-l-a-ajutat-pe-cristiano-ronaldo-sa-si-cumpere-prima-masina-cu-reducere-datorita-mie-si-a-luat-mercedes-20288316</link>
      <description><![CDATA[<img src="https://www.prosport.ro//wp-content/uploads/2025/10/Un-roman-l-a-ajutat-pe-Cristiano-Ronaldo-sa-si-cumpere-prima-masina-cu-reducere-„Datorita-mie-si-a-luat-Mercedes.jpg"/><br/><p>Fostul coleg de cameră al lui Cristiano Ronaldo l-a ajutat pe portughez să își achiziționeze prima mașină.</p>
<p>Marius Niculae a evoluat alături de Cristiano Ronaldo la Sporting Lisabona. Cei doi au împărțit și aceeași cameră timp de un an, iar „Săgeată” i-a fost alături lusitanului în multe momente din prima parte a carierei spectaculoase. Niculae a rememorat momentul în care a mers alături de Ronaldo să îl ajute să își cumpere prima mașină.</p>
<h2><span>Cristiano Ronaldo a mers pe mâna lui Marius Niculae când și-a luat prima mașină</span></h2>
<p>Fostul internațional român a dezvăluit încă un moment inedit cu Cristiano Ronaldo de pe vremea când erau colegi la Sporting Lisabona. Prezent la lansarea unui nou model de la brandul KGM, Niculae a dezvăluit că era șoferul lui Ronaldo până când l-a ajutat să își cumpere un Mercedes. Ba mai mult, l-a ajutat să beneficieze și de o reducere atunci când lusitanul și-a achiziționat prima mașină. La mai bine de 20 de ani, Cristiano Ronaldo a ajuns să aibă propria parcare plină de mașini de lux la care alți sportivi doar pot să viseze.</p>
<blockquote><p>„L-am plimbat de multe ori pe Cristiano Ronaldo. Datorită mie și-a luat un Mercedes. Acum, nu că vreau să-mi fac reclamă, dar asta e. A avut reducere datorită mie și așa și-a luat prima mașină”, a declarat Marius Niculae, potrivit <span>gsp.</span></p></blockquote>
<h2><span>Românul l-a învățat pe Ronaldo să facă 1.000 de abdomene</span></h2>
<p>Tot Marius Niculae l-a învățat pe Ronaldo și cum să ajungă să facă 1.000 de abdomene pe zi. Românul era învățat de la judo, sport pe care l-a practicat înainte de a se apuca de fotbal.</p>
<p>„Mulți mă întreabă despre Cristiano Ronaldo, mai ales că am fost coleg cu el la Sporting și le explic că el în afară de talent, muncea foarte, foarte mult. Făceam cu el câte o mie de abdomene înainte de antrenament sau după antrenament. De la mine o știe. Făcea abdomene, dar nu chiar o mie.</p>
<p>De ce? La judo, sportul pe care l-am făcut înainte de fotbal, ca să treci de la o centură la alta trebuia să faci o mie de abdomene și 150 de flotări.”, a spus fostul atacant, potrivit <span>Digisport.</span></p>
<p>Cristiano Ronaldo și Marius Niculae au evoluat împreună doar un an. Manchester United l-a transferat în 2003, iar de atunci portughezul a scris istorie în fotbalul internațional, ajungând să fie unul dintre cei mai mari fotbaliști din istorie. În prezent, evoluează pentru Al Nassr, la aproape 41 de ani.</p>

]]></description>
    </item>
    <item>
      <title>David Popovici, alături de Victor Rebengiuc și Mircea Cărtărescu. Ce este proiectul „Când rinocerii”</title>
      <link>https://www.prosport.ro/diverse/david-popovici-alaturi-de-victor-rebengiuc-si-mircea-cartarescu-ce-este-proiectul-cand-rinocerii-20288451</link>
      <description><![CDATA[<img src="https://www.prosport.ro//wp-content/uploads/2025/10/David-Popovici-alaturi-de-Victor-Rebengiuc-si-Mircea-Cartarescu.-Ce-este-proiectul-„Cand-rinocerii.jpg"/><br/><p>David Popovici, multiplu campion la natație, apare alături de Victor Rebengiuc și Mircea Cărtărescu într-un nou proiect.</p>
<p>Este vorba despre melodia „Când Rinocerii”, scoasă de trupa Taxi, iar David Popovici face parte din videoclipul piesei.</p>
<h2><span>David Popovici, alături de Victor Rebengiuc și Mircea Cărtărescu. Ce este proiectul „Când rinocerii”</span></h2>
<p>Trupa Taxi a lansat recent o nouă melodie, numită „Când Rinocerii”, o piesă cu un mesaj puternic, dedicată Republicii Moldova. Deși melodia este cântată de Dan Teodorescu, versurile sunt rostite, pe rând, de 31 de persoane cunoscute din lumea teatrului, literaturii, jurnalismului și activismului civic, care apar și în videoclip.</p>
<p>Printre aceste personalități se numără și David Popovici, multiplul campion la natație. Interesant este faptul că el este singurul sportiv prezent în videoclip și apare pentru câteva secunde, între minutul 1:19 și 1:22.</p>
<p>Deși scurtă, prezența lui are o puternică semnificație. Alături de el, apar nume mari precum Mircea Cărtărescu, Angela Gheorghiu sau Victor Rebengiuc.</p>
<p>În ceea ce privește melodia, Dan Teodorescu a recunocsut că este inspirată de piesa de teatru „Rinocerii”, scrisă de Eugen Ionescu. Artistul spune că piesa este „un apel pentru normalitate”.</p>
<p>„Am fost inspirat, în mod evident, de piesa de teatru Rinocerii, de Eugen Ionescu. Practic, nu sunt rinocerii mei. Drept care, pentru orice neclarităţi, sugestii sau reclamaţii, vă rog să vă adresaţi autorului piesei”, a scris Dan Teodorescu pe Facebook.</p>
<p><img alt="" class="aligncenter size-full wp-image-20288479" decoding="async" fetchpriority="high" height="731" sizes="(max-width: 1300px) 100vw, 1300px" src="https://www.prosport.ro//wp-content/uploads/2025/10/david-popovici.jpg" srcset="https://www.prosport.ro/wp-content/uploads/2025/10/david-popovici.jpg 1300w, https://www.prosport.ro/wp-content/uploads/2025/10/david-popovici-768x432.jpg 768w" width="1300"/></p>
<h2><span>Veste bună pentru românii care vor să-l vadă pe David Popovici la JO 2028! Când se pun în vânzare biletele</span></h2>
<p>Fanii lui David Popovici tocmai au primit o veste foarte importantă, în perspectiva Jocurilor Olimpice de vară din 2028.</p>
<p>Următoarea ediție a Jocurilor Olimpice va avea loc în Statele Unite ale Americii, în California, în orașul Los Angeles, iar spectacolul este unul garantat, așa cum americanii ne-au obișnuit de fiecare dată.</p>
<p>Interesant este că <span>organizatorii au anunțat deja</span> data la care vor fi puse în vânzare biletele, iar aceasta este de mare interes pentru românii care vor să ia parte. Concret, biletele vor putea fi cumpărate începând cu luna ianuarie 2026.</p>
<p>„Dacă vă cumpărați bilet pentru Jocurile Olimpice de la Los Angeles 2028, practic vă cumpărați un bilet pentru istorie”, a declarat Reynold Hoover, CEO-ul LA28, într-un comunicat de presă, potrivit swimswam.com.</p>

]]></description>
    </item>
    <item>
      <title>Are avere de peste o sută de milioane de euro în capitalism, dar viața în comunism i-a priit. Cum i-a câștigat Mitică Dragomir respectul cumnatului lui Ceaușescu: „Nu știi de glumă?”</title>
      <link>https://www.prosport.ro/diverse/are-avere-de-peste-o-suta-de-milioane-de-euro-in-capitalism-dar-viata-in-comunism-i-a-priit-cum-i-a-castigat-mitica-dragomir-respectul-cumnatului-lui-ceausescu-nu-stii-de-gluma-20288338</link>
      <description><![CDATA[<img src="https://www.prosport.ro//wp-content/uploads/2025/10/Are-avere-de-peste-o-suta-de-milioane-de-euro-in-capitalism-dar-viata-in-comunism-i-a-priit.-Cum-i-a-castigat-Mitica-Dragomir-respectul-cumnatului-lui-Ceausescu-„Nu-stii-de-gluma-scaled-e1759421227341-1400x840.jpg"/><br/><p>Dumitru Dragomir, fostul șef al Ligii Profesioniste de Fotbal, a povestit cum s-a certat cu familia Ceaușescu din cauza fotbalului.</p>
<p>Cunoscutul om de afaceri a reușit să dea lovitura în capitalism, dar recunoaște că nici în perioada comunistă nu i-a mers deloc rău.</p>
<h2><span>Are avere de peste o sută de milioane de euro în capitalism, dar viața în comunism i-a priit. Cum i-a câștigat Mitică Dragomir respectul cumnatului lui Ceaușescu: „Nu știi de glumă?”</span></h2>
<p>Dumitru Dragomir a povestit recent un episod tensionat din perioada comunistă, când s-a certat grav cu familia Ceaușescu.</p>
<p>Totul s-a întâmplat pe vremea când Dragomir era președintele echipei FC Olt Scornicești, formație foarte importantă pe vremea regimului comunist, pentru că era din satul natal al lui Nicolae Ceaușescu.</p>
<p>Într-o perioadă în care influența familiei Ceaușescu era uriașă, fostul șef al Ligii spune că a fost pus în situația incredibilă de a le ține piept.</p>
<p>Echipa pierduse un meci, iar la scurt timp a fost convocată o ședință dură la primărie, unde au fost chemați atât conducătorii clubului, cât și jucătorii. Atmosfera a fost tensionată, iar presiunile foarte mari.</p>
<p>În ciuda acestor lucruri, Dumitru Dragomir a avut curajul să le spună în față membrilor familiei Ceaușescu să nu se mai bage la echipă. <span>Omul de afaceri</span> a avut doar de câștigat în urma curajului nebun pe care l-a demonstrat.</p>
<p>Deși părea o decizie riscantă, chiar pentru libertatea sa, gestul lui i-a făcut pe aceștia să-l respecte, iar relația dintre ei s-a schimbat în bine după acel moment.</p>
<h2><span>Cum și-a riscat Dumitru Dragomir libertatea pentru a face performanță în fotbal</span></h2>
<p>Concret, Dumitru Dragomir a reușit să-i țină piept lui Vasile Bărbulescu, nimeni altul decât cumnatul lui Nicolae Ceaușescu după căsătoria cu Elena, sora dictatorului.</p>
<p>„Am avut la Scorniceşti un şef evreu, Lucian Gamsievici. Mie, de fiecare dată în preajma familiei Ceauşescu mi-era o frică de mă stricam la stomac. La echipă veneau nea Lică şi cu Gheorghiţă. Şi mai pierdeam meciuri.</p>
<p>Acolo n-a rezistat nimeni cât am rezistat eu, trei ani de zile. Toţi au plecat cu picioare în fund. De fiecare dată când veneau nu scoteam un cuvânt.</p>
<p>Într-o seară jucam poker cu Gamsievici şi cu alţii şi-mi zice: ‘Auzi, mă, parcă tu erai mai curajos, mai cu sânge în tine’. Iar eu îl întreb: ‘De ce spui asta, nea Lucică?’/ ‘Bă, dacă pleci prea mult capul, rămâi aplecat de tot’ /‘Ce vrei să spui?’ / ‘Vezi că încep ăştia să te calce în picioare, nu rezişti şase luni aici. Mai bine să te dea afară acum, după o săptămână, decât să te dea peste o lună, să fii şi bătaia lor de joc’.</p>
<p>Nea Lică (n.r. Vasile Bărbulescu, cumnatul lui Nicolae Ceauşescu) începe cu ‘Mă dobitocilor!’. Mă ridic eu: ‘Domnule preşedinte, nu vă mai permit să vorbiți așa cu mine. M-ați făcut și pe mine dobitoc, nu numai pe jucători’ / ‘Du-te, bă, în mă-ta, îmi zice mie nea Lică!’. Atunci eu îi spun: ‘Bine, atunci rămâi dumneata și condu aici’ și am plecat.</p>
<p>Să vezi atunci cum s-au repezit Gheorghiță şi alţii după mine. ‘Dom’le, ai înnebunit? Până mâine eşti arestat. Cum poţi să faci aşa ceva? Hai înapoi!’. Eu zbieram că nu, ca să m-audă, că era uşa deschisă. Mă duc înapoi, iar el îmi zice: ‘Hai mă, ce dracu, nu ştii de glumă?’ L-am făcut să cedeze.</p>
<p>I-am spus: ‘Nea Lică, eu am venit aici pentru familia dumneavoastră. Am venit de la oraş, aţi văzut ce vilă aveam. Am venit să vă ajut, dar dacă mă jigniţi şi nu mă lăsaţi în pace, n-am cum să fac treabă’ / ‘Spune ce trebuie făcut!’/ ‘Nu mai aveţi ce căuta la echipă. M-aţi adus pe mine, de ce mai veniţi dumneavoastră? Chemaţi-mă pe mine, fără echipă’ / ‘Da, dar tu dictezi banii şi eu îi plătesc!’/ ‘Aaa, pă şi credeţi că nu ajung banii la echipă?</p>
<p>Puneți un om de-al dumneavoastră să dea banii la echipă. Nu-i mai dau eu de-acum înainte’. El se uită la mine: ‘Și nu ne mai dai voie să venim la echipă?’ / ‘Păi, dacă v-aţi pricepe, v-aş da voie’. Dar Gheorghiţă, care se pricepea la fotbal, zice: ‘Şi cum domnu’ preşedinte, nici eu n-am voie?’. ‘Ba da, în tribună. dar la echipă mă lăsaţi pe mine, că de-asta m-aţi adus. Dacă vă convine, dacă nu, la revedere. Că am casă unde să mă duc’. De atunci am avut parte de respectul cuvenit”, a declarat Dumitru Dragomir pentru <span>Fanatik</span>.</p>

]]></description>
    </item>
    <item>
      <title>Cât trebuie să plătești pentru a petrece Revelionul la hotelul Simonei Halep</title>
      <link>https://www.prosport.ro/diverse/cat-trebuie-sa-platesti-pentru-a-petrece-revelionul-la-hotelul-simonei-halep-20288157</link>
      <description><![CDATA[<img src="https://www.prosport.ro//wp-content/uploads/2025/10/Cat-trebuie-sa-platesti-pentru-a-petrece-Revelionul-la-hotelul-Simonei-Halep-1400x649.jpg"/><br/><p><!--StartFragment --></p>
<p class="pf0"><span class="cf0">Retrasă din tenis </span><span class="cf1">î</span><span class="cf0">n prim</span><span class="cf0">ăvara acestui an, Simona Halep are acum mult mai mult timp să concentreze pe afacerile sale.</span></p>
<p class="pf0"><span class="cf0">De exemplu, pe hotelul din Poiana Brașov, acolo unde a anunțat deja prețurile pentru sejurul de Revelion, iar tariful acestuia se ridică la 1.430 de euro de persoană. </span></p>
<h2 class="pf0"><span><span class="cf1">Cât </span><span class="cf2">trebuie să scoți din buzunar pentru a petrece </span><span class="cf1">Revelionul la hotelul Simonei Halep</span><span class="cf2"> din Poiana Brașov</span></span></h2>
<p class="pf0"><span class="cf3">Retrasă din tenis în primăvara acestui an, Simona Halep are acum </span><span class="cf2">tot timpul din lume să se ocupe de </span><span class="cf2">business</span><span class="cf2">-urile sale. Cum vremea s-a stricat </span><span class="cf1">î</span><span class="cf2">n Rom</span><span class="cf1">â</span><span class="cf2">nia, iar la munte a </span><span class="cf1">î</span><span class="cf2">nceput deja s</span><span class="cf2">ă ningă, fosta sportivă a găsit de cuviință să anunțe prețurile pentru sejurul de Revelion la h</span><span class="cf3">otelul care-i poartă numele </span><span class="cf2">din Poiana Brașov, inaugurat la sfârșitul anului trecut. </span><span class="cf2">Iar <span>tarifele sunt c</span></span><span>â</span><span class="cf2"><span>t se poate de piperate</span> pentru rom</span><span class="cf1">â</span><span class="cf2">nii de r</span><span class="cf1">â</span><span class="cf2">nd. </span></p>
<p class="pf0"><span class="cf2">Sejurul la loca</span><span class="cf2">ția fostului lider mondial WTA presupune patru nopți de cazare, </span><span class="cf1">î</span><span class="cf2">ntre 30 decembrie 2025 </span><span class="cf2">și 3 ianuarie 2026, iar regimul nu este all-inclusive, ci doar cu mic dejun inclus. Totuși, cei care vor sărbători trecerea dintre ani la hotelul marii noastre campioane vor avea cina festivă asigurată </span><span class="cf1">î</span><span class="cf2">n noaptea de Revelion. </span></p>
<p class="pf0"><span class="cf2">Cei care vor </span><span class="cf1">î</span><span class="cf2">ntre</span><span class="cf2">ține atmosfera toată noapte sunt </span><span class="cf3">DJ Professor </span><span class="cf3">şi</span><span class="cf3"> Giorgio </span><span class="cf3">Ciabattoni</span><span class="cf2">, iar invitații se vor putea delecta cu </span><span class="cf3">terapii pentru relaxare </span><span class="cf2">și </span><span class="cf3">acces gratuit la zona SPA </span><span class="cf3">şi</span> de <span class="cf3">fitness.</span></p>
<p class="pf0"><span class="cf2">S</span><span class="cf0">ejurul de Revelion la hotelul din Poiana Brașov, care <!--StartFragment --></span><span class="cf0">oferă o priveliște fabuloasă către p</span><span class="cf1">ârtiile de schi de pe masivul Post</span><span class="cf2">ăvarul, </span><span class="cf0"><!--EndFragment -->va costa 1.430 de euro de persoană, </span><span class="cf1">î</span><span class="cf0">ntr</span><span class="cf0">-o </span><span class="cf0">cameră dublă, iar turiștii cazați vor avea parte </span><span class="cf0">şi</span><span class="cf0"> de un brunch special </span><span class="cf1">î</span><span class="cf0">n prima zi a anului viitor. </span></p>
<div class="wp-caption aligncenter" id="attachment_20288175" style="width: 1130px"><img alt="" aria-describedby="caption-attachment-20288175" class="size-large wp-image-20288175" decoding="async" height="1400" sizes="(max-width: 1120px) 100vw, 1120px" src="https://www.prosport.ro//wp-content/uploads/2025/10/526479521_122141045480682352_1353104624325774315_n-1120x1400.jpg" srcset="https://www.prosport.ro/wp-content/uploads/2025/10/526479521_122141045480682352_1353104624325774315_n-1120x1400.jpg 1120w, https://www.prosport.ro/wp-content/uploads/2025/10/526479521_122141045480682352_1353104624325774315_n-768x960.jpg 768w, https://www.prosport.ro/wp-content/uploads/2025/10/526479521_122141045480682352_1353104624325774315_n-1229x1536.jpg 1229w, https://www.prosport.ro/wp-content/uploads/2025/10/526479521_122141045480682352_1353104624325774315_n.jpg 1638w" width="1120"/><p class="wp-caption-text" id="caption-attachment-20288175">Foto: Facebook<br/>Hotel Simona Halep – Poiana Brașov</p></div>
<p><!--StartFragment --></p>
<h2 class="pf0"><span><span class="cf0">Prețuri piperate și </span><span class="cf1">î</span><span class="cf0">n restul anului</span></span></h2>
<p class="pf0"><span class="cf0">Unitatea de cazare deținută de Simona Halep, </span><span class="cf2">renovat</span><span class="cf0">ă</span><span class="cf2"> și transformat</span><span class="cf0">ă</span><span class="cf2"> din fosta pensiune Heraldic Club</span><span class="cf0">, este acum clasificată la 4 stele. <span>Prețurile pentru o noapte de cazare</span>, </span><span class="cf1">în</span><span class="cf0"> timpul anului</span><span class="cf3">, sunt și ele foarte mari, iar ele variază </span><span class="cf1">î</span><span class="cf3">ntre</span><span class="cf1"> 975 </span><span class="cf3">și 1530 de lei pe noapte pentru două persoane, cu mic dejun inclus.</span></p>
<p class="pf0"><span class="cf4">„</span><span class="cf1">În inima Poienii Bra</span><span class="cf3">șov, Hotel Simona Halep te așteaptă să descoperi un loc unde confortul și natura creează armonie. Camere elegante, un restaurant cu un meniu variat, terapii de masaj pentru momente de relaxare și o sală de fitness modernă </span><span class="cf4">– toate detaliile sunt g</span><span class="cf1">ândite pentru ca </span><span class="cf3">șederea ta să fie de neuitat’, se arată </span><span class="cf1">î</span><span class="cf3">n prezentarea </span><span class="cf3">hotelului deținut de fosta mare sportivă a Rom</span><span class="cf1">â</span><span class="cf3">niei. </span></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>DACIA, schimbare revoluționară. Anunțul noului CEO şi ce se va întâmpla cu prețurile maşinilor</title>
      <link>https://www.prosport.ro/alte-sporturi/auto-moto/dacia-schimbare-revolutionara-anuntul-noului-ceo-si-ce-se-va-intampla-cu-preturile-masinilor-20288138</link>
      <description><![CDATA[<img src="https://www.prosport.ro//wp-content/uploads/2025/10/DACIA-schimbare-revolutionara.-Anuntul-noului-CEO-si-ce-se-va-intampla-cu-preturile-masinilor.webp"/><br/><p>DACIA, cel mai mare producător de automobile din România, este gata pentru o schimbare revoluționară, care ar putea fi implementată complet până în 2035.</p>
<p>Anunțul a fost făcut de Katrin Adt (53 de ani), fiica unui diplomat german care se poate mândri cu faptul că e noul CEO al grupului DACIA.</p>
<h2><span>DACIA ar putea vinde exclusiv mașini electrice începând cu anul 2035. Noul CEO, Katrin Adt, a oferit declarații îndrăznețe</span></h2>
<p>DACIA este unul dintre producătorii de automobile din Europa care au avut parte de mare succes în ultimii ani, iar asta s-a datorat faptului că șefii companiei au anticipat bine direcția în care va merge piața.</p>
<p>Pe de-o parte, cel mai mare producător auto din România are în portofoliu <span>Dacia Spring, una dintre cele mai accesibile electrice nu doar din Europa</span>, ci din întreaga piață internațională. Pe de altă parte, <span>Dacia reușit să facă din Duster și Bigster unele dintre cele mai vândute modele de pe „Bătrânul continent”</span>, după ce raportul calitate-preț a ajuns de asemenea de invidiat, mult peste ce oferă brandurile consacrate din Germania, Franța sau Italia.</p>
<p>Iar liderii Dacia, sub atenta coordonare a noului CEO, Katrin Adt, vor să o țină pe aceeași linie pozitivă și sunt gata de o adevărată revoluție.</p>
<p>În cadrul primei interacțiuni pe care a avut-o cu presa din România, Katrin Adt, care este fiica unui diplomat german și are o carieră de aproape 30 de ani în industria auto, cu grupul Mercedes-Benz în CV, printre altele, a transmis că DACIA ar putea ajunge să vândă doar autoturisme electrice începând cu anul 2035.</p>
<p>Anuțul lui Katrin Adt nu a fost unul tranșant și s-a lăsat de înțeles că direcția companiei va fi aleasă și în funcție de ce vor decide liderii Uniunii Europene.</p>
<p>„Sunt directorul mărcii Dacia de mai puțin de o lună, deci cred că încă mai am nevoie de timp pentru a înțelege brandul și a defini, împreună cu echipa mea, strategia. Dar e deja limpede că misiunea mea este aceea de a duce Dacia către un viitor în care succesul său să fie la fel de mare ca în trecutul apropiat. Și asta într-o perioadă în care regulile (n.n. – cele din piața auto) se schimbă, pe piață apar noi competitori iar reglementările se modifică. Dacia se confruntă cu realitățile unei piețe în schimbare profundă. Dacă industria auto trebuie să ajungă la emisii zero în 2035, asta este valabil și pentru Dacia”, și-a început discrusul Katrin Adt, citată de <span>Economica</span>.</p>
<h2><span>A rostit cuvântul cel mare: electrificare</span></h2>
<p>Pe piața auto, emisii zero înseamnă mașini 100% electrice, iar în continuarea discursului, noul CEO al Dacia nu s-a ferit să pună punctul pe „i”.</p>
<p>„Se așteaptă de la mine și de la echipa mea să adaptez Dacia la noul mediu din industria auto. Și acest mediu este legat strâns de electrificare. Avem deja reglementări în Europa care ne impun schimbări până în 2035, când va trebui să oprim producția de mașini cu motoare cu ardere internă (ICE). Și, desigur, responsabilitatea mea este aceea de a conduce Dacia către acest nou mediu. Nu trebuie să uităm că rădăcinile mărcii Dacia sunt legate de mobilitatea accesibilă și asta trebuie să păstrăm odată cu electrificarea. Trebuie să menținem accesibilitatea mărcii precum și cel mai bun raport valoare – preț din industrie pentru clienții noștri. Asta înseamnă modul inteligent de electrificare a Dacia”, a completat Katrin ADt.</p>
<p>Așadar, în viitorul nu foarte îndepărtat, modelele Duster sau Bigster ar putea să îi calce pe urme lui Spring, care este în continuare singurul exemplar 100% electric vândut de Dacia. Producătorul auto român mai are în portofoliu și Dacia Jogger, care este full hybrid, însă nu full electric.</p>

]]></description>
    </item>
  </channel>
</rss>
