<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit nota de plată! Trebuie să dea 1.800.000 de dolari despăgubiri, după ce cryptomoneda pe care a promovat-o s-a prăbuşit</title>
      <link>https://www.prosport.ro/alte-sporturi/baschet/a-venit-nota-de-plata-trebuie-sa-dea-1-800-000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-20194123</link>
      <description><![CDATA[<img src="https://www.prosport.ro/wp-content/uploads/2025/06/A-venit-nota-de-plata-Trebuie-sa-dea-1.800.000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-1400x933.jpg"/><br/><p>Presa internațională a anunțat că a venit nota de plată pentru Shaquille O’Neal (53 de ani), legendă a baschetului american care nu în urmă cu mult timp a promovat o cryptomonedă.</p>
<p>Bunul virtual s-a prăbușit pe piață, iar cei care i-au ascultat sfatul lui O’Neal au ajuns să piardă o mulțime de bani.</p>
<h2><span>Shaquille O’Neal e bun de plată! Cryptomoneda FTX, pe care a promovat-o, îl va „scutura” de 1.800.000 de dolari</span></h2>
<p><span>Shaquille O’Neal va trebui să renunțe la o mică bucată din imperiul de peste 500.000.000 de dolari pe care l-a construit</span> cu multă muncă în ultimele decenii, deoarece a luat o decizie neinspirată.</p>
<p>Starul baschetului american, de 4 ori campion în NBA, a căzut pradă mirajului cryptomonedelor și a acceptat să o promoveze pe una dintre el. Este vorba despre moneda virtuală FTX, care în toamna lui 2021 avea un preț de aproximativ 85 de dolari. În prezent, valoarea ei a scăzut la sub un dolar. Și așa cum era de așteptat, această prăbușire a cauzat pierderi uriașe în portofelele virtuale ale unor oameni care au ales să investească în ea.</p>
<p>Potrivit <span>MensJournal.com</span>, Shaquille O’Neal a fost introdus la un dosar de amploare în 2023, iar de curând a venit decizia instanței. Sursa citată susține că ex-baschetbalistul american a fost obligat să plătească suma de 1.800.000 de dolari sub forma de despăgubiri.</p>
<p>Trebuie menționat că procesul s-a încheiat doar în ceea ce îl privește pe Shaquille O’Neal, însă ancheta din dosar continuă și site-ul menționat mai sus informează cu privire la faptul că și alte vedete din lumea sportului ar putea fi trase la răspundere. Avem aici exemplul lui Tom Brady, legendă a fotbalului american, Stephen Curry, baschetbalist, sau David Ortiz, jucător de baseball dominican-american.</p>
<p>Potrivit datelor de la dosar, daunele din întreg procesul se ridică la o sumă de ordinul miliardelor!</p>
<h2><span>Avocații lui Shaquille O’Neal au ajuns la o înțelegere cu procurorii</span></h2>
<p>Revenind la Shaquille O’Neal, fostul baschetbalist de la Orlando Magic, Los Angeles Lakers, Miami Heat, Phoenix Suns, Cleveland Cavaliers și Boston Celtics a negociat, prin intermediul avocaților săi, o înțelegere cu procurorii. Propunerea a fost avansată în aprilie 2025, însă termenii au fost finalizați abia în săptămâna aflată în curs. Tot acum s-a efectuat și plata de 1.800.000 de dolari menționată mai sus.</p>
<p>Însă, mai trebuie precizat un detaliu. <span>Shaquille O’Neal a fost</span> plătit cu suma de 750.000 de dolari atunci când a acceptat să promoveze cryptomoneda FTX, astfel că pierderea sa netă va fi de doar 1.050.000 de dolari.</p>
<p>Printre sportivii care mai sunt citați în dosar se regăsește și Naomi Osaka, jucătoarea de tenis care reprezintă Japonia în circuitul WTA.</p>
<p>Însă, Osaka, la fel ca toți ceilalți sportivi implicați, nu și-ar fi manifestat nici cea mai mică intenție de a negocia o înțelegere.</p>
<p>Conform sursei citate, Naomi Osaka ar fi primit și ea peste 308.000 de dolari pentru a promova cryptomoneda FTX, în timp ce Tom Brady sau Stephen Curry ar fi încasat sume de ordinul milioanelor de dolari.</p>

]]></description>
    </item>
    <item>
      <title>Michael Jordan, vacanță de miliardar la bordul unui iaht de 115.000.000 de dolari. În ce țară din Europa a venit</title>
      <link>https://www.prosport.ro/diverse/michael-jordan-vacanta-de-miliardar-la-bordul-unui-iaht-de-115-000-000-de-dolari-in-ce-tara-din-europa-a-venit-20193601</link>
      <description><![CDATA[<img src="https://www.prosport.ro/wp-content/uploads/2025/06/Michael-Jordan-vacanta-de-miliardar-la-bordul-unui-iaht-de-115.000.000-de-dolari.-In-ce-tara-din-Europa-a-venit-1.jpg"/><br/><p>Michael Jordan își petrece vacanța alături de familie la bordul unui iaht de 115.000.000 de euro.</p>
<p><span>Fostul star din NBA se bucură de o vacanță de lux </span>în Italia. A decis să plece din SUA într-o scurtă escapadă înainte de a începe colaborarea cu NBC în calitate de colaborator special pentru noul sezon de baschet din NBA. Alături de el se află soția Yvette Prieto și cele două fiice gemene de 11 ani, Victoria și Ysabel.</p>
<h2><span>Michael Jordan, vacanță la bordul unui iaht de lux prin Europa</span></h2>
<p>Legenda din NBA a ajuns în Sardinia, Italia, pentru o escapadă alături de familie și prieteni. În vârstă de 62 de ani, Michael Jordan a ajuns în Italia la bordul unui avion privat și a părut destul de relaxat într-o vestimentație lejeră, de sezon.</p>
<p>La scurt timp, americanul a fost surprins de jurnaliștii de la The Post la bordul unui iaht de 115.000.000 de euro. De regulă, obișnuiește să își petreacă vacanțele pe timpul verii în Europa, departe de ochii curioșilor din SUA, acolo unde este recunoscut oriunde s-ar duce.</p>
<p>Michael Jordan are o viață discretă și liniștită alături de soția sa Yvette și cele două fiice gemene. Yvette este cu 16 ani mai tânără decât Michael Jordan. Cei doi s-au cunoscut în 2008, iar trei ani mai târziu s-au logodit. Fostul baschetbalist a mai fost căsătorit de două ori, iar din mariajul cu Juanita Vanoy mai are trei copii: Jasmine, Marcus și Jeffrey Michael.</p>
<h2><span>Colaborare surpriză cu NBC pentru noul sezon din NBA</span></h2>
<p>Fanii lui Jordan și NBA au fost surprinși când au aflat că fostul sportiv va fi colaborator special pentru NBC pe toată perioada campionatului. Unul din cele mai cunoscute canale TV din SUA va transmite noul sezon și a dat lovitura semnând cu cel mai emblematic jucător din acest sport.</p>
<blockquote><p>„NBA pe NBC a fost o parte importantă din cariera mea și sunt încântat să fiu colaborator special al proiectului. Aștept cu nerăbdare să ne revedem odată cu lansarea NBA pe NBC în octombrie”, a spus Michael Jordan.</p></blockquote>
<p>Fostul baschetbalist ar urma să apară în segmente înregistrate în timpul sezonului, oferind aanalize care vor fi difuzate în emisiunile dinaintea partidelor. NBC va transmite în următorii 11 ani competiția din NBA alături de Walt Disney Company și Amazon Prime.</p>
<p>De-a lungul carierei, <span>Michael Jordan a câștigat</span> șase titluri de campion cu Chicago Bulls în NBA. A fost de 14 ori All-Star și de 5 ori MVP-ul ligii. S-a retras în sezonul 2002-2003 de la Washington Wizards.</p>

]]></description>
    </item>
    <item>
      <title>Şi-a ratat cariera în sport, dar a dat lovitura în afaceri. Firma lui de consultanță e evaluată la 35.000.000 de euro</title>
      <link>https://www.prosport.ro/alte-sporturi/baschet/si-a-ratat-cariera-in-sport-dar-a-dat-lovitura-in-afaceri-firma-lui-de-consultanta-e-evaluata-la-35-000-000-de-euro-20194160</link>
      <description><![CDATA[<img src="https://www.prosport.ro/wp-content/uploads/2025/06/Si-a-ratat-cariera-in-sport-dar-a-dat-lovitura-in-afaceri.-Firma-lui-de-consultanta-e-evaluata-la-35.000.000-de-euroSi-a-ratat-cariera-in-sport-dar-a-dat-lovitura-in-afaceri.jpg"/><br/><p>Joe Courtney (55 de ani), baschetbalistul care a fost coleg cu Michael Jordan (62) la Chicago Bulls, dar care și-a ratat cariera în sport, a dat lovitura în afaceri.</p>
<p>Colosul de 2.06 metri înălțime și peste 100 de kilograme are o firmă de consultanță și o alta de proiectare și construcții. Iar potrivit presei internaționale, ambele societăți sunt evaluate la peste 35.000.000 de euro.</p>
<h2><span>Joe Courtney, care a trecut prin echipa legendelor de la Chicago Bulls, din anii ’90, se descurcă de minune în afaceri și are o avere de zeci de milioane de euro</span></h2>
<p>Joe Courtney și-a început cariera de baschetbalist profesionist la Sioux Falls Skyforce, în 1992, iar un singur an mai târziu a avut imensa oportunitate de a semna cu Chicago Bulls, care pe atunci era sperietoarea din National Basketball Association (NBA).</p>
<p>Campioană națională în 1991, 1992, 1993, 1996, 1997 și 1998, <span>Chicago Bulls a beneficiat atunci de legendara generație care a fost condusă din teren de nimeni altul decât Michael Jordan</span>, poate cel mai mare baschetbalist din toate timpurile.</p>
<p>Courtney s-a alăturat lotului în 1993, așa cum am precizat deja, când Chicago avea doar două titluri cucerite în NBA, însă <span>nu a rezistat mult în preajma lui Michael Jordan</span>. După doar 5 meciuri bifate, în care a avut o medie de 2.2 puncte și 0.4 recuperări, el a fost transferat la Golden State Warriors. A urmat apoi o lungă listă de echipe bifate de Joe Courtney, care și-a ratat cariera în sport și în cele din urmă, în 2001, s-a retras.</p>
<p>Însă, potrivit unui material realizat de cei de la <span>TalkSport.com</span>, fostul baschetbalist o duce bine în prezent, deoarece conduce două firme, una de consultanță și una de proiectare și construcții, care sunt evaluate la peste 35.000.000 de euro.</p>
<h2><span>Vorbește la conferințe și este scriitor</span></h2>
<p>Cea mai mare parte din avere a adunat-o datorită firmelor menționate mai sus. Joe Courtney ajuta la construirea unor case personalizate, iar rezultatele le postează deseori pe pagina sa de Instagram, acolo unde este urmărit de aproape 60.000 de persoane.</p>
<blockquote><p>Urmăresc meciul în cinemaul unuia dintre clienții mei. Iubesc să fiu într-un cinema pe care l-am construit… Mă simt exact ca acasă”, a scris Courtney, într-o postare care poate fi văzută mai jos.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/CFyNod-gYPB/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Joe Courtney (@jcourt40)</p>
</div>
</blockquote>
<p><script async="" src="//www.instagram.com/embed.js"></script></p>
<p>Pe de altă parte, el își consolidează averea și din alte activități. Potrivit sursei menționate mai sus, Courtney vorbește la mai multe conferințe din Statele Unite ale Americii și este și un scriitor de succes.</p>
<p>Una dintre cărțile care îl are drept autor este intitulată „Viața dincolo de limite: 10 principii pentru a depăși barierele și a crește succesul în viața ta”.</p>

]]></description>
    </item>
    <item>
      <title>„Cât de mult contează somnul?”. Răspunsul doctorului Vlad Ciurea pentru românii stresați, care dorm puțin și prost</title>
      <link>https://www.prosport.ro/diverse/cat-de-mult-conteaza-somnul-raspunsul-doctorului-vlad-ciurea-pentru-romanii-stresati-care-dorm-putin-si-prost-20193365</link>
      <description><![CDATA[<img src="https://www.prosport.ro/wp-content/uploads/2025/06/„Cat-de-mult-conteaza-somnul.-Raspunsul-doctorului-Vlad-Ciurea-pentru-romanii-stresati-care-dorm-putin-si-prost.jpg"/><br/><p>Doctorul Vlad Ciurea îi învață pe românii care dorm puțin și prost, cât de important este durata și calitatea somnului pentru o viață sănătoasă.</p>
<p>Reputatul medic ne sfătuiește să ne punem în pat la ora 21.30, să lăsăm deoparte gadget-urile, dar și problemele de zi cu zi, și să nu facem abuz de medicamente pentru somn, deoarece acestea produc dependență.</p>
<h2><span>Doctorul Vlad Ciurea îi învață pe români „cât de mult contează somnul”</span></h2>
<p>Doctorul Vlad Ciurea <span>le dă un sfat celor care dorm puțin și prost</span>, despre cât de importantă este calitatea și durata somnului pentru o viață sănătoasă.</p>
<p>Reputatul medic susține că pentru un somn odihnitor trebuie să ne băgăm în pat la ora 21.30. Este obligatoriu să lăsăm în pace gadget-urile și problemele zilnice stresante, și să nu facem exces de medicamente care ajută somnul, deoarece acestea duc la dependență.</p>
<p>„Ne încărcăm, ne încărcăm peste zi cu o groază de probleme, venim supărați, inclusiv de trafic, de gropi, de străzile domnului Nicușor Dan. Suntem apăsați, cu un oraș tern, îți dă o stare de oboseală, tocmai, pentru că nu mai avem aer și soare. Am ajuns și nu putem să mergem spre acea odihnă perfectă și mergem încărcați cu fel de fel de gânduri, de idei, nu mai avem un somn profund.</p>
<p>Plus că ne culcăm târziu. Din propria experiență, vă rog, la 21.30, puneți toată media deoparte, lăsați braking news, lăsați telefonul deoparte, să nu îmi țiuie în cap, pentru că știți că emite unde electromagnetice și își dereglează somnul.</p>
<p>Somnul cel mai bun și asta e dovedit de toate studiile, este cel de la ora 22.00 și ora 00.00 seara. Atunci organismul se reface imediat. Vorbesc de somnul profund. Vreți să-l induceți cu substanțe, totul este minunat, numai că toate aceste substanțe, cu stimulare de melatonină, dau dependență.</p>
<p>E o problemă, dar e bine să dormi. E o vorbă. Dormi copile, să crești mare. De ce? Petnru că în timpul somnului funcționează această bijuterie, partea interioară, care curăță organismul, iar pe de altă parte, se dau comenzile spre sistemul endocrin, care secretă în liniște toți hormonii, de creștere, de tiroidă, și de alte părți foarte frumoase ale organismului feminin”, a declarat Vlad Ciurea la <span>Europa FM</span>.</p>
<h2><span>Stilul inedit de muncă al japonezilor. „Lucrau ce lucrau, adormeau, și șeful îi lăsa în pace”</span></h2>
<p><span>Faimosul doctor dezvăluie </span>că a rămas „mut” atunci când, într-o vizită efectuată anul trecut în Japonia, a observat că angajații adormeau uneori în timpul serviciului. Mai mult decât atât, șefii nu aveau nimic cu ei și îi lăsau „să-și încarce bateriile”.</p>
<p>„(n.r. – somnul de prânz) Sunt complet de acord cu această moțăială. Am fost de șapte ori în Japonia, ultima dată, în noiembrie, în Osaka și, lucrau ce lucrau, și adormeau și îi lăsau în pace. Șeful îi lăsa în pace atunci. Nu le spunea un cuvânt. Dormeau puțin, apoi continuau. Pe loc acolo, la birou. Aveau această capacitate de a lucra de dimineață și până seara. Nimeni nu le spunea nimic.</p>
<p>Datorită efortului psihic, creierul nu mai este atât de receptiv, nu mai poate reacționa. Luăm un cub de gheață, l-am stimulat, bem o cafea, tare, ca italienii, streto, streto, câte, mă? 7-8? Inima voastră rezistă? Chiar dacă e italiană. Am văzut și la maghiari la fel. Am rămas uimit. Noi suntem mai cuminți”, a concluzionat Vlad Ciurea.</p>
<p> </p>

]]></description>
    </item>
    <item>
      <title>Imperiul imobiliar al fotbalistului Florin Tănase, construit pe terenurile de la Gigi Becali, prinde contur. E gata structura primei clădiri din proiectul în care a băgat milioane de euro cu impresarul Florin Vulturar</title>
      <link>https://www.prosport.ro/diverse/imperiul-imobiliar-al-fotbalistului-florin-tanase-construit-pe-terenurile-de-la-gigi-becali-prinde-contur-e-gata-structura-primei-cladiri-din-proiectul-in-care-bagat-milioane-de-euro-cu-impresarul-20193137</link>
      <description><![CDATA[<img src="https://www.prosport.ro/wp-content/uploads/2025/06/Imperiul-imobiliar-al-fotbalistului-Florin-Tanase-construit-pe-terenurile-de-la-Gigi-Becali-prinde-contur.-E-gata-structura-primei-cladiri-in-care-bagat-milioane-de-euro-cu-impresarul-Florin-Vulturar.jpeg"/><br/><p>Florin Tănase, fotbalistul de la FCSB, a investit alături de impresarul Florin Vulturar milioane de euro într-un proiect imobiliar ridicat chiar pe terenurile de la Gigi Becali.</p>
<p>Acum, s-a finalizat structura primei clădiri din Noura Residence, din totalul de patru. Acestea vor avea, în total, 128 de apartamente, dintre care 40 au fost deja contractate.</p>
<p>Complexul imobiliar se ridică în zona de nord a Bucureștiului, unde își au sediul mai multe companii multinaționale.</p>
<h2><span>Structura primei clădiri din complexul rezidențial în care au investit Florin Tănase și Florin Vulturar, construit pe terenurile de la Gigi Becali, e gata</span></h2>
<p>După ce a deschis scorul în meciul România – Cipru 2-0, Florin Tănase are un alt motiv de satisfacție, de această dată din zona de business.</p>
<p>Structura primei clădiri, din totalul de patru, a complexului Noura Residence, a fost finalizată, semn că nu va mai dura mult până când noii proprietari își vor lua în primire locuințele din zona de nord a Capitalei.</p>
<p>„Răspunsul primit din partea pieței este unul bun și ne dovedește că am găsit o rețetă atractivă pentru doritorii unei locuințe premium, amplasate în nordul Bucureștiului, cu un acces foarte bun către cele mai importante puncte de interes din oraș. Avansăm rapid cu construcția Noura Residence, am implementat deja mai multe tehnologii de top, lucrăm la cea de-a doua clădire din cadrul proiectului și ne pregătim de etapa finisajelor premium în cadrul primului imobil.</p>
<p>Dezvoltarea Noura îmi aduce multiple satisfacții, sunt implicat în mod activ în toate etapele și voi continua cu siguranță să fiu un investitor activ pe piața rezidențială românească”, a declarat internaționalul român Florin Tănase, dezvoltatorul Noura Residence.</p>
<h2><span>Principalele atuuri ale zonei în care Florin Tănase și impresarul Florin Vulturar și-au propus să dea lovitura în industria imobiliarelor</span></h2>
<p>Potrivit unui comunicat de presă, cele mai mari avantaje ale celor care vor hotărî să locuiască în acest complex rezidențial sunt reprezentate de accesul la centrele de afaceri din zona Aviației, la zonele importante din nordul Bucureștiului, dar și către Aeroportul Otopeni sau Autostrada A3.</p>
<p>„Zona Pipera – sud, în care este dezvoltat proiectul, este una dintre cele mai efervescente pe piața rezidențială din București. Peste 50% dintre casele și apartamentele care se vor finaliza în acest an în oraș și împrejurimi sunt amplasate în zonele de nord ale orașului potrivit datelor SVN Romania.</p>
<p>Accesul foarte facil către marile centre de afaceri din zona Aviației, către cele mai importante zone comerciale din nordul Capitalei, către unele din cele mai bune instituții de învățământ private sau către Aeroportul Otopeni și Autostrada A3 reprezintă principalele atuuri ale zonei”, a declarat Victor Vremera, COO si managing partner SVN Romania, agent al proiectului.</p>
<ul>
<li>6 etaje vor avea cele 4 clădiri din Noura Residence</li>
</ul>

]]></description>
    </item>
  </channel>
</rss>
