<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Asta e artă”. Vedeta a renunțat complet la haine de ziua ei, iar imaginile îndrăznețe au fost apreciate de fani</title>
      <link>https://www.prosport.ro/alte-sporturi/baschet/asta-e-arta-vedeta-a-renuntat-complet-la-haine-de-ziua-ei-iar-imaginile-indraznete-au-fost-apreciate-de-fani-20233934</link>
      <description><![CDATA[<img src="https://www.prosport.ro/wp-content/uploads/2025/07/„Asta-e-arta22.-Vedeta-a-renuntat-complet-la-haine-de-ziua-ei-iar-imaginile-indraznete-au-fost-apreciate-de-fani-1400x737.png"/><br/><p>Kysre Rae Gondrezick (28 de ani), vedeta care a făcut senzație în Women National Basketball Asociation (WNBA), pentru echipele Indiana Fever și Chicago Sky, a renunțat complet la haine de ziua ei.</p>
<p>Imaginile îndrăznețe au ajuns și pe internet, pe platforma de socializare X mai precis, iar fanii baschetbalistei născute în Michigan, Statele Unite ale Americii, nu și-au putut ascunde entuziasmul.</p>
<h2><span>Cum s-a fotografiat Kysre Rae Gondrezick, în oglindă, de ziua ei. Și-a acoperit doar umerii cu un prosop</span></h2>
<p>Kysre Rae Gondrezick este o baschetbalistă profesionistă din Statele Unite ale Americii, ex-componentă a echipelor Indiana Fever și Chicago Sky, care cochetează și cu modelingul, după cum ea însăși se laudă pe platformele de socializare.</p>
<p>Rămasă <span>fără angajament în WNBA</span> din iunie 2024, după despărțirea de Chicago Sky, Kysre s-a axat pe cealaltă pasiune a ei și a pozat pentru mai multe reviste celebre din State. De asemenea, a fost foarte activă în online și doar pe Instagram a izbutit să adune o comunitate de aproape 600.000 de persoane.</p>
<p>La data de 27 iulie 2025, cu ocazia împlinirii a 28 de ani, <span>vedeta WNBA a renunțat</span> complet la haine și nu s-a sfiit să posteze mai multe imagini îndrăznețe pe platforma X.</p>
<p>Concret, Kysre Rae Gondrezick s-a pozat în oglindă, de pe marginea patului ei, iar singura bucată de material pe care a așezat-o pe ea a fost un prosop, pe care l-a pus pe umeri.</p>
<blockquote><p>Vedeta WNBA Kysre Gondrezick atrage privirile după ce s-a dezbrăcat complet cu ocazia zilei de naștere”, au titrat jurnaliștii de la celebra publicație britanică <span>The Sun</span>.</p></blockquote>
<p>În continuare, cei de la The Sun au prezentat cititorilor și o selecție de comentarii pe care au preluat-o de la postarea realizată de Kysre Rae Gondrezick.</p>
<blockquote><p>Asta este artă” / „Arăți divin” / „Ea dă tonul” / „Uimitor”, sunt doar câteva dintre mesajele pe care internauții i le-au lăsat sportivei.</p></blockquote>
<h2><span>Kysre este fiica celebrului Grant Gondrezick</span></h2>
<p>Potrivit The Sun, Kysre este fiica regretatului Grant Gondrezick, care a practicat baschetul profesionist timp de 12 ani și a jucat atât în NBA, cât și în Italia, Belgia, Argentina sau Spania,</p>
<p>De asemenea, unchiul lui Kysre, Glen Gondrezick, a fost și el la fel de celebru în NBA, reușind să îmbrace timp de șase sezoane tricoul unor formații ca Denver Nuggets sau New York Knicks.</p>
<p>Și, nu în ultimul rând, mama lui Kysre, Lisa Harvey, a practicat și ea baschetul profesionist, izbutind chiar să câștige un titlu național cu Louisiana Tech, în 1988.</p>
<p>Sursa citată mai sus susține că întreaga familie a lui Kysre Rae Gondrezick a cochetat cu sportul și inclusiv sora ei, Kalabrya, a evoluat timp de un sezon pentru echipa statului Michigan.</p>

]]></description>
    </item>
    <item>
      <title>David Popovici e campion mondial la 100 de metri cu nou record! A făcut o cursă fabuloasă!</title>
      <link>https://www.prosport.ro/david-popovici/david-popovici-e-campion-mondial-la-100-de-metri-cu-nou-record-a-facut-o-cursa-fabuloasa-20234110</link>
      <description><![CDATA[<img src="https://www.prosport.ro/wp-content/uploads/2025/07/David-popovici-finala-100-de-metri-liber-Singapore.webp"/><br/><p>David Popovici (20 de ani) s-a calificat în finala probei de 100 de metri liber la Campionatele Mondiale de Natație de la Singapore cu al doilea timp de pe tablou, 46.84.</p>
<p>În acest context, starul natației românești și-a asigurat culoarul 5 la startul cursei. În schimb, de pe 4, culoarul favoritului, a plecat americanul Jack Alexy (22), care în semifinale a terminat cu un timp de 46.81.</p>
<h2><span>David Popovici, medalie de aur și la 100 de metri liber! Cum s-a terminat „proba regină” de la Mondialele de Natație</span></h2>
<p>David Popovici a cucerit medalia de aur la finalul cursei de 100 de metri liber de la Campionatele Mondiale de Natație de la Singapore.</p>
<p>Starul natației românești a început de pe culoarul 5, iar la capătul celor două lungimi de bazin a izbutit să atingă marginea cu un timp de 46.51. Este un record al competiției de la Singapore!</p>
<p>În schimb, americanul Jack Alexy, marele rival al lui David Popovici din finală, care a luat startul de pe culoarul 4, cel al favoritului, a terminat proba cu un timp de 46.92.</p>
<p>Mai jos clasamentul complet al finalei de la 100 de metri liber:</p>
<ol>
<li>David Popovici, România – 46.51</li>
<li>Jack Alexy, Statele Unite ale Americii – 46.92</li>
<li>Kyle Chalmers, Australia – 47.17</li>
<li>Gui Caribe, Brazilia – 47.35</li>
<li>Egor Krnev, Rusia – 47.51</li>
<li>Patrick Sammon, Statele Unite ale Americii – 47.58</li>
<li>Maxime Grousset, Franța – 47.59</li>
<li>Matthew Richards, Marea Britanie – 47.74</li>
</ol>
<figure aria-labelledby="figcaption_attachment_20234303" class="wp-caption aligncenter" id="attachment_20234303"><img alt="" class="size-large wp-image-20234303" decoding="async" fetchpriority="high" height="701" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Screenshot-2025-07-31-at-18.47.41-1400x701.png" srcset="https://www.prosport.ro/wp-content/uploads/2025/07/Screenshot-2025-07-31-at-18.47.41-1400x701.png 1400w, https://www.prosport.ro/wp-content/uploads/2025/07/Screenshot-2025-07-31-at-18.47.41-768x384.png 768w, https://www.prosport.ro/wp-content/uploads/2025/07/Screenshot-2025-07-31-at-18.47.41-1536x769.png 1536w, https://www.prosport.ro/wp-content/uploads/2025/07/Screenshot-2025-07-31-at-18.47.41-2048x1025.png 2048w" width="1400"/><figcaption class="wp-caption-text" id="figcaption_attachment_20234303">SURSA FOTO: CAPTURĂ ECRAN www.worldaquatics.com</figcaption></figure>
<h2><span>David Popovici, aur la 200 de metri</span></h2>
<p>David Popovici a ținut steagul sus la proba sa favorită, 200 de metri liber, unde este campion en-titre mondial și olimpic. Chiar de Ziua Imnului Național al României, marți, pe 29 iulie, <span>Popovici a atins marginea bazinului cu un timp de 1:43.53 și i-a surclasat pe rivalii Luke Hobson (Statele Unite ale Americii) și Tatsuya Murasa (Japonia)</span>, care au terminat proba cu timpii 1:43.84, respectiv 1:44.54.</p>
<blockquote><p>Cred că a fost mai bine decât la JO. M-am antrenat mai mult pentru Jocurile Olimpice. Această finală vine după un an mai relaxat, mă bucur mai mult pentru această medalie decât pentru cea olimpică. Îmi spun că trebuie să fac asta, că trebuie să câștig, trebuie să înot cât pot de bine, că nu pot să renunț”, David Popovici, după triumful de la 200 de metri liber.</p></blockquote>
<p>Înainte de startul Mondialelor de la Singapore, <span>David Popovici era așteptat să ia parte și la proba de 50 de metri liber</span>. Însă, între triumful de la 200 de metri liber și finala de la 100 de metri liber, talentatul sportiv român a luat decizia de a nu mai forța și la o a treia probă.</p>
<p>Seriile și semifinalele cursei de 50 de metri liber sunt programate vineri, 1 august, în timp ce marea finală va avea loc sâmbătă, 2 august, de la ora 14:09.</p>

]]></description>
    </item>
    <item>
      <title>Ungurii au primit o lovitură teribilă după cursa lui David Popovici din semifinalele la 100 de metri. Timpul românului și cel al americanului Alexy l-au lăsat în afara finalei pe favoritul maghiarilor Nandor Nemeth</title>
      <link>https://www.prosport.ro/david-popovici/ungurii-au-primit-o-lovitura-teribila-dupa-cursa-lui-david-popovici-din-semifinalele-la-100-de-metri-timpul-romanului-si-cel-al-americanului-alexy-l-au-lasat-in-afara-finalei-pe-favoritul-maghiarilor-20234248</link>
      <description><![CDATA[<img src="https://www.prosport.ro/wp-content/uploads/2025/07/Ungurii-au-primit-o-lovitura-teribila-dupa-cursa-lui-David-Popovici-din-semifinalele-la-100-de-metri.webp"/><br/><p>Ungurii se vor uita lipsiți de entuziasm la finala de 100 de metri liber de la Campionatele Mondiale de Natație de la Singapore, deoarece favoritul lor, Nandor Nemeth (25 de ani), nu va concura în ea.</p>
<p>Înotătorul maghiar a fost surclasat de David Popovici (20), Jack Alexy (22) și alți performeri care au obținut calificarea pe tabloul final.</p>
<h2><span>Nandor Nemeth, „cel mai mare perdant” înaintea finalei de 100 de metri. Ce au scris ungurii după ce favoritul lor a fost învins de David Popovici și Jack Alexy</span></h2>
<p><span>David Popovici și Jack Alexy au obținut o calificare spectaculoasă în finala de 100 de metri liber</span> de la Campionatele Mondiale de Natație de la Singapore și, cel mai probabil, ei vor fi marii favoriți în lupta pentru medalia de aur la cursa de joi, 31 iulie.</p>
<p><span>Jack Alexy, noul fenomen al înotului din SUA, va lua startul în proba finală de pe culoarul 4</span>, cel destinat favoritului. În schimb, David Popovici va fi imediat lângă el, pe culoarul 5.</p>
<p>În finala probei de 100 de metri liber ar fi putut concura și maghiarul Nandor Nemeth, care nu a înregistrat un rezultat tocmai rău în semifinale.</p>
<p>Concret, el a făcut parte din semifinala 1 și a terminat al doilea, cu un timp de 47.72. Doar starul australian Kyle Chalmers l-a depășit, cu un timp de 47.72.</p>
<p>Așadar, Nemeth se aștepta ca rezultatul său să fie suficient de bun pentru a-i asigura un bilet către finală, însă a urmat semifinala 2, iar planurile maghiarului au fost date peste cap. În frunte cu David Popovici și Jack Alexy, alți 5 înotători din semifinala 2 au scos timpi mai buni decât Nandor Nemeth, care a ajuns pe locul 9 pe tabloul general, astfel că a ratat finala.</p>
<blockquote><p>A doua semifinală a probei masculine de 100 de metri liber din cadrul Campionatelor Mondiale de Natație de la Singapore a venit la pachet cu o dominație rară, iar cel mai mare perdant a fost Nandor Nemeth. A terminat pe locul doi în semifinala sa, dar pe locul 9 la general, așa că va avea doar statutul de rezervă principală”, notează maghiarii de la publicația <span>Nemzeti Sport</span>.</p></blockquote>
<figure aria-labelledby="figcaption_attachment_20234258" class="wp-caption aligncenter" id="attachment_20234258"><img alt="" class="size-large wp-image-20234258" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/nandor-nemeth-1400x933.jpg" srcset="https://www.prosport.ro/wp-content/uploads/2025/07/nandor-nemeth-1400x933.jpg 1400w, https://www.prosport.ro/wp-content/uploads/2025/07/nandor-nemeth-768x512.jpg 768w, https://www.prosport.ro/wp-content/uploads/2025/07/nandor-nemeth-1536x1024.jpg 1536w, https://www.prosport.ro/wp-content/uploads/2025/07/nandor-nemeth.jpg 1800w" width="1400"/><figcaption class="wp-caption-text" id="figcaption_attachment_20234258">SURSA FOTO: PROFIMEDIA. 31 iulie 2025. Nandor Nemeth</figcaption></figure>
<h2><span>Nandor Nemeth putea bifa a 5-a finală consecutivă la 100 de metri liber</span></h2>
<p>Din 2018 încoace, Nandor Nemeth se calificase de fiecare dată în finala probei de 100 de metri la Campionatele Mondiale de Natație. Iar în 2025 avea ocazia de a bifa a 5-a finală consecutivă, însă borna nu va mai fi atinsă.</p>
<blockquote><p>Se pare că am avut dreptate în privința timpului necesar pentru obținerea unei medalii. În semifinala mea, poate singura greșeală a fost întoarcerea către a doua lungime de bazin. Totuși, am învins campionul olimpic (n.r. – Zhanle Pan a terminat pe 3 în semifinala lui și, de asemenea, a ratat finala), am crezut că va fi suficient. Din păcate, în semifinala a doua toți au tras foarte bine și s-au îndemnat unul pe celălalt. A venit momentul să nu mai ajung în finală, ar fi fost frumos să fiu acolo pe termen nelimitat. Știu că nu m-am pregătit perfect, dar în orice caz, sunt mulțumit de mine”, a declarat Nandor Nemeth, citat de sursa menționată mai sus.</p></blockquote>

]]></description>
    </item>
    <item>
      <title>Darius Olaru, apariția serii la FCSB – Shkendija. Cât costă tricoul purtat de căpitanul FCSB</title>
      <link>https://www.prosport.ro/diverse/darius-olaru-aparitia-serii-la-fcsb-shkendija-cat-costa-tricoul-purtat-de-capitanul-fcsb-20233626</link>
      <description><![CDATA[<img src="https://www.prosport.ro/wp-content/uploads/2025/07/Darius-Olaru-aparitia-serii-la-FCSB-Shkendija.-Cat-costa-tricoul-purtat-de-capitanul-FCSB.jpeg"/><br/><p>Darius Olaru și-a făcut apariția la meciul FCSB – Shkendija, iar tricoul căpitanului roș-albaștrilor a atras toate privirile.</p>
<p><span>Campioana României </span>a început meciul retur cu macedonenii de la Shkendija. Elias Charalambous l-a pierdut pe căpitanul roș-albaștrilor în meciul tur, atunci când Darius Olaru a ieșit accidentat de pe teren. Veștile din partea medicilor nu au fost deloc bune, astfel că mijlocașul va rata următoarele partide. Și-a făcut apariția în tribune alături de proaspăta soție.</p>
<h2><span>Cât costă tricoul purtat de Darius Olaru la meciul FCSB – Shkendija</span></h2>
<p><span>Darius Olaru a suferit o ruptură musculară</span> marțea trecută și a fost schimbat după 63 de minute de joc. Va rata următoarele partide ale roș-albaștrilor. Mihai Stoica a anunțat că Olaru ar putea fi apt complet înaintea posibilului duel cu Qarabag din turul 3 preliminar al Ligii Campionilor.</p>
<blockquote><p>„Olaru, pe 10 august, va fi apt sută la sută. Înaintea meciului cu Qarabag, sper eu”, a spus Mihai Stoica la <span>Prima Sport.</span></p></blockquote>
<p>Căpitanul FCSB a fost surprins în tribune alături de proaspăta sa soție, Cristina Pădurean. Cei doi și-au unit destinele la scurt timp după ce Darius Olaru a devenit oficial campion în Superliga.</p>
<p>La meciul cu Shkendija, Olaru poartă un tricou de la un brand prestigios, Balenciaga. Modelul căpitanului roș-albaștrilor face parte dintr-o colecție statement care se remarcă printr-un design grafic contrastant, urban și minimalist. Este un tricou de culoare neagră, al cărui preț de pornire este 2.500 de lei. Se remarcă printr-un imprimeu frontal. Are două cercuri suprapuse, roșu și negru alături de logo-ul „Balenciaga”.</p>
<h3 class="title"><span>Echipele de start</span></h3>
<div class="content">
<ul>
<li>FCSB: Târnovanu – Crețu, M. Popescu, Ngezana, Radunovic – Șut, Chiricheș – Miculescu, Cisotti, Oct. Popescu – Bîrligea</li>
<li>Shkendija: Gaye – Trumci, Cake, Fetai, Webster – , Alhassan, Ramadani – Tamba, Krasniqi, Latifi – Ibraimi</li>
</ul>
</div>
<h2><span>Florin Tănase, celălalt mare absent de la FCSB</span></h2>
<p>În tribune și-a făcut apariția și cel mai în formă jucător al roș-albaștrilor din ultimii ani. Florin Tănase a avut o intrare imprudentă în meciul tur din Macedonia și a fost eliminat. Va rata următoarele trei meciuri din cupele europene. A venit să își susțină colegii la meciul retur pe care FCSB îl dispută pe Arena Națională. La primul meci de pe cel mai mare stadion din România, roș-albaștrii speră să facă remontada, după ce în tur au cedat cu 1-0, la Skopje.</p>
<figure aria-labelledby="figcaption_attachment_20233617" class="wp-caption aligncenter" id="attachment_20233617"><img alt="" class="size-large wp-image-20233617" decoding="async" height="835" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710-1400x835.jpg" srcset="https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710-1400x835.jpg 1400w, https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710-768x458.jpg 768w, https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710-1536x917.jpg 1536w, https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710.jpg 2048w" width="1400"/><figcaption class="wp-caption-text" id="figcaption_attachment_20233617">Foto: ProSport</figcaption></figure>

]]></description>
    </item>
    <item>
      <title>Tragedie în munți! A murit campioana olimpică la doar 31 de ani, după ce au căzut stâncile pe ea</title>
      <link>https://www.prosport.ro/diverse/tragedie-in-munti-a-murit-campioana-olimpica-la-doar-31-de-ani-dupa-ce-au-cazut-stancile-pe-ea-20233498</link>
      <description><![CDATA[<img src="https://www.prosport.ro/wp-content/uploads/2025/07/Tragedie-in-munti-A-murit-campioana-olimpica-la-doar-31-de-ani-dupa-ce-au-cazut-stancile-pe-ea.jpg"/><br/><p>O campioană olimpică a suferit un accident montan îngrozitor în urma căruia și-a pierdut viața la doar 31 de ani.</p>
<p>Laura Dahlmeier a murit în urma unui accident de alpinism. Fosta biatlonistă germană se afla în Munții Karakorum din Pakistan atunci când a fost declarat decesul. Sportiva a fost lovită de pietre în timp ce escalada în niște condiții meteo nefavorabile din cauza cărora misiunea de salvare a fost imposibilă.</p>
<h2><span>Lumea alpinismului e în doliu: dubla campioană olimpică s-a stins din viață la doar 31 de ani</span></h2>
<p>Fosta biatlonistă Laura Dahlmeier se afla la o altitudine de 5.700 de metri în munții Karakorum când s-a întâmplat tragedia. Era însoțită de Marina Krauss, iar în timp ce escalada nu a putut evita un val de pietre și a suferit lovituri puternice care i-au fost fatale. Accidentul a avut loc luni, dar echipa de salvare nu a reușit să o localizeze decât abia marți dimineață. Krauss a fost cea care a anunțat de urgență salvatorii, dar riscul ridicat de alunecări de teren a împiedicat efectuarea misiunii de salvare.</p>
<p>Decesul a fost confirmat de echipa fostei sportive. Potrivit unui comunicat, Dahlmeier era deja considerată decedată de două zile și recuperarea trupului neînsuflețit a fost imposibilă din cauza condițiilor extrem de dificile și a căderilor de pietre de pe Laila Peak. Nici intervenția cu elicopterul nu a fost posibilă, astfel că salvatorii au abandonat misiunea imediat după confirmarea morții sportivei.</p>
<h2><span>Mesajul Federației Olimpice Germane: „Ne luăm rămas bun”</span></h2>
<p>La scurt timp de la constatarea decesului, Federația Olimpică din Germania a transmis un mesaj omagial la adresa sportivei care reușea la Jocurile Olimpice de Iarnă din 2018 să câștige două medalii de aur.</p>
<blockquote><p>„Cu inimile grele ne luăm rămas-bun de la Laura Dahlmeier. Moartea ei neașteptată ne lasă fără cuvinte. A fost mai mult decât o campioană olimpică, a fost o persoană cu suflet, convingere și viziune. Povestea ta va trăi mai departe, Laura.”, a transmis Federația Olimpică Germană.</p></blockquote>
<p>Laura Dahlmeier și-a pierdut viața pe Laila Peak, unul din cele mai dificile vârfuri de urcat. Doar șapte persoane au reușit de-a lungul timpului să îndeplinească acest obiectiv. Chiar dacă era o alpinistă experimentată, Dahlmeier nu a putut să câștige „lupta” cu natura și a murit la o vârstă fragedă.</p>
<p>În 2019 se retrăgea din <span>sportul profesionist </span>precizând că nu mai e pasionată să continue. Se întâmpla la scurt timp după ce cucerise două medalii de aur în Pyeongchang, Coreea de Sud, în probele de Sprint și Urmărire, dar și bronzul în proba Individuală.</p>

]]></description>
    </item>
  </channel>
</rss>
