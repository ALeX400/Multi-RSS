<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce se întâmplă, de fapt, cu Mario Iorgulescu. Tatăl său a dezvăluit care e starea lui actuală: „Atunci când a comis-o băiatul meu era bolnav și major”</title>
      <link>https://www.prosport.ro/diverse/ce-se-intampla-de-fapt-cu-mario-iorgulescu-tatal-sau-a-dezvaluit-care-e-starea-lui-actuala-atunci-cand-a-comis-o-baiatul-meu-era-bolnav-si-major-20242899</link>
      <description><![CDATA[<img src="https://www.prosport.ro//wp-content/uploads/2025/08/Ce-se-intampla-de-fapt-cu-Mario-Iorgulescu.-Tatal-sau-a-dezvaluit-care-e-starea-lui-actuala-„Atunci-cand-a-comis-o-baiatul-meu-era-bolnav-si-major-1400x788.jpg"/><br/><p>Mario Iorgulescu a fost protagonistul unui accident rutier înfiorător în toamna anului 2019, eveniment soldat cu decesul unui bărbat în vârstă de 24 de ani.</p>
<p>Gino Iorgulescu, președintele Ligii Profesioniste de Fotbal, deși este recunoscut pentru profilul său discret în lumea mediatică din România, a explicat care e starea fiului său.</p>
<h2><span>Ce se întâmplă, de fapt, cu Mario Iorgulescu. Tatăl său a dezvăluit care e starea lui actuală</span></h2>
<p>În 2019, Mario Iorgulescu s-a urcat la volanul mașinii sale sub influența substanțelor interzise și cu o alcoolemie ridicată, iar în noaptea de 7 spre 8 septembrie a provocat un accident rutier grav, soldat cu moartea unui tânăr de 24 de ani, pe nume Dani Vicol. În decembrie anul trecut, Curtea de Apel București l-a condamnat pe Mario Iorgulescu la 8 ani și 8 luni de închisoare.</p>
<p>Deși apare foarte rar în mass-media, Gino Iorgulescu a dezvăluit care este starea actuală a fiului său. Totodată, actualul șef al Ligii Profesioniste de Fotbal a explicat și motivul pentru care a fost nevoit să se țină departe de viața publică.</p>
<p>„Au fost critici pentru că am avut problemele pe care le-am avut. La ce s-a scris prin presă s-a înrăit lumea încât nu puteam ieși public ca să mă înjure lumea pe nedrept.</p>
<p>Vorbind serios, stau să mă gândesc că atunci când a comis-o băiatul meu era bolnav și major. Să mă bage în ziare tot timpul cu problemele pe care le am… nu puteam să mai ies în lume. Lumea în România a început să fie rea de mult timp.</p>
<p>Mario nu e bine și nu vreau să mă întrebi de chestia asta”, a transmis Gino Iorgulescu, potrivit <span>Fanatik</span>.</p>
<h2><span>De câte ori a fost redusă pedeapsa lui Mario Iorgulescu</span></h2>
<p>Deși accidentul a avut loc acum 6 ani, <span>Mario Iorgulescu nu a petrecut nici măcar o zi în închisoare</span>, iar, de-a lungul anilor,  sentința sa a suferit numeroase modificări avantajoase.</p>
<p>Trimis în judecată la data de 14 august 2020, Mario Iorgulescu a fost condamnat în februarie 2023 de Tribunalul București la 15 ani și 8 luni de închisoare.</p>
<p>La data de 18 octombrie 2023, Curtea de Apel București a răspuns afirmativ la apelul inițiat de Iorgulescu, iar astfel, sentința sa a fost redusă cu doi ani.</p>
<p>În 2024, judecătoarele Lia Savonea și Adriana Ispas au anulat sentința de 13 ani și 8 luni motivând că Mario Iogulescu trebuie judecat pentru ucidere din culpă, nu pentru omor.</p>
<p>Pe 18 decembrie 2024, după rejudecare, condamnarea sa a fost scurtată până la 8 ani și 8 luni, <span>sentință care, recent, a fost redusă cu încă 8 luni</span>.</p>

]]></description>
    </item>
    <item>
      <title>Fotbalistul român, care era băut și drogat, a lovit mortal un pieton, apoi a fugit de la locul accidentului</title>
      <link>https://www.prosport.ro/diverse/fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului-20243140</link>
      <description><![CDATA[<img src="https://www.prosport.ro//wp-content/uploads/2025/08/Fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului.jpeg"/><br/><p>Un fotbalist român, care evoluează în ligile inferioare din România și care era băut și drogat la volan, a lovit mortal un pieton, apoi a fugit de la locul accidentului</p>
<p>Jucătorul în vârstă de 28 de ani a fost reținut de către polițiști pentru o perioadă de 24 de ore după accidentul pe care l-a produs pe Șoseaua Mangaliei din județul Constanța.</p>
<h2><span>Fotbalist român, implicat într-un grav accident rutier</span></h2>
<p>Un fotbalist român în vârstă de 28 de ani, despre care se spune că era băut și drogat în timp ce se afla la volan, a provocat <span>un accident rutier grav</span>. Acesta a lovit mortal un pieton, iar apoi a fugit de la locul producerii accidentului.</p>
<p>Jucătorul, care evoluează în ligile secunde de la noi din țară, a fost reținut de către oamenii legii pentru o perioadă de 24 de ore, în urma <span>accidentului pe care l-a provocat</span> în timp ce se deplasa pe Șoseaua Mangaliei, din județul Constanța.</p>
<p>Alex Florin Macarencu, jucătorul celor de la AS Unirea Topraisar, din Liga a 5-a, a fost supus analizelor de laborator, scriu jurnaliștii de la <span>focuspress.ro</span>. Rezultatele au fost pozitive pentru prezența mai multor substanțe psihoactive în sânge, dar și o îmbibație alcoolică de 3,82 mg/l alcool pur în sânge.</p>
<p>Astfel, în cursul zilei de marți, 12 august, Alex Florin Macarencu se va prezenta la Parchetul de lângă Judecătoria Constanța, în vederea sesizării instanței de judecată, cu propunere de arestare preventivă.</p>
<p>Sursa citată anterior mai notează că polițiștii de la Serviciul de Siguranță Rutieră au fost sesizați în legătură cu accidentul în noaptea de duminică spre luni, la ora 02:10. Astfel, oamenii legii s-au deplasat de urgență la fața locului, unde a ajuns și un echipaj medical care a constatat decesul unui bărbat în vârstă de 57 de ani, din municipiul Constanța.</p>
<p>Jucătorul care evoluează în Liga a 5-a din România ar fi fugit de la locul accidentului. Acesta a ieșit de la audieri cu gluga pe cap, ferindu-se de ochii curioșilor și de camerele de filmat, fără să dea declarații despre cele întâmplate în noaptea respectivă.</p>
<h2><span>Ce transmite IPJ Constanța</span></h2>
<p>„Astăzi, 11 august, în jurul orei 2.10, polițiști din cadrul Serviciului Siguranță Rutieră au fost sesizați, prin apel 112, cu privire la producerea unui accident rutier, pe Șoseaua Mangaliei din municipiul Constanța.</p>
<p>Deplasați la fața locului, polițiștii au constatat faptul că cele sesizate se confirmă, fiind identificată o victimă – bărbat, de 57 de ani, din municipiul Constanța – care a fost declarată decedată.</p>
<p>Din primele cercetări a rezultat faptul că bărbatul a fost acroșat de un autoturism, al cărui conducător auto a părăsit locul accidentului fără încuviințarea polițiștilor.</p>
<p>În urma investigațiilor efectuate de polițiști, șoferul a fost identificat, fiind vorba despre un bărbat, de 28 de ani, din localitatea Topraisar.<br/>
Acesta a fost transportat la spital pentru recoltarea de mostre biologice în vederea stabilirii alcoolemiei și a substanțelor din sânge.<br/>
În prezent, cercetările sunt continuate pentru stabilirea situației de fapt și luarea măsurilor legale care se impun”, a transmis IPJ Constanța.</p>

]]></description>
    </item>
    <item>
      <title>O femeie a început să repare un Cadillac rar din 1958, dar mecanicul a fugit cu piesele. Ce s-a întâmplat după 20 de ani</title>
      <link>https://www.prosport.ro/diverse/o-femeie-a-inceput-sa-repare-un-cadillac-rar-din-1958-dar-mecanicul-a-fugit-cu-piesele-ce-s-a-intamplat-dupa-20-de-ani-20242855</link>
      <description><![CDATA[<img src="https://www.prosport.ro//wp-content/uploads/2025/08/O-femeie-a-inceput-sa-repare-un-Cadillac-rar-din-1958-dar-mecanicul-a-fugit-cu-piesele.-Ce-s-a-intamplat-dupa-20-de-ani.jpg"/><br/><p>O femeie îndrăgostită de mașinile americane a dezvăluit cum în încercarea de a repara un Cadillac rar, un model din 1958, a rămas fără mare parte dintre piesele mașinii, inclusiv portierele, după ce mecanicul a fugit cu acestea. Astfel, procesul de restaurare s-a întins pe durata a 20 de ani, ca urmare a costului crescut al noilor piese, iar în prezent își conduce, liniștită și bucuroasă, mașina visurilor, pe care a numit-o după mama sa, Regina.</p>
<p>Themis Zambrzycki Glatman (64 de ani) este <span>o fostă jucătoare de tenis din Brazilia</span>, iar povestea sa este una amuzantă și, în același timp, motivantă pentru cei pasionați de mecanică și mașini istorice.</p>
<h2><span>Themis Zambrzycki Glatman a început să repare un Cadillac rar din 1958, dar mecanicul a fugit cu piesele</span></h2>
<p>Protagonista uneia dintre cele mai inedite întâmplări cu reparații de mașini este o fostă jucătoare de tenis din Brazilia, care a ajuns în SUA pe baza unei burse școlare.</p>
<p>Pasionată de mașini americane încă din copilărie, în 1992, Themis Zambrzycki Glatman a fost în Arizona să vadă două modele de Cadillac Eldorado din 1958, scoase la vânzare, un coupe Seville și o decapotabilă Biarritz. Prima dintre mașini luase foc într-un garaj, cu o daună destul de mare, însă decapotabila a avut nevoie doar de o bară nouă de protecție și câteva reparații minore, însă acestea trebuiau făcute într-un service auto.</p>
<p>„Am reușit să cumpăr aceste mașini, să le duc în California și să încep să le restaurez. Le-am numit surorile Cadillac. Coupe-ul se chema Elisabeth, pentru că îmi amintea de Regina Elisabeta, iar decapotabila am numit-o după mama mea, Regina”, a povestit Themis pentru <span>MSM</span>.</p>
<p>La scurt timp de la achiziționarea celor două mașini și transportarea acestora la atelierul unde urmau să fie restaurate, mecanicul, care era și proprietarul atelierului, a dispărut, peste noapte, cu o mulțime de piese de la cele două mașini, inclusiv ușile decapotabilei.</p>
<p>„A trebuit să găsesc tot felul de piese noi și pe cineva de încredere care să se ocupe de restaurare. Procesul a continuat, dar a devenit din ce în ce mai scump, așa că am vândut coupe-ul. Restaurarea decapotabilei a durat 20 de ani, fiind finalizată în 2012”, a mai spus fosta jucătoare de tenis, care de peste un deceniu își conduce mașina visurilor.</p>
<p>Vezi <span>aici</span> „Regina”, mașina pe care a restaurat-o Themis Glatman.</p>
<h2><span>„Regina”, premiată la expozițiile auto</span></h2>
<p>Mai mult decât atât, la fel ca și tatăl său, Themis Glatman își întreține singură mașina. „Am o cutie de scule de neegalat. Regina a câștigat premii întâi la expoziții auto. O închiriez pentru ședințe foto și filmări”, a mai spus fosta jucătoare.</p>
<p>După retragerea din activitatea sportivă, Themis Zambrzycki Glatman a obținut licența de antreprenor în construcții, în California, statul în care s-a stabilit, iar în prezent este și căpitan de navă certificat.</p>
<p>Pasiunea pentru mașini o are din copilărie, pe când trăia în Brazilia, iar ambii săi părinți aveau această înclinație. Tatăl își întreținea singur mașinile, iar la acea vreme deținea un Dodge Charger, în timp ce mama sa adora Cadillacurile clasice, pe care le numise „coadă de pește” datorită „aripioarelor” de pe spate.</p>
<p>„Mama mea ar fi foarte mândră că am condus mașina visurilor mele atât de mult timp, mai ales una care poartă numele ei”, a mărturisit fosta jucătoare de tenis.</p>
<ul>
<li>Milionarul a cumpărat cu Cadillac Escalade 150.000 de dolari și a cerut o culoare specială. Când a văzut ce i-a adus dealer-ul auto, a trimis mașina înapoi dintr-un motiv incredibil.</li>
</ul>
<h2><span>Cadillac Eldorado Biarritz, un model rar</span></h2>
<p>Modelul Cadillac Eldorado Biarritz este unul mare, cu o lungime de aproape 5,8 metri, și a fost fabricat într-un număr limitat. În 1958 au fost construite doar 815 exemplare, la acel moment fiind una dintre cele mai rare și luxoase mașini care se puteau achiziționa.</p>
<p>Potrivit <span>Classic.com</span>, prețul mediu al unui model Cadillac Eldorado Biarritz 1958 este de aproape 120.000 de dolari.</p>
<ul>
<li>Ce au descoperit în portbagajul unui Cadillac DeVille, abandonat și prăfuit de 21 de ani, cei care au readus „bijuteria” la viață! Au rămas uimiți de-a dreptul</li>
</ul>

]]></description>
    </item>
    <item>
      <title>Olăroiu a transformat ruina din comunism în complex de lux cu 30 de milioane de euro. Cât costă un apartament în noua construcție de la Mamaia</title>
      <link>https://www.prosport.ro/diverse/olaroiu-a-transformat-ruina-din-comunism-in-complex-de-lux-cu-30-de-milioane-de-euro-cat-costa-un-apartament-in-noua-constructie-de-la-mamaia-20242763</link>
      <description><![CDATA[<img src="https://www.prosport.ro//wp-content/uploads/2025/08/Olaroiu-a-transformat-ruina-din-comunism-in-complex-de-lux-cu-30-de-milioane-de-euro.-Cat-costa-un-apartament-in-noua-constructie-de-la-Mamaia-1-1.jpeg"/><br/><p>Cosmin Olăroiu și familia sa au transformat o ruină din comunism în complex de lux, iar pentru realizarea acestui amplu proiect din Mamaia a fost investită suma de 30 de milioane de euro.</p>
<p>Proiectul a fost unul foarte ambițios, iar în urma transformării vechiului Hotel Mamaia va rezulta o construcție modernă care combină apartamente de vacanță, spații hoteliere, dar și facilități premium.</p>
<p>Complexul cuprinde 95 de apartamente, de la 2 camere până la 5 camere, de tip penthouse, iar prețul unei locuințe din vechiul hotel pornește de la 300.000 de euro, potrivit <span>Click</span>.</p>
<h2><span>Cosmin Olăroiu a transformat vechiul Hotel Mamaia în complex de lux cu 30 de milioane de euro</span></h2>
<p>Cosmin Olăroiu, cu o vastă experiență în campionatele din străinătate, a fost cel care și-a pus amprenta asupra acestui proiect amplu în care a investit 30 de milioane de euro. Astfel, în urma transformării, din imaginea comunistă pe care o avea vechiul Hotel Mamaia a ieșit un complex de lux, cu o suprafață toată de 5.600 de mp, cu 95 de apartamente, dintre care 30 vor funcționa în regim hotelier, ca aparthotel.</p>
<p>Locuințele sunt de la apartamente cu 2 camere (aproximativ 70 mp) la apartamente cu 5 camere (tip penthouse, cu suprafață de până la 350 mp), iar prețurile de vânzare sunt pe măsura investiției, dar și a locației. Astfel, cel mai accesibil apartament pornește de 300.000 de euro. Dintre cele 95 de apartamente, potrivit sursei menționate, 25 și-au găsit deja proprietari.</p>
<p>Cu <span>o avere impresionată făcută în perioada în care a antrenat în străinătate</span>, Cosmin Olăroiu nu a uitat de unde a plecat și a dorit să bage bani în proiectul din România, chiar dacă a avut oferte de a investi inclusiv la Dubai.</p>
<p>„Perioada pe care am petrecut-o în afara ţării mi-a permis să văd foarte multe lucruri frumoase, interesante, din care mi-am dorit tot timpul să aduc și în România. Și să încep ceva care să aducă un plus de valoare pieței autohtone. Tot timpul am preferat să investesc bani mulți în țară.</p>
<p>Pentru mine au existat diferite oportunități. Și în momentul de față am fost solicitat să particip la un alt proiect imobiliar în Dubai. Chiar acum câteva zile, însă am refuzat. Nu mă văd făcând lucrul ăsta în altă parte. Nu știu de ce. Eu prefer să lucrez în România și aici cred eu că e mai multă nevoie de această calitate în plus”, declara Cosmin Olăroiu, în urmă cu ceva timp, la Look TV<span>.</span></p>
<h2><span>Cosmin Olăroiu, succes în afaceri imobiliare</span></h2>
<p>Cosmin Olăroiu nu se află la primul proiect imobiliar. De numele său mai sunt legate alte câteva investiții în acest domeniu.</p>
<p>În București <span>a finalizat ansamblul rezidențial de lux Kiseleff 16</span>, unde se vând unele dintre cele mai scumpe apartamente din Capitală, cu prețuri variind între 4,5 și 9 milioane de euro, iar pe locul fostei fabrici Izolatorul construiește un complex rezidențial format din 7 blocuri turn.</p>

]]></description>
    </item>
    <item>
      <title>E austeritate și pentru cei bogați. Sandra Mutu își face cumpărăturile de la un supermarket cu prețuri pentru orice gospodină. IMAGINI EXCLUSIVE</title>
      <link>https://www.prosport.ro/diverse/e-austeritate-si-pentru-cei-bogati-sandra-mutu-isi-face-cumparaturile-de-la-un-supermarket-cu-preturi-pentru-orice-gospodina-imagini-exclusive-20242929</link>
      <description><![CDATA[<img src="https://www.prosport.ro//wp-content/uploads/2025/08/E-austeritate-si-pentru-cei-bogati.-Sandra-Mutu-isi-face-cumparaturile-de-la-un-supermarket-cu-preturi-pentru-orice-gospodina.-FOTO-EXCLUSIV.jpg"/><br/><p>Sandra Mutu, în vârstă de 32 de ani, soția fostului fotbalist Adrian Mutu, ajuns acum la 46 de ani, a fost surprinsă de ProSport în timp ce își făcea cumpărăturile zilnice.</p>
<p>Partenera de viață a „Briliantului” a ales să meargă într-un supermarket obișnuit, cu prețuri „pentru orice buzunar”.</p>
<h2><span>Sandra Mutu, la supermarket. Soția lui Adrian Mutu, preocupată de o alimentație sănătoasă</span></h2>
<p>Partenera de viață a fostului internațional român și-a rupt din timp într-o zi toridă de vară și a luat drumul supermarketului, pentru a-și face cumpărăturile.</p>
<p>Sandra Mutu a coborât din mașină și, având geanta în mână, s-a îndreptat spre ușa de acces. A străbătut parcarea și a intrat în supermarket, unde a început să își caute produsele dorite. Nu a fost grăbită, acordând atenția cuvenită produselor pe care își propusese să le achiziționeze. S-a uitat cu atenție în cofrajele cu ouă, înainte de a alege ceva, iar în ceea ce privește fructele nu a lăsat nimic la voia întâmplării. A studiat cu toată atenția calitatea piersicelor, făcând o selecție riguroasă. În cele din urmă, mulțumită de produsele pe care le-a găsit, s-a îndreptat spre casele de marcat, unde a achitat coșul și a ieșit liniștită. Nu înainte de a achiziționa și o pungă branduită cu numele supermarketului respectiv, unde a așezat cu grijă cumpărăturile.</p>
<p>Îmbrăcată lejer, de sezon, a încercat să nu atragă atenția asupra sa, însă au existat curioși care au întors capul după femeia în vârstă de 32 de ani, dându-și, discret, coate.</p>
<h2><span>Cum a cerut-o „Briliantul” de soție</span></h2>
<p>Adrian Mutu și Sandra s-au căsătorit în anul 2016. „Briliantul” a ales să o ceară de soție pe actuala sa parteneră de viață într-un hotel din India, unde cei doi și-au petrecut câteva luni „lipiți” unul de celălalt, deoarece, practic, nu puteau merge nicăieri. Totul s-a petrecut spre finalul carierei de jucător a fostului internațional, când a evoluat, pentru o scurtă perioadă, la Pune City.</p>
<p>„În hotel (n.r. a cerut-o de soție). N-am ieșit 4 luni deloc din hotel. Ea unde să iasă singură? Nu înțelegi ce e acolo. Eu ți-o spun cu o tentă de divertisment, dar nu e deloc așa. Dacă nu îmi dădeau o grămadă de bani pe 4 luni nu mergeam niciodată acolo.</p>
<p>Hotelurile sunt foarte mișto. Ai tot ce îți trebuie. Curat. Nu sunt probleme. Dar dacă te duci acolo să joci la vreo echipă, trebuie să stai în proximitatea centrului. Te duci și te întorci acasă. Ajungi într-un oraș de 40.000.000 de locuitori. N-ai idee ce înseamnă 40 de milioane”, a declarat Adrian Mutu, potrivit <span>Fanatik</span>.</p>
<p>Experiența lui Adrian Mutu în campionatul din India a fost una scurtă, acceptând această provocare, așa cum a și recunoscut fostul internațional român, grație salariului uriaș pe care Pune City i l-a pus pe masă.</p>
<p>Cu toate că s-a adaptat destul de greu stilului de viață complet diferit față de ce cunoscuse de-a lungul vieții, Adrian Mutu a avut cifre destul de bune în tricoul clubului indian. A jucat în 10 meciuri pentru Pune City, în care a reușit să ofere o pasă decisivă și să își treacă de patru ori numele pe lista marcatorilor.</p>

]]></description>
    </item>
  </channel>
</rss>
