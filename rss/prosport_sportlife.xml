<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine este Anna Leu, femeia care a luptat alături de Mihai Leu până în ultima clipă</title>
      <link>https://www.prosport.ro/diverse/cine-este-anna-leu-femeia-care-a-luptat-alaturi-de-mihai-leu-pana-in-ultima-clipa-20208062</link>
      <description><![CDATA[<img src="https://www.prosport.ro/wp-content/uploads/2025/07/Cine-este-Ana-Leu-femeia-care-a-luptat-alaturi-de-Mihai-Leu-pana-in-ultima-clipa.jpg"/><br/><p>Anna Leu, originară din Italia, este soția lui Mihai Leu și femeia care a luptat alături de el până în ultima clipă.</p>
<p>Fostul mare campion de box al României și pilot de raliuri s-a stins din viață marți seară, la vârsta de 56 de ani.</p>
<h2><span>Cine este Anna Leu, femeia care a luptat alături de Mihai Leu până în ultima clipă</span></h2>
<p>Mihai Leu a fost una dintre figurile emblematice ale sportului românesc. Fostul mare campion de box al României și pilot de raliuri a decedat marți seară.</p>
<p><span>Anna Leu este soția lui Mihai Leu</span>, care s-a stins din viață la vârsta de 56 de ani. Cei doi s-au cunoscut în Germania și au avut o căsnicie de peste trei decenii.</p>
<p>Anna Leu i-a fost alături în tot acest timp. Prezența sa a fost esențială în momentele-cheie din viața soțului său.</p>
<blockquote><p>Cu profundă durere, anunțăm trecerea în neființă a lui Mihai, în această seară. Un adevărat campion, atât în ringul de box, cât și pe circuitele de motorsport, Mihai a fost mult mai mult decât un sportiv excepțional, a fost un simbol de voință, curaj și pasiune. Pentru fani, Mihai a fost și va rămâne un model. Un om care a inspirat prin fiecare luptă, prin fiecare cursă și prin demnitatea cu care și-a trăit viața. Pentru noi, pentru familie, un prieten, un soț și un tată minunat. Moștenirea lui merge mai departe prin toți cei care l-am iubit, l-am susținut și am fost martori la parcursul său unic. Nu te vom uita niciodată”, a scris soția lui Mihai Leu, pe Facebook.</p></blockquote>
<h2><span>Cum s-au cunoscut Mihai Leu și Anna Leu</span></h2>
<p>Mihai Leu a povestit <span>cum a cunoscut-o pe soția sa</span>: „Eram în Germania, aveam un antrenor nou și m-a rugat să îi arăt orașul fetiței lui. Era în 1990.</p>
<p>Într-un bistro din Leverkusen am văzut-o în ziua respectivă pe Anna și știu că i-am zis fetei antrenorului meu: «Ea o să fie soția mea!».</p>
<p>Nu știam nimic despre ea, cine e, cum e, dar pur și simplu am știut că va fi soția mea. Pentru mine, astea sunt momentele care rămân mereu în minte”, a transmis Mihai Leu pe contul său de Facebook.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 310px; left: -1px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Selecționerul României care a învins boala de care suferea Mihai Leu, declarație sfâșietoare în ziua în care s-a stins fostul campion mondial: „Este foarte greu! Pe patul de spital mă gândeam cât o să mai apuc să trăiesc, câți ani vor mai fi, dacă vor mai fi”. VIDEO</title>
      <link>https://www.prosport.ro/diverse/selectionerul-romaniei-care-a-invins-boala-de-care-suferea-mihai-leu-declaratie-sfasietoare-in-ziua-in-care-s-a-stins-fostul-campion-mondial-este-foarte-greu-pe-patul-de-spital-ma-gandeam-20208174</link>
      <description><![CDATA[<img src="https://www.prosport.ro/wp-content/uploads/2025/07/Selectionerul-Romaniei-care-a-invins-boala-de-care-suferea-Mihai-Leu-declaratie-sfasietoare-in-ziua-in-care-s-a-stins-fostul-campion-mondial.webp"/><br/><p>Iubitorii sportului din România și nu numai au primit, marți, o veste teribilă. Mihai Leu, fostul mondial la box și campion național la raliuri, s-a stins din viață la vârsta de 56 de ani, după ce a pierdut lupta cu o boală cruntă. Hunedoreanul suferea de mai mult timp de cancer la colon.</p>
<p>Același diagnostic l-a primit, în 2017, Ion Marin, <span>legenda dinamovistă care, în această vară, a reușit o performanță de excepție din postura de selecționer al naționalei Under 19, calificarea în semifinalele turneului final disputat în țara noastră.</span></p>
<h2><span>Ion Marin a învins boala care l-a răpus pe Mihai Leu: „Este foarte greu…”</span></h2>
<p>Marea șansă a lui „Săpăligă” a fost că a depistat la timp problema de sănătate și, în șase zile de la rezultatele investigațiilor, a ajuns în Germania unde s-a operat. <span>Antrenorul în vârstă de 70 de ani nu s-a ferit să vorbească despre problema sa de sănătate </span>și, astfel a vrut să împărtășească această cumpănă pentru ca, din experiența sa, să poată învăța și cei care ajung într-o astfel de situație nedorită.</p>
<blockquote><p>În 2017 am fost depistat cu cancer la colon, iar din momentul depistării și până la operație a durat totul șase zile. Am avut șansă. Am avut câteva zile la rând scaun cu sânge mult. M-am dus la control și am făcut toate ecografiile, RMN-urile și analizele de sânge posibile. N-a ieșit nimic. Și un prieten de-ai mei, care era asistent la Floreasca, mi-a zis să fac o colonoscopie și așa am depistat. Nu mi-a fost rău, nu am căzut, nu vomitam și analizele nu au arătat absolut nimic.</p>
<p>Fraților, după o anumită vârstă colonoscopia e sfântă! Azi l-am depistat și după șase zile eram operat. Am avut șansă că a fost depistat la timp, că m-au primit repede și am avut bani! Mi-au scos 40 de centimetri de colon! N-am avut timp să-mi mai fie frică. A căzut cerul pe mine când mi-a zis doctorița verdictul. „Nu se poate, doamna doctor! Eu ieri am alergat, am jucat fotbal”. „ Când a venit și m-a lovit nici n-am știut pe ce lume sunt.</p>
<p>După chimioterapie eram zob, slăbisem foarte mult, 15 kilograme. Dar ușor, ușor mi-am revenit. Mă duceam din șase în șase luni și am făcut și chimioterapie 12 ședințe, din două în două săptămâni. După, m-am dus din an în an, apoi la doi ani. Și mi-au spus că nu mai trebuie să vin că sunt în regulă. Obligatoriu eu trebuie să fac trei CT-uri în fiecare an plus colonoscopie. CT pulmonar, abdominal și pelvis”, a povestit Ion Marin, în emisiunea Prietenii lui Ovidiu de la <span>Gsp.</span></p></blockquote>
<h2><span>Ion Marin: „Dumnezeu mi-a dat putere, sunt pe lina de plutire”</span></h2>
<p>La aproape patru ani de la declarația oferită mai sus, Ion Marin este pe val din punct de vedere profesional. Și, cel mai important, sănătos. A împlinit 70 de ani în luna martie, apoi a reușit să ajungă cu „nepoții” de la naționala Under 19 până în semifinalele <span>EURO 2025 U19.</span></p>
<p>Într-un interviu acordat pentru <span>ProSport</span> <span>chiar înainte cu câteva ore de trecerea în neființă  lui Mihai Leu</span>, „Săpăligă” a rememorat momentele în care se afla în spital, în Germania, acolo unde a fost operat de urgență în 2017 de aceeași boală care l-a răpus pe fostul campion mondial al României la box.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/IybsYArECyA?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Selecționerul României care a învins boala de care suferea Mihai Leu: „Mă gândeam cât o să mai...”" width="500"></iframe></div>
<blockquote><p>În momentele alea, când eram acolo, pe patul ăla de spital din Germania, mă gândeam cât o să mai apuc să trăiesc, câți ani vor mai fi, dacă vor mai fi ani sau nu. Este foarte greu… este foarte greu! Mi-am rememorat foarte multe lucruri în momentele alea. Dumnezeu uite că mi-a dat și putere, sunt pe linia de plutire, sunt ok, toate controalele pe care le efectuez în fiecare an au ieșit bine, să dea Dumnezeu să rămân bine aici (n.r. arată spre cap) și să nu apelez la inteligența artificială, sunt bine și cu picioarele și, atât timp cât stau în picioare și capul îmi mai judecă, eu cred că mai pot fi de folos. Iar în momentul în care pot fi de folos, indiferent unde și în ce poziție, eu voi fi de acord, pentru că nu fac nimic altceva decât să dau înapoi din ce am primit”, a transmis Ion Marin pentru <span>ProSport</span>.</p></blockquote>

]]></description>
    </item>
    <item>
      <title>Raliul, marea pasiune a lui Mihai Leu. Cum s-a reinventat, după triumful uluitor din box</title>
      <link>https://www.prosport.ro/diverse/raliul-marea-pasiune-a-lui-mihai-leu-cum-s-a-reinventat-dupa-triumful-uluitor-din-box-20208014</link>
      <description><![CDATA[<img src="https://www.prosport.ro/wp-content/uploads/2025/07/Raliul-marea-pasiune-a-lui-Mihai-Leu.-Cum-s-a-reinventat-dupa-triumful-uluitor-din-box.png"/><br/><p>Fostul mare pugilist și campion la raliuri a pierdut lupta cu cancerul și s-a stins din viață la 56 de ani. Raliul a fost marea pasiune a fostului sportiv român, după ce a triumfat în box.</p>
<p>Mihai Leu a avut o carieră formidabilă în box, dar marea pasiune a sa au fost raliurile, un sport al vitezei în care a excelat la fel ca în box. Unul dintre cei mai apreciați sportivi români se află pe o listă foarte scurtă a celor care au făcut performanță în două sporturi total diferite.</p>
<h2><span>Mihai Leu, campion în două sporturi: pasiunea pentru raliu transformată în performanță la nivel înalt</span></h2>
<p><span>Multiplul campion național de box </span>și campion mondial al categoriei WBO la box profesionist a debutat în 1994 la Raliul Banatului. Patru ani mai târziu, și-a început oficial cariera în raliuri, iar în 2003 a devenit campion național la raliu, alături de Ciprian Solomon (copilot).</p>
<p>În 2008, a pus capăt carierei profesioniste în raliuri, dar a stat mereu aproape de competiții. A fost fie team-manager sau organizator la diverse competiții (Raliul Aradului, Raliul Sibiului, Super Rally, etapa de viteză în coastă), ducându-și mai departe pasiunea pentru viteză și mașini.</p>
<blockquote><p>„Cei care mă cunosc de mic, spun că la box am ajuns întâmplător. La mine în familie, automobilismul sportiv este pe primul plan. Toți în afară de mine, până la un punct, erau implicați în motorsport. Imediat după ce m-am retras din box, a venit inevitabil momentul de a intra în competițiile auto.</p>
<p> </p>
<p>Am început în 1998, cu o primă cursă, în 2001 am devenit vicecampion național, iar în 2003 am fost campion absolut. Apoi, a urmat un deceniu de pauză și am revenit anul trecut ca pilot, dar mă concentrez doar pe viteză în coastă și particip și la etapele de Super Rally organizate de mine”, declara în urmă cu câțiva ani Mihai Leu, potrivit jurnalul.ro.</p></blockquote>
<h2><span>Automobilismul sportiv, cel mai costisitor sport: „Îți oferă o adrenalină incredibilă”</span></h2>
<p>Mihai Leu a dezvăluit cât de costisitoare este această pasiune. Totuși, fiecare ban investit merita adrenalina incredibilă pe care o simțea de fiecare dată când se urca la volan.</p>
<blockquote><p>„Costurile unui sezon de la raliuri pot varia enorm, începând cu câteva mii de euro în campionatul național, până la sute de mii de euro sau câteva milioane de euro în cazul echipelor din WRC. Mai există şi varianta închirierii unei maşini de curse pentru raliuri, şi costă în jur de 25.000 de euro pentru o etapă din campionat.</p>
<p> </p>
<p>Cariera de pilot este foarte costisitoare și este normal. Automobilismul sportiv este poate cel mai costisitor sport fiindcă tot materialul de concurs este foarte scump, însă merită pentru că îți oferă o adrenalină incredibilă. E un sentiment extraordinar, mă simt liber atunci când sunt la volan, de asta am și ajuns aici.”, mai preciza fostul mare campion.</p></blockquote>
<p>Din păcate, <span>Mihai Leu a pierdut lupta</span> cu cancerul și s-a stins din viață la doar 56 de ani.</p>

]]></description>
    </item>
    <item>
      <title>Gigi Becali, despre „fratele” său: „E penibil”</title>
      <link>https://www.prosport.ro/diverse/gigi-becali-despre-fratele-sau-e-penibil-20207676</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-despre-„fratele-sau-„E-penibil.jpg"/><br/><p>Gigi Becali a răspuns acuzațiilor făcute de liderul partidului AUR, cel despre care spunea în timpul campaniei alegerilor prezidențiale că este ca fratele său.</p>
<p>La scurt timp după ce George Simion a acuzat că Legea Sportului a fost modificată fără să îl afecteze pe Gigi Becali, latifundiarul din Pipera l-a făcut praf pe candidatul de la alegerile prezidențiale pe care l-a susținut, dar cu care s-a certat la scurt timp după victoria lui Nicușor Dan.</p>
<h2><span>Replica lui Gigi Becali pentru George Simion: „E penibil”</span></h2>
<p>George Simion a lansat acuzații grave la adresa fostului său coleg de partid. De când Gigi Becali s-a retras din partidul AUR și a rămas deputat independent, a iscat un adevărat conflict între cei doi parlamentari.</p>
<p><span>Patronul FCSB a comentat</span> acuzațiile făcute de George Simion, după ce Legea Sportului a fost modificată, însă fără să treacă și amendamentele propuse de partidul AUR prin care CSA Steaua ar fi putut promova în Superliga.</p>
<p>„Vă întreb pe voi: ce înseamnă trafic de influență? Ce înseamnă? Înseamnă să mituiești sau să ai o funcție mare și să o folosești în interes propriu. Eu nu am mituit pe nimeni. Au fost 200 care au votat.</p>
<p>Trafic de influență e dacă se votează în favoarea ta și dacă ai pus presiune sau dacă ai dat mită. Dar oamenii ăștia nu știu. El (n.r George Simion), acum… l-am văzut, vorbește la pupitru, toți deputații râd. «Vorbește, mă, nebunule!» De unde era puternic, ascultat, acum e penibil. Îl lasă ăia, hai, vorbește două minute, îi închid microfonul și pleacă acasă. Dacă spune doar tâmpenii și face scandal, nu-l mai bagă lumea în seamă.</p>
<p>Asta era legea pe care voiam să o voteze. A mai fost promovată de Dîncu și tot nu a putut să treacă. Nici nu poți să joci în cupele europene. Vedeți în Europa vreo echipă care să fie a unui minister? Și erau două ministere, unul nu putea, că se uneau două ca să facă un privat.”, a declarat Gigi Becali, la <span>Digi Sport.</span></p>
<h2><span>Legea Sportului, modificată fără propunerile făcute de AUR</span></h2>
<p>Fanii celor de la Steaua București au sperat până în ultimul moment că echipa Armatei va avea drept de promovare după sezonul viitor. În cadrul ședinței Comisiei pentru Tineret și Sport au fost aprobate amendamente care modifică Legea Sportului. În lege se va preciza că o universitate se poate asocia cu o Primărie sau Consiliu Județean pentru a forma un club de drept privat și va avea drept de joc în prima divizie, dar s-a eliminat formularea „instituții publice” de care <span>avea nevoie CSA Steaua să poată avea drept de promovare.</span></p>
<p>152 de parlamentari au votat pentru amendamentele depuse de PSD din cei 257 de parlamentari prezenți la ultima ședință înainte de vacanța parlamentară.</p>

]]></description>
    </item>
    <item>
      <title>Avortul care a rupt cuplul de aur: „Ea a zis că vine să rezolve problema, eu am vrut să las natura să-şi urmeze cursul”</title>
      <link>https://www.prosport.ro/diverse/avortul-care-a-rupt-cuplul-de-aur-ea-a-zis-ca-vine-sa-rezolve-problema-eu-am-vrut-sa-las-natura-sa-si-urmeze-cursul-20207543</link>
      <description><![CDATA[<img src="https://www.prosport.ro/wp-content/uploads/2025/07/Avortul-care-a-rupt-cuplul-de-aur.-„Ea-a-zis-ca-vine-sa-rezolve-problema-eu-am-vrut-sa-las-natura-sa-si-urmeze-cursul.jpg"/><br/><p>Când celebrii Jimmy Connors și Chris Evert au anunțat în urmă cu aproape cinci decenii că se căsătoresc, cele două numere 1 mondiale se anunțau a fi cuplul de aur al sportului.</p>
<p>Numai că, nunta a fost anulată brusc, iar liderul ATP, a venit la mulți ani distanță cu motivul rupturii, un avort făcut de partenera sa de atunci, împotriva voinței lui.</p>
<h2><span>Avortul care a anulat nunta dintre Jimmy Connors și Chris Evert</span></h2>
<p>Legendele tenisului Jimmy Connors și Chris Evert anunțau cu fast în urmă cu zeci de ani că se căsătoresc, un adevărat viitor cuplu al sportului mondial. Doar că, nunta a fost anulată brusc, fără preaviz și explicații.</p>
<p>La mulți ani distanță, fostul liderul ATP a dezvăluit motivul rupturii în cartea sa de memorii „The Outsider”. El a insinuat că Evert,<span> pe atunci în vârstă de 19 ani</span>, ar fi rămas însărcinată și a făcut un avort cu câteva săptămâni înainte de nunta planificată, împotriva dorinței lui, potrivit <span>thesun.co.uk</span>.</p>
<p>„O problemă a apărut ca urmare a pasiunii tinereții și trebuia luată o decizie ca și cuplu. Chrissie a sunat să spună că vine la Los Angeles pentru a se ocupa de acea «problemă»… Am fost perfect fericit să las natura să-și urmeze cursul și să-mi asum responsabilitatea pentru ceea ce urma să urmeze”, a notat Jimmy Connors.</p>
<p>Evert, în vârstă de 70 de ani, a fost, pe bună dreptate, indignată de dezvăluirile lui Connors, în vârstă de 72 de ani, și-l acuză pe acesta că a folosit cartea pentru a „denatura o chestiune privată”.</p>
<p><img alt="" class="size-full wp-image-20207571" decoding="async" fetchpriority="high" height="1000" sizes="(max-width: 800px) 100vw, 800px" src="https://www.prosport.ro/wp-content/uploads/2025/07/Chris-Evert.jpg" srcset="https://www.prosport.ro/wp-content/uploads/2025/07/Chris-Evert.jpg 800w, https://www.prosport.ro/wp-content/uploads/2025/07/Chris-Evert-768x960.jpg 768w" width="800"/></p>
<h2><span>Clipe teribile pentru fostul lider WTA</span></h2>
<p>În urmă cu un an și jumătate, Chris Evert trecea prin momente de groază. Fosta mare sportivă, cu 18 titluri de Grand Slam în palmares, lupta pentru viața sa. Aceasta <span>suferă de cancer de mai mulți ani</span>, iar boala i-a recidivat. Ea s-a lăsat fotografiată pe patul de spital, slăbită, de nerecunoscut, și a transmis un avertisment tuturor prin intermediul contului ei de pe Instagram.</p>
<p>„La runda a 3-a de chimioterapie; la jumătatea drumului. Vă reamintesc să vă faceți controale, să vă cunoașteți istoricul familiei și să fiți propriul avocat al sănătății dumneavoastră. Depistarea timpurie este crucială! Nu strică să ai un sistem de sprijin bun, așa cum am eu.</p>
<p>Deşi este un diagnostic pe care nu am vrut niciodată să îl aud, mă simt încă o dată norocoasă că a fost depistat la timp. Pe baza unei tomografii cu emisie de pozitroni, săptămâna trecută am fost supusă unei alte operaţii robotice. Medicii au găsit celule canceroase în aceeaşi zonă pelviană. Toate celulele au fost îndepărtate”, a fost mesajul postat de Evert.</p>

]]></description>
    </item>
  </channel>
</rss>
