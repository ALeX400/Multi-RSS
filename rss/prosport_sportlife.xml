<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Când ies pe stradă trebuie să fiu numărul 1”. Gigi Becali plătește o sumă uriașă, cât pensia lunară a lui Mitică Dragomir, pentru fiecare costum de lux</title>
      <link>https://www.prosport.ro/diverse/cand-ies-pe-strada-trebuie-sa-fiu-numarul-1-gigi-becali-plateste-o-suma-uriasa-cat-pensia-lunara-a-lui-mitica-dragomir-pentru-fiecare-costum-de-lux-20265010</link>
      <description><![CDATA[<img src="https://www.prosport.ro//wp-content/uploads/2025/09/„Cand-ies-pe-strada-trebuie-sa-fiu-numarul-1.-Gigi-Becali-plateste-o-suma-uriasa-cat-pensia-lunara-a-lui-Mitica-Dragomir-pentru-fiecare-costum-de-lux.jpeg"/><br/><p>Gigi Becali plătește cât pensia lunară a lui Mitică Dragomir pe materialul din care este făcut fiecare costum de lux din garderoba miliardarului.</p>
<p>Patronul FCSB surprinde cu aparițiile sale extravagante de la evenimentele publice. În urmă cu ceva vreme, Gigi Becali anunța că nu va mai purta decât haine negre cu semne religioase, dar când și-a făcut apariția la meciurile echipei sale s-a îmbrăcat la costum deoarece vrea să arate că el e numărul 1.</p>
<h2><span>Suma uriașă pe care o plătește Gigi Becali pentru costumele sale: „Trebuie să fiu numărul 1”</span></h2>
<p>Latifundiarul din Pipera dă moda ori de câte ori are ocazia. De câteva luni, miliardarul se afișează cu o pereche de ochelari de soare care neu poate fi trecută cu vederea. Balmain Triomphe bps.168 este modelul de ochelari de la unul din cele mai de lux branduri, al cărui preț este de 800 de euro.</p>
<p>În viața de zi cu zi, miliardarul e surprins doar în haine negre, hanorac, pantofi negri, brodate cu o cruce roșie. Ținuta este cu totul alta când vine vorba de evenimente speciale. Atunci se îmbracă cu costume select alese și croite special pentru el.</p>
<p>Doar pentru materialul unui costum plătește 5.000 de euro, suma pe care o încasează lunar din<span> pensie Mitică Dragomir</span>. A dezvăluit și că în tinerețe își făcea singur pantalonii deoarece nu găsea în magazine pantaloni evazați.</p>
<p>„Ziceam că umblu eu doar în haine negre, dar nu pot să merg la meci așa. Dacă ies în lume, trebuie să fiu numărul 1. Eu, zi de zi, smerenia, biserica, la 7 dimineața, în haine negre.</p>
<p>Dar oamenii, ca să vadă, ăsta e tot Becali, care, atunci când iese, trebuie să fie numărul 1. Este vorba despre materialul de costum, care numai el trebuie să coste 5.000 de euro, cum trebuie să fie croit.</p>
<p>Când aveam 18 ani, pantalonii mi-i făceam singur, erau cămăși cu guler lat, pantaloni foarte evazați. Eu le făceam singur, că nu erau la magazine așa ceva”, a spus Gigi Becali, la <span>Digisport.</span></p>
<h2><span>Gigi Becali își face singur perfuzii: „Nu există în România”</span></h2>
<p>Dacă în tinerețe <span>își croia singur pantalonii,</span> acum miliardarul merge la propria clinică medicală unde își face singur perfuziile pentru „cura” specială pe care o urmează cu strictețe.</p>
<p>„Uite, eu acum, de exemplu, mă uitam la voi și stăteam în scaun și mi-am făcut o perfuzie. Eu perfuzia mi-o fac singur. (n.r. – Vă băgați singur acul în venă?) Știi tu vena mea mai bine decât mine? Eu o simt, că e a mea. Eu fac singur. Cum să știe el mai bine vena mea? Sau să-ți fac eu ție.</p>
<p>Cheamă-l pe doctor și vin și eu. Să-ți bage doctorul branula și să-ți bag și eu. Să vezi dacă la mine simți ceva. Nu fac eu vitamina C. Eu fac vitamina C? Eu fac altele, care sunt la mine la clinică, nu există în România.”, a afirmat Becali, potrivit sursei enunțate mai sus.</p>

]]></description>
    </item>
    <item>
      <title>Simona Halep a postat o imagine de la masaj: „Orice zi e bună pentru asta”</title>
      <link>https://www.prosport.ro/diverse/simona-halep-a-postat-o-imagine-de-la-masaj-orice-zi-e-buna-pentru-asta-20265055</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-a-postat-o-imagine-de-la-masaj-„Orice-zi-e-buna-pentru-asta.jpg"/><br/><p>Simona Halep se bucură de „pensionare” după retragerea din sportul profesionist și a profitat de timpul liber să meargă la masaj.</p>
<p>Fostul lider mondial WTA nu a ratat ocazia să le arate fanilor săi cum se relaxează într-o zi din timpul săptămânii și le-a recomandat să îi urmeze obiceiul indiferent de zi fiindcă masajul e binevenit oricând.</p>
<h2><span>Simona Halep, mesaj pentru fanii săi de pe masa de masaj: „Orice zi e bună pentru asta”</span></h2>
<p>Milionara din tenis are acum la dispoziție suficient timp să își facă plăcerile. Stă departe de teren și se bucură de fiecare zi, ceea ce nu reușea să facă când era în circuitul profesionist. Astăzi, Simona Halep a fost la masaj și a făcut o fotografie din camera în care s-a relaxat pe masa de masaj într-unul din cele mai de lux saloane din București. Ea a transmis și un mesaj special: „Orice zi e bună pentru relaxare”.</p>
<p><span>Fosta sportivă s-a relaxat</span> la un spa de lux din centrul Capitalei, care se laudă că oferă servicii de înaltă calitate. Printre cele mai apreciate tipuri de masaje se numără masajul reginei, masaj thailandez sau balinez.</p>
<h2><span>Hobby nou cu care își umple timpul fostul lider WTA</span></h2>
<p>Simona Halep s-a apucat de golf acum ceva vreme, dar a dat sportul bogațiilor pe un<span> alt sport aflat în vogă</span>. Românca joacă padel ori de câte ori are ocazia.  A dat terenul de tenis pe un sport făcut în sală, dar în care folosește o paletă asemănătoare cu cea de tenis.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram.</span></p>
<p>Cariera impresionantă în circuitul profesionist de tenis a fost umbrită de un scandal de dopaj care a scos-o din circuit o lungă perioadă de timp. Simona Halep nu a mai reușit să revină la nivelul care a consacrat-o și a decis să „pună racheta în cui” la doar 33 de ani.</p>
<p>A strâns nu mai puțin de 24 de trofee printre care se numără și două titluri de Grand Slam la Wimbledon și Roland-Garros. A ocupat locul 1 mondial WTA timp de 64 de săptămâni. Retragerea oficială a avut loc pe  februarie 2025 în cadrul turneului Transylvania Open.</p>
<blockquote><p>„Îmi lipsește tenisul, dar mi-e bine și fără el, așa cum am spus. Nu simt că m-am lăsat de foarte mult timp ca joc, ca feeling, dar fizic se simte, adică picioarele, deplasarea nu mai sunt acolo unde trebuie să fie.”,  a declarat Halep pentru <span>GSP.</span></p></blockquote>

]]></description>
    </item>
    <item>
      <title>Nemaivăzut! Mike Tyson şi Floyd Mayweather vor boxa unul împotriva altuia într-un meci istoric: „Nimeni n-o să-mi terfelească legenda”</title>
      <link>https://www.prosport.ro/alte-sporturi/box/nemaivazut-mike-tyson-si-floyd-mayweather-vor-boxa-unul-impotriva-altuia-intr-un-meci-istoric-nimeni-n-o-sa-mi-terfeleasca-legenda-20264610</link>
      <description><![CDATA[<img src="https://www.prosport.ro//wp-content/uploads/2025/09/Nemaivazut-Mike-Tyson-si-Floyd-Mayweather-vor-boxa-unul-impotriva-altuia-intr-un-meci-istoric-„Nimeni-n-o-sa-mi-terfeleasca-legenda22.webp"/><br/><p>Mike Tyosn (59 de ani), fost campion mondial la categoria grea și idol al mai multor generații, va boxa într-un meci istoric împotriva lui Floyd Mayweather (48), de asemenea ex-campion mondial la multiple clase de greutate.</p>
<p>Mayweather a rămas în istoria boxului drept o adevărată legendă, deoarece a izbutit să câștige toate cele 50 de lupte pe care le-a dat la profesioniști. În plus, 27 dintre bătălii au fost încheiate prin K.O.</p>
<h2><span>Se lucrează intens la un meci de box care ar putea spulbera toate recordurile: Mike Tyson vs. Floyd Mayweather</span></h2>
<p>Mike Tyson și Floyd Mayweather, pugiliști care au scris istorie pentru boxul american, sunt doi dintre cei mai iubiți performeri din întreaga existență a sporturilor de contact.</p>
<p>Iar din dorința de a exploata la maxim celebritatea de care beneficiază cei doi, americanii au început să lucreze la organizarea unui meci de box demonstrativ care să îi așeze față în față.</p>
<p><span>Mike Tyson, ex-campion mondial la categoria grea, a intrat ultima oară în ring, tot pentru o luptă demonstrativă</span>, în noiembrie 2024, atunci când a fost învins la decizie de mult mai tânărul youtuber Jake Paul (28).</p>
<p>De partea cealaltă, <span>Floyd Mayweather, despre care se speculează că s-ar putea bate din nou cu Manny Pacquiao</span> în viitorul apropiat, a intrat ultima oară în ring în august 2024. La fel ca Tyson, Mayweather a avut parte de un meci de box demonstrativ împotriva mai tânărului John Gotti III (32 de ani).</p>
<p>Potrivit <span>ESPN.com</span>, Mike Tyson și Floyd Mayweather și-au dat deja acordul de a lupta în cadrul unui eveniment demonstrativ, iar cei de la CSI Sports, în colaborare cu Fight Sports, lucrează intens pentru a pune la punct toate detaliile bătăliei.</p>
<p>Conform sursei citate, locația, data exactă și felul în care va fi transmisă lupta nu au fost stabilite, însă în perioada imediat următoare ar putea apărea noutăți în acest sens.</p>
<p>Pe de altă parte, Floyd Mayweather a oferit deja o reacție și a transmis răspicat că nu are de gând să îl lase nici măcar pe marele Mike Tyson să îi păteze moștenirea pe care a lăsat-o boxului:</p>
<p>„Fac asta de 30 de ani și nu a existat niciun luptător care să-mi poată terfeli legenda. Știți deja că, dacă voi lua parte la ceva, va fi mare și legendar. Sunt cel mai bun din istoria boxului. Iar această demonstrație le va oferi fanilor exact ceea ce își doresc”, a declarat Floyd Mayweather într-un comunicat de presă.</p>
<h2><span>Ce a spus Mike Tyson</span></h2>
<p>De partea cealaltă, Mike Tyson a mărturisit că inițial s-a gândit să refuze propunerea organizatorilor evenimentului, din simplul fapt că nu vrea să îi pună sănătatea în pericol lui Floyd Mayeawther.</p>
<p>„Când CSI a venit la mine și mi-a propus să intru în ring cu Floyd Mayweather, m-am gândit: «În niciun caz nu se va întâmpla asta». Dar apoi am aflat că Floyd a zis «Da». Ei bine, această luptă este ceva ce nici lumea, nici eu nu am crezut că se va întâmpla vreodată. Cu toate acestea, boxul a intrat într-o nouă eră, una a imprevizibilului, iar această luptă este cât se poate de imprevizibilă. Pur și simplu nu îmi vine să cred că Floyd chiar vrea să facă asta. Va fi în detrimentul sănătății lui, dar el vrea să o facă, așa că totul e stabilit și se va întâmpla”, a declarat Tyson.</p>
<p>La cântarul oficial al luptei cu Jake Paul, Mike Tyson a înregistrat în dreptul său greutatea de 103.6 kilograme. De partea cealaltă, la bătălia cu John Gotti III, Floyd Mayweather a cântărit doar 72.9 kilograme. În plus, Mike Tyson este cunoscut ca fiind unul dintre cei mai puternici pugiliști din istoria categoriei grele din box. Așadar, rămâne de văzut cum va putea încasa Mayweather loviturile. Pe de altă parte, Floyd este renumit pentru eschivele sale, astfel că lupta demonstrativă cu Mike Tyson se anunță cu adevărat electrizantă.</p>

]]></description>
    </item>
    <item>
      <title>Oligarhul rus își ține iahtul departe de zonele unde ar putea fi confiscat. Unde a ancorat Roman Abramovich „perla” maritimă de 700 de milioane de dolari</title>
      <link>https://www.prosport.ro/diverse/oligarhul-rus-isi-tine-iahtul-departe-de-zonele-unde-ar-putea-fi-confiscat-unde-a-ancorat-roman-abramovich-perla-maritima-de-700-de-milioane-de-dolari-20264442</link>
      <description><![CDATA[<img src="https://www.prosport.ro//wp-content/uploads/2025/09/Oligarhul-rus-isi-tine-iahtul-departe-de-zonele-unde-ar-putea-fi-confiscat.-Unde-a-ancorat-Roman-Abramovich-„perla-maritima-de-700-de-milioane-de-dolari-1400x785.jpg"/><br/><p>Omul rus de afaceri Roman Abramovich își ține iahtul în valoare de 700 de milioane de dolari departe de zonele unde ar putea fi confiscat.</p>
<p>Eclipse a fost cândva cel mai mare iaht din lume. Are 18 apartamente de lux pentru 36 de persoane, două heliporturi, mai multe piscine și chiar un submarin.</p>
<h2><span>„Perla” de 700 de milioane de dolari a oligarhul rus Roman Abramovich este ancorată într-un loc unde nu poate fi confiscată.</span></h2>
<p>Roman Abramovich, oligarhul rus aflat în vizorul autorităților europene, are un iaht de 700 de milioane de euro cu sistem antirachetă. Numai că ambarcațiunea, lungă de 164 de metri, este nefuncțională de 3 ani, este andocată în portul Marmais și consumă o tonă de motorină pe zi.</p>
<p>Având în vedere sancțiunile impuse de mai multe țări, miliardarul și fostul proprietar al echipei Chelsea <span>și-a găsit refugiu în Turcia</span> pentru a-și continua afacerile. Abramovich a fost forțat să se exileze din cauza legăturilor sale cu Putin, <span>în urma războiului din Ucraina</span>, și își păstrează iahtul ultra-luxos în stare bună, ca emblemă a puterii sale.</p>
<p>Ca urmare, eclipse nu mai este cel mai mare iaht privat funcțional din lume. Acest „titlu” aparține ambarcațiunii Azzam, comandat de șeicul Khalifa bin Zayed, care a decedat în 2022, la 73 de ani, suferind de Alzheimer.</p>
<p>Ambarcațiunea a fost livrată în 2010 de șantierul naval german Blohm+Voss. A fost cândva cel mai mare iaht privat construit vreodată și rămâne unul dintre cele mai avansate din punct de vedere tehnic.</p>
<h2><span>Iahtul a generat anual aproximativ 209.000 de dolari din taxele de acostare în timp ce era neutilizat</span></h2>
<p>Eclipse are un sistem sofisticat de apărare antirachetă și un submarin integrat care poate fi depozitat în cocă, în caz de nevoie. De asemenea, dispune de un sistem anti-drone, geamuri blindate, cele mai noi sisteme de navigație și o multitudine de opere de artă expuse în interior, care nu pot fi deteriorate.</p>
<p>Prin urmare, trebuie să fie climatizat constant, ceea ce reprezintă un consum estimat de o tonă de combustibil pe zi, pe lângă emisiile atmosferice și acustice rezultate. Potrivit presei specializate, iahtul a generat anual aproximativ 209.000 de dolari din taxele de acostare în timp ce era neutilizat.</p>
<p>Ca mulți alți oligarhi ruși, Abramovich se confruntă cu sancțiuni occidentale și trebuie să stea departe de apele europene pentru a evita confiscarea navelor sale. Eclipse nu este singura pe care o deține.</p>
<p>Însă Turcia este un paradis pentru astfel de profiluri, motiv pentru care miliardarul a ales țara drept sediu pentru operațiunile sale și are iahtul andocat acolo de aproape trei ani, generând totodată un aflux semnificativ de bani în vistieria turcă.</p>
<h2><span>Abramovich a obținut cetățenia israeliană și a devenit cetățean portughez</span></h2>
<p>La jumătatea lunii august, publicația <span>Turkiye Today</span> scria că iahtul lui Abramovich a plecat, pentru prima dată după doi ani și jumătate, la Istanbul, pentru reparații. Dimensiunea și facilitățile sale extinse au atras atenția încă de la prima sa sosire pe coasta Turciei.</p>
<p>Abramovich deține participații la gigantul oțelului Evraz și la producătorul de nichel Norilsk Nickel. El a fost sancționat de Regatul Unit, Uniunea Europeană, Canada, Australia și Elveția la începutul războiului dintre Rusia și Ucraina în 2022.</p>
<p>În 2022, el a vândut clubul de fotbal Chelsea miliardarului american Todd Boehly pentru aproximativ 5 miliarde de dolari. A anunțat că veniturile vor fi donate organizațiilor caritabile care sprijină victimele războiului, dar din cauza unei dispute cu guvernul britanic privind distribuirea fondurilor, activele sale au fost înghețate.</p>
<p>După ce în 2018 i-a expirat viza de investitor în Marea Britanie, Abramovich a obținut cetățenia israeliană și a devenit cetățean portughez în 2021.</p>

]]></description>
    </item>
    <item>
      <title>Mitică Dragomir cere pentru România drepturi egale cu Franța și Germania. Milionarul s-a săturat de UE: „Dictatura europeană!”</title>
      <link>https://www.prosport.ro/sport-life/mitica-dragomir-cere-pentru-romania-drepturi-egale-cu-franta-si-germania-milionarul-s-a-saturat-de-ue-dictatura-europeana-20264315</link>
      <description><![CDATA[<img src="https://www.prosport.ro//wp-content/uploads/2025/08/Omul-adus-de-la-Genoa-luat-in-colimator-de-Dumitru-Dragomir-Pe-cine-ar-trebui-sa-bage-Costel-Galca-„E-mult-sub-el.webp"/><br/><p>Dumitru Dragomir și-a exprimat opinia despre situația politică a României, în contextul apartanenței la Uniunea Europeană.</p>
<p>Fostul șef de la Liga Profesionistă de Fotbal consideră că în cadrul Uniunii Europene există o dictatură mai mare decât dictatura din perioada comunistă a României.</p>
<h2><span>Mitică Dragomir cere pentru România drepturi egale cu Franța și Germania. Milionarul s-a săturat de UE: „Dictatura europeană!”</span></h2>
<p>Omul de afaceri e convins că România ar trebui să ceară mai multe drepturi în cadrul Uniunii Europene, fiind de părere că, până acum, țara noastră nu și-a exprimat punctele de vedere și nu a fost băgată în seamă de liderii europeni.</p>
<p>Totuși, Dumitru Dragomir crede că actualii politicieni din România nu pot emite pretenții în a lua decizii fără a se consulta cu oficialii de la Bruxelles, situație care încurcă socotelile pentru oricine ajunge în fruntea țării noastre.</p>
<p>Tocmai din această cauză, fostul șef de la Ligă consideră că Uniunea Europeană are un regim autoritar, prin care nu le permite conducătorilor noștri să facă nimic fără acordul lor.</p>
<p>„Să avem aceleași drepturi pe care le au celelalte state ale Uniunii Europene. Să avem și noi subvenții cum are Franța în agricultură. Să avem și noi subvenții cum are Germania în industria chimică.</p>
<p>Convingerea mea este că nu poți să faci valuri. Eu nu i-aș condamna pe ăștia care nu reușesc. Pentru că nu pot. Dacă ar veni în locul lor cineva care să facă valuri, l-ar aresta imediat.</p>
<p>Bolojan e carne de tun. Să ne înţelegem de la început, el nu vrea răul ţării. Această coaliţie nu vrea răul poporului, dar e împinsă, obligată să cumpere armament, să ajute Ucraina, să ajute Republica Moldova, iar noi, când am avut nenorocirea cu apele, nu ne-a dat nimeni un sac cu cartofi.</p>
<p>Ăla care ar face valuri ar fi arestat imediat. Cea mai a dracului dictatură posibilă acum este, nu pe timpul lui Ceaușescu. Dictatura Europeană! De ce s-au supărat și cu Trump? Pentru că nici Trump nu suportă chestiile astea”, a declarat Dumitru Dragomir, potrivit <span>Fanatik</span>.</p>
<h2><span>Dumitru Dragomir, semnal de alarmă pentru Ilie Bolojan și Nicușor Dan</span></h2>
<p><span>Mitică Dragomir a transmis un mesaj clar</span> pentru Ilie Bolojan și Nicușor Dan. Omul de afaceri i-a îndemnat pe guvernanți să nu se lege de medicii și de judecătorii de la noi din țară.</p>
<p>„Trece timpul repede, Dumnezeu știe de ce. Nu sunt cel mai fericit roman. Am familia sănătoasă, asta contează cel mai mult, contează enorm. Nu am avut sincope financiare în ultimii zece ani.</p>
<p>Chiar dacă la Liga aveam, un salariu demențial, 30 de mii de dolari pe lună, pensia a venit 5.000 de euro, adunată cu cea de la Parlament. Le recomand guvernanților, două categorii de servicii, ar trebui sa nu se lege de medici și de judecători”, a declarat Dumitru Dragomir, în emisiunea lui Dan Diaconescu.</p>

]]></description>
    </item>
  </channel>
</rss>
