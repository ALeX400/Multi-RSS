<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Destine sfâșiate de cea mai mizerabilă înșelătorie! Unul a ajuns alcoolic și a murit în accident de mașină, iar celălalt a ajuns homeless și apoi a trăit într-o cameră de 10 mp</title>
      <link>https://www.prosport.ro/diverse/destine-sfasiate-de-cea-mai-mizerabila-inselatorie-unul-a-ajuns-alcoolic-si-a-murit-in-accident-de-masina-iar-celalalt-a-ajuns-homeless-si-apoi-a-trait-intr-o-camera-de-10-mp-20288973</link>
      <description><![CDATA[<img src="https://www.prosport.ro//wp-content/uploads/2025/10/Destine-sfasiate-de-cea-mai-mizerabila-inselatorie-Unul-a-ajuns-alcoolic-si-a-murit-in-accident-de-masina-iar-celalalt-a-ajuns-homeless-si-a-trait-intr-o-camera-de-10-mp-e1759489199686.png"/><br/><p>Doi foști pugilisti au avut parte de destine sfâșiate de cea mai mizerabilă înșelătorie. Unul dintre ei a murit după un accident de mașină, după ce devenise alcoolic, iar celălalt a ajuns om al străzii și și-a petrecut viața într-o cameră minusculă, de 10 metri pătrați.</p>
<p>În anul 1983 a avut loc unul dintre <span>cele mai dure meciuri de box din istorie</span>. Robert Duran, un pugilist panamez cu potențial atunci, s-a luptat cu Davey Moore, un pugilist provenit din Bronx, care nu fusese învins până atunci. Meciul a avut loc în celebra clădire Madison Square Garden, sub privirile a peste 20.000 de oameni. Deși era cap de afiș, în istorie a rămas drept un meci mai puțin promovat.</p>
<h2><span>Cel mai dur meci de box din istorie</span></h2>
<p>Așteptând lupta serii dintre Duran și Moore, fanii veniți în New York City <span>au avut parte de o amintire de neuitat</span> la meciul dintre Billy Collins Jr. și Luis Resto. Primul provenea dintr-o familie săracă din America de Sud, dar care a fost adoptat de un irlandez, Billy Collins Senior, care i-a oferit șansa de a lupta în box.</p>
<p>Pugilistul a încasat foarte mulți pumni de la Luis Resto, dar Collins nu părea că dă semne de a ceda. Rundă după rundă, sud-americanul se ridica deși arăta tot mai rău, pierzând toate cele 10 runde, scor 10:0 pentru Luis Resto. După meci, Collins a fost felicitat de cei 500 de organizatori, antrenori, medici, VIP-uri, promotori sau jurnaliști.</p>
<p>Pentru a-i oferi respectul lui Resto, acesta l-a apucat de mănuși și a observat un detaliu șocant. Puful din mănuși a fost scos intenționat de echipa câștigătorului pentru a obține un avantaj considerabil în luptă. Panicat, cel din urmă și-a căutat antrenorul pentru a scăpa de acuzații.</p>
<p>Comisia de Atletism din New York a pornit o anchetă și a stabilit că Resto l-a lovit timp de 30 de minute pe Collins cu pumnii goi. Nimeni nu a înțeles cum acesta a putut lupta fără a fi verificate mănușile de către arbitrul principal ori comisarul de lupte. Resto a primit interdicție un an din box, dar problemele abia începeau pentru Collins Jr.<br/>
<iframe allowfullscreen="allowfullscreen" frameborder="0" height="315" src="https://www.youtube.com/embed/WrE1_Ut9bco?si=QFS-XzuxwEOUPSKC" title="YouTube video player" width="560"></iframe></p>
<h2><span>Accidentare gravă după meciul pierdut cu 10:0</span></h2>
<p>Billy Collins Jr. a suferit mai multe accidentări grave în urma meciului cu Resto, printre care iris rupt, care nu i-a mai permis niciodată să vadă ca înainte. Pe acest motiv, pugilistul s-a retras la vârsta de doar 22 de ani. A intrat în depresie, apoi a devenit alcoolic.</p>
<p>Violența devenise o problemă de ordinea zilei pentru bărbatul de origine sud-americană. De-a lungul timpului, Collins Jr. a avut trei încăierări cu prietenii lui, apoi a devenit violent și cu soția sa. Într-o altercație din 1984, fostul pugilist s-a luat la bătaie cu un prieten, apoi a plecat cu mașina lui.</p>
<p>Pe drum spre casă, fostul pugilist a intrat cu viteză maximă într-un gard de protecție de pe marginea carosabilului și a rămas într-un șanț. Collins Jr. a murit pe loc, iar prietenul lui a scăpat ca prin urechile acului pentru moment, deși a fost băgat în portbagaj de pugilist, dar a decedat ulterior.</p>
<h2><span>De la comisia de disciplină din box, la proces propriu-zis cu pedeapsă cu executare</span></h2>
<p>Luis Resto a fost chemat în tribunal pentru a fi acuzat de agresiune gravă, după ce l-a „boxat” pe Collin Jr. timp de 10 runde cu pumnul aproape gol. În cele din urmă, americanul a primit o pedeapsă de trei ani cu executare, din care a executat doi ani și jumătate.</p>
<p>După ce și-a executat pedeapsa, fostul pugilist nu a mai putut boxa niciodată, astfel că a ajuns homeless. S-a mutat din New York, familia l-a abandonat, a început să consume alcool frecvent și droguri. În anul 1994 a revenit în orașul natal și s-a mutat în subsolul unei săli de sport.</p>
<p>Timp de 10 ani, Resto a trăit într-o cameră de 10 metri pătrați, fără electricitate. Într-o declarație a sa de după eliberare, americanul a dezvăluit că se simțea ca un criminal, deși a devenit campion în seara respectivă.</p>
<p>„Mă simțeam ca un criminal. Aș fi putut deveni campion și am rămas fără nimic. Eram singur pe lume”, a spus Luis Resto, la vremea respectivă, conform <span>sportal.blic.rs</span>.</p>

]]></description>
    </item>
    <item>
      <title>Puțină lume știe cum arată Elena, sora lui Gică Hagi și sfătuitorul din taină al „Regelui”</title>
      <link>https://www.prosport.ro/diverse/putina-lume-stie-cum-arata-elena-sora-lui-gica-hagi-si-sfatuitorul-din-taina-al-regelui-20288964</link>
      <description><![CDATA[<img src="https://www.prosport.ro//wp-content/uploads/2025/10/Putina-lume-stie-cum-arata-Elena-sora-lui-Gica-Hagi-si-sfatuitorul-din-taina-al-„Regelui-1400x933.jpg"/><br/><p>O poză cu Elena Fulina, realizată în 2019, reprezintă în continuare o raritate în spațiul public, deoarece sora lui Gică Hagi (60 de ani) este o persoană extrem de discretă.</p>
<p>Atunci când vine vorba despre familia „Regelui”, cei mai mulți se gândesc la Marilena, soția acestuia, și la copiii Ianis și Kira. Însă, Gică Hagi are și două surori care îi sunt foarte apropiate, pe nume Elena și Sultana.</p>
<h2><span>Fotografie rară cu Elena Fulina, fostă Hagi. Cum arată sora lui Gică Hagi și cât de importantă e pentru „Rege”</span></h2>
<p>Familia lui Gică Hagi a ajuns din nou în spațiul public, după ce <span>unicul nepot al „Regelui”, fiul lui Ianis, a fost botezat cu multă discreție și a primit numele Giorgios</span>.</p>
<p>Așadar, încă un moștenitor al numelui Hagi care, de ce nu, e așteptat să urmeze tradiția și să se înscrie la fotbal peste câțiva ani.</p>
<p>Până atunci, la un podcast difuzat în mediul online, numele unui alt membru din familia patronului de la Farul Constanța a fost rostit. Este vorba despre Elena Fulina, sora liderului „Generației de Aur”, care este și ea foarte pasionată de tot ceea ce înseamnă „sportul rege”.</p>
<p>Prezentă frecvent la meciurile naționalei sau la cele ale Farului Constanța, Elena Fulina s-a pozat, în 2019, cu jurnalistul Daniel Nanu, iar poza reprezintă și astăzi o raritate în spațiul public (vezi în galeria foto). Și asta pentru că la fel ca Sultana, cealaltă soră a lui Gică Hagi, Elena este o persoană extrem de discretă.</p>
<p>Totuși, în sânul familiei nu ar fi la fel de rezervată. Și potrivit informațiilor deținute de Decebal Rădulescu, un alt jurnalist din România, Elena Fulina ar fi sfătuitorul din taină al „Regelui”. Inclusiv atunci când vine vorba despre cariera de antrenor a lui Gică Hagi, sora „Regelui” are un cuvânt greu de spus, susține jurnalistul din urmă menționat:</p>
<p>„Un om pe care îl apreciez este Gheorghe Hagi. Foarte multă lume spune despre el că este un… Dar nimeni nu îl știe pe Hagi așa cum e, în măruntaiele lui. Hagi a refuzat echipa naționala anul trecut, înainte de venirea lui Mircea Lucescu, pentru că el se sfătuiește cu sora lui. Puțină lume știe asta. Și sora lui i-a zis: «Băi, Gică, ce îți trebuie ție acum?». Nu neapărat că i-a spus asta, dar se sfătuiește cu sora lui. Hagi este un familist convins, are idei, are ambiții. E un exemplu pentru noi toți”, a declarat Decebal Rădulescu, la <span>„Un Podcast”</span>.</p>
<h2><span>Gică Hagi a recunoscut că surorile sale sunt pasionate de fotbal</span></h2>
<p>Gică Hagi a vorbit și el despre pasiunea pe care surorile lui o au vizavi de fotbal. Într-un interviu acordat în urmă cu mai mulți ani, <span>„Regele” a dat-o exemplu pe Elena Fulina și a recunoscut că aceasta își dă cu părerea</span> atunci când e de luat o decizie importantă.</p>
<p>„Sora-mea cea mai mică se bagă în discuții de genul ăsta, are păreri de-ale ei. O las să vorbească, ce să fac?”, a recunoscut Gică Hagi, la televiziunea care pe atunci purta numele de Orange Sport.</p>
<p>Cât despre soția Marilena, aceasta nu e la fel de implicată în fenomen, chiar dacă „are noțiuni despre fotbal”, după cum a mărturisit patronul Farului:</p>
<p>„Ea are noțiuni de fotbal, dar nu, nu se bagă. Asta ar fi culmea!”, mai spunea Hagi.</p>

]]></description>
    </item>
    <item>
      <title>Andrei Vlad și-a lăsat barbă și a revenit în România pentru a-și scoate iubita la restaurant! Cum au fost surprinși cei doi. EXCLUSIV</title>
      <link>https://www.prosport.ro/diverse/andrei-vlad-si-a-lasat-barba-si-a-revenit-in-romania-pentru-a-si-scoate-iubita-la-restaurant-cum-au-fost-surprinsi-cei-doi-exclusiv-20288918</link>
      <description><![CDATA[<img src="https://www.prosport.ro//wp-content/uploads/2025/10/Andrei-Vlad-si-a-lasat-barba-si-a-revenit-in-Romania-pentru-a-si-scoate-iubita-la-restaurant-Cum-au-fost-surprinsi-cei-doi.-EXCLUSIV.jpeg"/><br/><p>Portarul Andrei Vlad (26 de ani) a profitat de pauza competițională din Kazahstan și a revenit în România, unde și-a scos iubita la plimbare în ultimele zile cu soare din București.</p>
<p>Goalkeeperul a fost titular în ultimul meci al lui Aktobe, 1-0 cu Kyzylzhar, pe 27 septembrie, apoi antrenorul le-a dat liber jucătorilor, următorul meci fiind abia pe 19 octombrie, cu FC Astana.</p>
<h2><span>Andrei Vlad și-a lăsat barbă și a revenit în România pentru a-și scoate iubita la restaurant! Cum au fost surprinși cei doi</span></h2>
<p>Andrei Vlad și Laura au fost surprinși pe străzile din București în timp ce se îndreptau spre un restaurant. Relaxat și sigur acum de postul său de titular, Vlad și iubita sa s-au ținut de mână tot timpul.</p>
<p><span>„Messi al portarilor”, așa cum îl poreclise Gigi Becali</span>, nu i-a dat nicio secundă drumul la mână Laurei, femeia care este alături de Vlad de scurtă vreme. În plus, Andrei Vlad pare că și-a lăsat barbă.</p>
<p>Pe drumul spre restaurant, Andrei Vlad a fost foarte grijuliu cu jumătatea lui și deseori a fost surprins când făcea gesturi drăguțe față de ea.</p>
<h2><span>Andrei Vlad a dat în judecată FCSB!</span></h2>
<p>Andrei Vlad a plecat de la FCSB la Aktobe în ianuarie 2025 din postura de jucător liber de contract, după ce negociase în aceeași perioadă trecerea la Petrolul. <span>Românul n-a avut parte de un debut prea bun în Supercupa Kazahstanului</span>. Totuși, fotbalistul nu și-a încheiat liniștit conturile cu campioana României și <span>a dat în judecată echipa lui Gigi Becali</span>.</p>
<p>Portarul cere să-i fie plătită suma promisă în contract pentru calificarea echipei în cupele europene. Astfel, Gigi Becali ar avea să-i achite în jur de 10.000 de euro goalkeeperului, scrie Fanatik.</p>
<p>Gigi Becali a plătit în 2017 suma de 400.000 de euro pentru transferul lui Andrei Vlad de la Universitatea Craiova la FCSB. De altfel, portarul a jucat de-a lungul carierei pentru pentru Craiova, FCSB și Aktobe.</p>
<ul>
<li>300.000 de euro e cota de piață a lui Andrei Vlad, potrivit transfermarkt</li>
</ul>

]]></description>
    </item>
    <item>
      <title>Simona Halep are un nou iubit! Cum s-a dat de gol: „Azi, 101 este numărul iubirii”</title>
      <link>https://www.prosport.ro/alte-sporturi/tenis/simona-halep/simona-halep-are-un-nou-iubit-cum-s-a-dat-de-gol-azi-101-este-numarul-iubirii-20288880</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-are-un-nou-iubit-Cum-s-a-dat-de-gol-„Azi-101-este-numarul-iubirii22-1400x825.png"/><br/><p>După luni și luni de speculații, Simona Halep (34 de ani) a dat cel mai evident indiciu potrivit căruia ar putea avea un nou iubit.</p>
<p>Prin intermediul unei postări pe care a realizat-o pe rețelele de socializare, campioana de la Roland Garros 2018 și Wimbledon 2019 a părut să spună lucrurilor pe nume.</p>
<h2><span>Iubește Simona Halep din nou? Ultima postare de pe Instagram nu prea mai lasă loc de interpretări</span></h2>
<p><span>Simona Halep a divorțat de Toni Iuruc</span> în septembrie 2022, cu doar câteva săptămâni înainte de cununia religioasă și la aproximativ un an distanță de cununia civilă.</p>
<p>A urmat o perioadă în care sportiva din Constanța s-a axat exclusiv pe viața ei și părea că nu va mai dori să întâlnească un bărbat, care să îi fie eventual și iubit, prea curând.</p>
<p>Însă, din anul 2024, speculațiile au început să apară, mai ales după ce <span>fostul lider WTA a postat mai multe buchete de flori pe rețelele de socializare</span>. Halep nu a oferit detalii, însă presa de tip tabloid a speculat că acestea ar putea fi din partea unui admirator.</p>
<p>Însă, așa cum am precizat deja, Simona nu a confirmat nimic și având în vedere că este o familistă declarată, nici nu era de așteptat să oficializeze o relație fără să fie ceva foarte serios la mijloc.</p>
<p>Cu toate acestea, ultimul buchet de trandafiri pe care l-a primit Simona Halep, 101 fire mai precis, a venit la pachet și cu un mesaj sugestiv. Campioana de la Roland Garros 2018 și Wimbledon 2019 a asociat numărul de trandafiri pe care l-a primit cu „iubirea”, semn că de data aceasta nu ar mai fi loc de speculații, ci buchetul chiar <span>ar fi fost trimis de potențialul ei iubit</span>.</p>
<p>„Azi, 101 este numărul iubirii…” a scris Simona Halep, în dreptul unui Insta Story pe care l-a postat pe pagina ei de Instagram.</p>
<h2><span>Cât de afectată a fost Simona Halep de divorț: „Văd puțin cam negativ totul”</span></h2>
<p>Divorțul a apărut în viața Simonei Halep chiar înainte de scandalul de dopaj, care într-o măsură mai mică sau mai mare i-a încheiat cariera în circuitul internațional de tenis. Așadar, într-un interval de doar câteva luni, constănțeanca a primit două lovituri imense. În vara lui 2024, într-un dialog cu cei de la <span>WeAreTennis</span>, Simona Halep mărturisea că din cauza necazurilor menționate a ajuns să vadă „puțin cam negativ totul”:</p>
<p>„A fost divorțul, a fost dopajul, iar acum sunt accidentările. Unul după altul. Și accept totul, gândindu-mă că așa trebuie să se întâmple. Mereu mă uit la citate motivaționale. Și unul spune așa: nu contează ce vine la tine, contează cum reacționezi. Așa că încerc să reacționez cât de bine pot, să primesc lecția, să devin mai puternică, fiindcă sunt convinsă că viața mai are multe de oferit (n.r. zâmbește). Pentru că mereu am crezut în partea bună a vieții. N-am crezut că oamenii pot fi răi sau că ți se poate întâmpla o situație nedreaptă, precum cea pe care am trăit-o. Acum, văd puțin cam negativ totul. Am început să fiu pregătită, în cazul în care mi se va întâmpla ceva rău. Încerc să învăț să cred din nou în bine. Trec acum prin această etapă. N-am terminat-o, dar lucrez la asta”, spunea Halep.</p>
<p>La aproximativ o jumătate de an distanță după acest interviu, în februarie 2025, Simona Halep și-a anunțat retragerea din tenisul profesionist.</p>

]]></description>
    </item>
    <item>
      <title>Vestea că Mircea Lucescu va plăti 17.500.000 de euro a ajuns în Ucraina și imediat au ieșit la iveală sumele colosale virate românului de oligarhii Ahmetov și Surkis</title>
      <link>https://www.prosport.ro/diverse/vestea-ca-mircea-lucescu-va-plati-17-500-000-de-euro-a-ajuns-in-ucraina-si-imediat-au-iesit-la-iveala-sumele-colosale-virate-romanului-de-oligarhii-ahmetov-si-surkis-20288912</link>
      <description><![CDATA[<img src="https://www.prosport.ro//wp-content/uploads/2025/10/Vestea-ca-Mircea-Lucescu-va-plati-17.500.000-de-euro-a-ajuns-in-Ucraina-si-imediat-au-iesit-la-iveala-sumele-colosale-virate-romanului-de-oligarhii-Ahmetov-si-Surkis-scaled-e1759481898797-1400x875.jpg"/><br/><p>Mircea Lucescu a luat o decizie neașteptată, de a investi 17.500.000 de euro într-un proiect imobiliar din Capitală. De-a lungul timpului, „Il Luce” a fost plătit regește de patronii Ahmetov și Surkis, de la Șahtior Donetsk, respectiv Dinamo Kiev, astfel că resursele financiare nu sunt o problemă pentru el.</p>
<p>Pe un teren de lângă Lacul Morii, Mircea Lucescu este pregătit să construiască un <span>complex rezidențial cu 349 de locuințe și 466 de locuri de parcare</span>. Clădirile vor avea un regim de până la P+11, iar investiția ar putea ajunge la 17.500.000 de euro.</p>
<h2><span>Mircea Lucescu, investiție de 17.500.000 de euro în București</span></h2>
<p>Vestea că Mircea Lucescu va construi un complex rezidențial de top în mijlocul Capitalei a ajuns până în Ucraina. Jurnaliștii din țara vecină punctează că „Il Luce” a strâns până la 50.000.000 de euro din aventura la Șahtior Donetsk.</p>
<p>„Pe lângă faptul că lucrează la echipa națională a României, își dezvoltă activ afacerile. Antrenorul are resurse financiare impresionante: numai la Șahtior a câștigat în jur de 50 de milioane de euro, iar la Dinamo (n.r.- Kiev) a avut un contract important, cu bonusuri”, au scris ucrainenii, conform <span>Digisport</span>.</p>
<p>Terenul achiziționat de Mircea Lucescu are o suprafață totală de 11.716 metri pătrați. Selecționerul l-a achiziționat în urmă cu 8 ani, în anul 2017. Locul unde antrenorul are terenul se află <span>lângă Biserica Sfântul Francis de Assisi</span>. De-a lungul carierei, antrenorul a petrecut la Șahtior 12 ani, între 2004 și 2016. Pe banca lui Dinamo Kiev a stat timp de 3 ani, între 2020 și 2023.</p>
<h2><span>Mircea Lucescu, confirmat de FRF pe banca naționalei</span></h2>
<p>Mircea Lucescu rămâne pe banca echipei naționale a României pentru „dubla” pe care „tricolorii” o vor avea în luna octombrie. Selecționerul va înfrunta Moldova pe data de 9 octombrie, pe Arena Națională, de la ora 21:00, apoi primește vizita Austriei, trei zile mai târziu, de la 21:45.</p>
<p>Federația Română de Fotbal s-a gândit deja la un posibil înlocuitor pentru Mircea Lucescu. Edward Iordănescu, selecționerul care a calificat naționala la UEFA Euro 2024, este alesul lui Răzvan Burleanu pentru un nou mandat.</p>
<p>Edward Iordănescu se află în acest moment sub contract cu polonezii de la Legia Varșovia. Totuși, în urmă cu un an, atunci când i-a expirat contractul, tehnicianul a preferat să plece de la „cârma” naționalei pentru a-și lua o pauză.</p>
<p>În afară de fiul lui Anghel Iordănescu, pe lista scurtă a FRF s-ar putea afla și Gheorghe Hagi, care a fost cerut de-a lungul ultimelor săptămâni pe banca naționalei de mai multe voci din fotbalul românesc, printre care Gigi Becali sau Ciprian Marica.</p>

]]></description>
    </item>
  </channel>
</rss>
