<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Omul din umbra lui David Popovici: „Nu aleargă după averi”</title>
      <link>https://www.prosport.ro/david-popovici/omul-din-umbra-lui-david-popovici-nu-alearga-dupa-averi-20241469</link>
      <description><![CDATA[<img src="https://www.prosport.ro//wp-content/uploads/2025/08/Omul-din-umbra-lui-David-Popovici-„Nu-alearga-dupa-averi22-1400x875.png"/><br/><p>Dragoș Luscan, unul dintre oamenii de succes aflați în umbra lui David Popovici (20 de ani), a reacționat, prin intermediul unei postări pe care a realizat-o pe rețelele de socializare, după ce talentatul înotător a cucerit două medalii de aur la Campionatele Mondiale de Natație și a depășit noi bariere.</p>
<p>La Singapore, David Popovici a luat mai întâi aurul la proba de 200 de metri liber, după care s-a impus și la 100 de metri liber cu timpul de 46.51, apropiindu-se la doar 11 sutimi de recordul mondial deținut de Zhanle Pan (20).</p>
<h2><span>Nutriționistul și preparatorul fizic Dragoș Luscan a comentat performanța lui David Popovici</span></h2>
<p><span>David Popovici a cucerit două medalii de aur la Campionatele Mondiale de Natație de la Singapore</span>, iar performanța nu ar fi putut fi atinsă, după cum însuși sportivul a afirmat, fără echipa de profesioniști pe care o are în spate.</p>
<p>David Popovici este foarte atent la staff-ul său, iar dacă <span>pe antrenorul Andrei Rădulescu, omul de maximă încredere, îl are aproape de 11 ani</span>, pe nutriționistul și preparatorul fizic Dragoș Luscan l-a cooptat în proiect de aproximativ 7 ani.</p>
<p>Așadar, steaua natației românești are grijă de echipa sa, iar după triumfurile de la Singapore a ținut să precizeze următoarele pe rețelele de socializare:</p>
<blockquote><p>46.51 secunde (n.r. – timpul cu care a încheiat proba de 100 de metri liber, cel mai bun din cariera sa). Pentru unii, o clipire. Pentru mine, o lecție: nimic nu se câștigă singur. În spatele fiecărui record stau oameni care cred, care ajută, care merg alături de tine până la capăt. Astăzi nu sărbătoresc timpul, ci echipa, sprijinul și puterea de a nu renunța”, a scris Popovici, pe pagina sa de Facebook.</p></blockquote>
<p>O captură de ecran a postării respective a fost distribuită și de Dragoș Luscan, care a ținut să îl completeze pe David Popovici:</p>
<blockquote><p>Campionii nu aleargă după medalii, faimă sau averi. Premiul adevărat e atunci când reușesc să-și depășească propriile limite. Să ajungă acolo unde părea imposibil. Dar n-o fac singuri. În spatele fiecărui record, fiecărei reușite, e o echipă care: vede ce nu vede sportivul, crede în el când ezită și împinge ștacheta mai sus, din umbră. Performanța e individuală. Dar victoria e mereu colectivă”, a scris nutriționistul și preparatorul Dragoș Luscan, pe <span>Facebook</span>.</p></blockquote>
<h2><span>A colaborat și cu Simona Halep</span></h2>
<p>Potrivit evenimentelor din viață împărtășite de Dragoș Luscan pe pagina sa de Facebook, el a început să lucreze cu David Popovici în 2018, adică în urmă cu 7 ani.</p>
<p>De-a lungul carierei, în intervalul 2016-2017 mai precis, el a făcut parte și din staff-ul Simonei Halep. Iar alți sportivi importanți cu care a mai colaborat sunt Horia Tecău și Florin Mergea.</p>

]]></description>
    </item>
    <item>
      <title>Fiul lui Mihai Leu, implicat într-un accident grav. Mașina sa a rupt un parapet de beton. La un pas de tragedie</title>
      <link>https://www.prosport.ro/diverse/fiul-lui-mihai-leu-implicat-intr-un-accident-grav-masina-sa-a-rupt-un-parapet-de-beton-la-un-pas-de-tragedie-20241512</link>
      <description><![CDATA[<img src="https://www.prosport.ro//wp-content/uploads/2025/08/Fiul-lui-Mihai-Leu-implicat-intr-un-accident-grav.-Masina-sa-a-rupt-un-parapet-de-beton.-La-un-pas-de-tragedie-1400x948.png"/><br/><p>Sâmbătă, 9 august 2025, fiul regretatului Mihai Leu, Marco (32 de ani), a fost implicat într-un accident grav pe parcursul sesiunii de calificări de la Super Rally Timișoara.</p>
<p>Aflat la volanul unui bolid Audi R8 GT3 LMS, pe care l-a condus și tatăl său, Marco Leu a rupt un parapet de beton și a creat panică în rândul celor prezenți la eveniment.</p>
<h2><span>Marco Leu, la un pas de tragedie. Fiul lui Mihai Leu a făcut praf mașina Audi R8 GT3 LMS, după ce a intrat într-un parapet de beton</span></h2>
<p><span>Fiul lui Mihai Leu, Marco, a ales să ia parte la Campionatul Național de Super Rally la volanul mașinii Audi R8 GT3 LMS</span>, cu care tatăl său a concurat ultima oară în competiție.</p>
<p>Iar dacă la Alba Iulia, în etapa 1 a noului sezon, debutul a decurs fără probleme, la Timișoara, în runda 2, totul a fost la un pas să se transforme într-o tragedie încă din faza calificărilor.</p>
<p>Potrivit <span>Stirileprotv.ro</span>, mașina condusă de Marco Leu a fost implicată într-un grav accident în timpul sesiunii de calificări de la Super Rally Timișoara. Bolidul Audi R8 GT3 LMS a intrat într-un parapet de beton, pe care l-a făcut praf. Însă, foarte avariată a fost și mașina fiului lui Mihai Leu, care după impactul inițial a ricoșat și într-un alt autovehicul aflat la încărcat.</p>
<p>Potrivit primelor informații, copilotul, un bărbat în vârstă de 64 de ani, a fost rănit și transportat de urgență la spital.</p>
<p>De partea cealaltă, Marco Leu a scăpat cu răni ceva mai ușoare și a fost tratat la fața locului, de echipajele de ambulanță.</p>
<h2><span>Competiția a fost suspendată temporar</span></h2>
<p>În intervalul 8-9 august 2025, la Timișoara are loc o nouă etapă a Campionatului Național de Super Rally. Evenimentul, aflat la a treia ediție în orașul de pe Bega, îi este dedicat în acest an chiar lui <span>Mihai Leu, campionul mondial la box care a încetat din viață</span> la data de 1 iulie, din cauza unei boli cu care se lupta de mai mult timp.</p>
<p>Din păcate, cei 26 de piloți de top care și-au făcut apariția la Timișoara așteaptă acum indicații, deoarece competiția a fost suspendată temporar din cauza accidentului petrecut sâmbătă.</p>
<p>În eventualitatea în care concursul de la Timișoara se va relua, piloții vor concura pe traseul stabilit, care traversează Bulevardul I.C. Brătianu și strada Michelangelo.</p>
<p>Teoretic, de la ora 14:00 ar trebui să înceapă sesiunile de antrenamente, recunoașteri și manșele oficiale. În schimb, festivitatea de premiere a fost programată inițial la ora 16:00, în Parcul Service.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/6CsGY6fusKU?si=d2hZiL6EfdToQAt0" title="YouTube video player" width="560"></iframe></p>

]]></description>
    </item>
    <item>
      <title>Apariție provocatoare pentru „cea mai frumoasă femeie din lume” într-o nouă meserie: „Cred că mi-am găsit vocația”</title>
      <link>https://www.prosport.ro/diverse/aparitie-provocatoare-pentru-cea-mai-frumoasa-femeie-din-lume-intr-o-noua-meserie-cred-ca-mi-am-gasit-vocatia-20241233</link>
      <description><![CDATA[<img src="https://www.prosport.ro//wp-content/uploads/2025/08/Aparitie-provocatoare-pentru-„cea-mai-frumoasa-femeie-din-lume-intr-o-noua-meserie-„Cred-ca-mi-am-gasit-vocatia.jpg"/><br/><p>„Cea mai frumoasă femeie din lume” spune că și-a găsit vocația într-o nouă meserie și nu a ratat ocazia să aibă o apariție provocatoare.</p>
<p>Cel puțin 4 milioane de persoane din întreaga lume urmăresc activitatea lui Paige Spiranac, care s-a lansat într-o nouă aventură profesională, cea de comentatoare de golf</p>
<h2><span>Cu 4 milioane de următori pe instagram, cea mai frumoasă femeie din lume susține că și-a găsit o nouă vocație</span></h2>
<p>Paige Spiranac, considerată de mulți drept <span>cea mai frumoasă femeie din lume</span>, i-a încântat pe fani distribuind un videoclip din noua sa aventură profesională. Ea a început să comenteze golf, sport pe care-l practică cu destul de mult succes, și consideră că aceasta este noua ei vocație.</p>
<p>„Cred că mi-am găsit chemarea de a fi comentator de golf”, a scris <span>superba femeie</span> pe contul de pe platforma X, la un videoclip cu noua ei aventură profesională, la Grass League.</p>
<p>Într-o glumă autoironică, femeia de 32 de ani a postat și o filmare cu ea însăși de la eveniment, când făcea bâlbe sau se ferea de gâzele care zburau în jurul ei.</p>
<p>„Cred că am gestionat situația destul de bine”, a mai transmis ea, iar reacțiile nu au întârziat să apară. „Cel mai bun comentator de golf”, „O iubesc pe această doamnă”, „Chiar te-ai descurcat destul de bine cu asta!”, au fost câteva dintre comentarii.</p>
<h2><span>Paige Spiranac și-a spus impresiile despre colaborarea cu Adam Sandler în filmul Happy Gilmore 2</span></h2>
<p>Recent, Paige Spiranac a apărut în filmul de succes Happy Gilmore 2 și a dezvăluit cum a fost să lucreze cu celebrul actor american Adam Sandler. Pelicula, o comedie clasică, a ajuns pe platforma Netflix pe 25 iulie.</p>
<p>Paige a avut un rol scurt, dar plăcut, în film, în care era însoțită de un simulator de golf, încercând să-l ajute pe personajul interpretat de Sandler să-și recâștige dragostea pentru golf. Conform scenariului, el „a reușit” să spargă simulatorul.</p>
<p>„Am reușit să filmez scena cu Adam Sandler, iar el este una dintre cele mai autentice, amuzante, amabile și umile ființe umane. Uiți că el este Adam Sandler. Este pur și simplu uimitor… Nu pot spune suficiente lucruri bune despre el.</p>
<p>Și apoi, numărul de oameni necesari pentru a realiza filmul… a fost foarte tare să văd ce se întâmplă în culise și cum arată produsul final.</p>
<p>Am fost pe platourile de filmare ore în șir, iar dacă clipești vei rata scena mea. Dar a fost foarte, foarte tare să văd cât de mult timp, efort și grijă sunt investite în crearea acestor filme pe care le iubim cu toții”, a transmis Paige Spiranac, potrivit <span>The Sun</span>.</p>
<p>Femeia a fost prezentă pe covorul roșu la premiera de la New York, în iulie, unde a atras atenția cu superba rochie roșie mulată.</p>
<p>Altă prezență care nu a scăpat celor care iubesc golful a fsot a liderului mondial, americanul Scottie Scheffler, care a avut și el un rol în film, dar și a fostelor vedete ale „sportului bogaților” John Daly și Christopher McDonald. Aceștia, însă, au avut prestații mai consistente.</p>

]]></description>
    </item>
    <item>
      <title>Fotbalista se iubește cu fosta Miss USA. A postat imagini cu ele în costum de baie din vacanță</title>
      <link>https://www.prosport.ro/diverse/fotbalista-se-iubeste-cu-fosta-miss-usa-a-postat-imagini-cu-ele-in-costum-de-baie-din-vacanta-20241208</link>
      <description><![CDATA[<img src="https://www.prosport.ro//wp-content/uploads/2025/08/Fotbalista-se-iubeste-cu-fosta-Miss-USA.-A-postat-imagini-cu-ele-in-costum-de-baie-din-vacanta.jpg"/><br/><p>Una dintre cele mai valoroase fotbaliste ale momentului are o relație cu fosta Miss USA, cele două fotografiindu-se în costum de baie, în vacanță.</p>
<p>CE din 2025 s-a încheiat cu victoria naționalei Anlgiei, 3-1 la loviturile de departajare cu Spania, după care căpitanul Leah Williamson a plecat în vacanță cu Elle Smith.</p>
<h2><span>Renumita fotbalistă își împărtășește iubirea pe care o are cu fosta Miss USA</span></h2>
<p>Anglia este noua campioană european la nivel de echipe naționale feminine. Formația pregătită de Sarina Wiegman a învins Spania, la Basel, cu 3-1 după loviturile de departajare. La finalul prelungirilor a fost 1-1, rezultat stabilit încă din minutul 57, după reușita lui Russo. Caldentey deschisese scorul pentru Spania în minutul 25.</p>
<p><span>Leah Williamson a fost desemnată</span> să execute a patra lovitură de departajare, dar a ratat. Supărarea nu a ținut prea mult, deoareece Kelly a înscris, iar Anglia a câștigat titlul. La scurt timp, fotbalista <span>a plecat într-o vacanță la New York</span> cu iubita ei, Elle Smith, Miss USA în 2021.</p>
<p>Cele două femei s-au bucurat de ospitalitatea de pe acoperișul exclusivistului SAA Club din Brooklyn. Cuplului li s-a servit băuturi și s-au îmbăiat lângă o piscină cu o priveliște uimitoare asupra orașului Big Apple, după cum notează <span>The Sun</span>.</p>
<h2><span>Înaintea competiției continentale, cuplul a avut o escapadă romantică în Mallorca</span></h2>
<p>Williamson este una dintre cele mai de succes fotbaliste ale Angliei din toate timpurile, conducând echipa către al doilea titlu european și primul trofeu major câștigat în străinătate de o echipă a Angliei.</p>
<p>„Leoaicele” și-au revenit după o înfrângere în primul meci și s-au luptat pentru trei reveniri eroice în sferturile de finală, semifinale și finală pentru a câștiga trofeul.</p>
<p>Defensiva încăpățânată a rezistat în fața atacurilor furibunde ale echipei Spaniei, campioana mondială, care a avut cea mai mare parte a posesiei și a creat majoritatea ocaziilor.</p>
<p>Înainte de turneul care a avut loc în Elveția, Williamson a devenit imaginea Calvin Klein, promovând celebra marcă de lenjerie intimă. Și a avut pregătirea perfectă pentru turneu, ea și Smith bucurându-se de o escapadă romantică în Mallorca.</p>
<p>Cuplul a avut parte de soare, râsete și paddleboarding pe insula spaniolă. Evident, Smith a fost în tribune pe tot parcursul triumfului Angliei la Campionatul European din 2025.</p>
<p>„Sunt atât de fericită pentru fetele care tocmai au câștigat al doilea trofeu, dar mai ales pentru cele care se află la primul triumf. Ce onoare să fac parte din această echipă! Facem tot ce ne dorim să facem. Am fost incredibile, ținându-ne de planul de joc, mai ales în apărare. Nu renunțăm niciodată”, a spus fotbalista după festivitatea de premiere.</p>

]]></description>
    </item>
    <item>
      <title>Campioana olimpică și-a agresat iubitul pe aeroport. Au apărut primele imagini după ce femeia a fost reținută pentru violență domestică</title>
      <link>https://www.prosport.ro/diverse/campioana-olimpica-si-a-agresat-iubitul-pe-aeroport-au-aparut-primele-imagini-dupa-ce-femeia-a-fost-retinuta-pentru-violenta-domestica-20241031</link>
      <description><![CDATA[<img src="https://www.prosport.ro//wp-content/uploads/2025/08/Campioana-olimpica-si-a-agresat-iubitul-pe-aeroport.-Au-aparut-primele-imagini-dupa-ce-femeia-a-fost-retinuta-pentru-violenta-domestica-1-1400x782.jpg"/><br/><p>Imagini greu de privit pe aeroportul din Seattle: campioana olimpică americană și-a agresat iubitul chiar lângă filtrul de securitate, iar camerele de supraveghere au surprins totul.</p>
<p>Atleta Sha’Carri Richardson, ce a obținut medalia de aur la ștafeta 4 x 100 metri la Jocurile Olimpice de la Paris 2024, a fost reținută de autorități pentru violență domestică.</p>
<h2><span>Campioana olimpică și-a agresat iubitul pe aeroportul din Seattle</span></h2>
<p>Richardson a fost surprinsă de camerele de supraveghere în timp ce își lovea violent partenerul de viață, pe <span>Christian Coleman.</span></p>
<p>După ce a fost împins, Coleman a încercat să se îndrepte spre agenții de securitate, aflați la punctul de control, însă drumul său a fost „presărat” cu lovituri din partea iubitei sale nervoase, care apoi a aruncat cu o pereche de căști spre atletul american.</p>
<p>Autoritățile au acționat prompt și au reținut-o pe Sha’Carri Richardson <span>pentru violență domestică</span>. Sportiva a petrecut doar o noapte în arest, datorită lui Coleman care a refuzat să depună plângere, considerând că arestarea partenerei sale a fost nejustificată, anunță <span>Daily Mail</span>.</p>
<h2><span>Realizările lui Sha’Carri Richardson de la JO24 Paris</span></h2>
<p>Jocurile Olimpice de la Paris 2024 au fost primele la care Sha’Carri Richardson a reușit să câștige o medalie olimpică. Richardson s-a remarcat în proba individuală de 100 metri, unde a obținut medalia de argint. Mai mult, ea a cucerit medalia de aur la ștafeta 4 x 100 metri alături de SUA.</p>
<p>„Cu siguranță încă am încredere în mine, încă sunt eu, plină de entuziasm și energie, dar de data asta mai mult copleșită de emoții de bucurie. Știu că munca grea pe care am depus-o, nu doar fizic pe pistă, ci și mental și emoțional, pentru a crește și a deveni tânăra matură care sunt astăzi și pe care o voi continua să o dezvolt, a fost un moment complet ireal pentru mine să îl pot îmbrățișa cu adevărat și să îl arăt lumii și pe pistă. Tot ce am trăit m-a adus exact în acest moment. Nu a existat nimic prin care să trec care să nu mă fi pregătit să fiu aici” spunea Sha’Carri Richardson, după ștafeta care i-a adus aurul olimpic, potrivit <span>ESPN</span>.</p>

]]></description>
    </item>
  </channel>
</rss>
