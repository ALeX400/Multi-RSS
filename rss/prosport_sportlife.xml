<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jaqueline Cristian, victorie uriașă la US Open! Cu cine se va duela în turul 3</title>
      <link>https://www.prosport.ro/alte-sporturi/tenis/jaqueline-cristian-victorie-uriasa-la-us-open-cu-cine-se-va-duela-in-turul-3-20259051</link>
      <description><![CDATA[<img src="https://www.prosport.ro//wp-content/uploads/2025/08/Jaqueline-Cristian-victorie-uriasa-la-US-Open-Cu-cine-se-va-duela-in-turul-3-1400x933.jpg"/><br/><p>Jaqueline Cristian (27 de ani – 50 WTA) a reușit o nouă victorie uriașă la US Open 2025, de data aceasta cu ceva mai multe emoții, deoarece a avut nevoie de trei seturi pentru a se impune.</p>
<p>Reprezentanta României a eliminat încă o favorită locală, pe Ashlyn Krueger (21 de ani – 38 WTA), pe care a învins-o cu scorul de 4-6, 6-2, 6-2.</p>
<h2><span>Jaqueline Cristian, coșmarul americancelor la US Open 2025! Victorie uriașă cu Ashlyn Krueger</span></h2>
<p><span>În primul tur de la US Open 2025, Jaqueline Cristian a obținut o victorie uriașă cu americanca Danielle Collins</span>, pe care a răpus-o fără drept de apel, 6-2, 6-0 în doar 67 de minute.</p>
<p>În turul doi, <span>româncei Jaqueline Cristian i-a ieșit în cale o nouă favorită locală, anume Ashlyn Krueger</span>, iar partida a fost programată pentru dimineața zilei de vineri, 29 august.</p>
<p>De data aceasta, confruntarea nu a mai fost la fel de simplă, drept dovadă că Jaqueline a cedat în primul set, scor 4-6. Însă, a urmat apoi o revenire de senzație a jucătoarei din România, care a câștigat actul secund și decisivul în oglindă, 6-2, 6-2. Deși a avut mai puțini ași, raportul fiind de 5 la 6, Jaqueline a avut un procent net superior de puncte câștigate cu primul serviciu, anume 81% (34 din 42). De partea cealaltă, procentul americancei a fost de doar 56% (31 din 55).</p>
<p>Jaqueline s-a descurcat excelent și când a venit vorba de break-uri, reușind să salveze nu mai puțin de 6 mingi de break dintr-un total de 8, cu un procent de 75%. În schimb, Ashlyn Krueger a salvat doar 7 mingi de break dintr-un total de 12, cu un procent de 58%.</p>
<p>Și, nu în ultimul rând, diferența s-a făcut și la capitolul erori neforțate, unde americanca a comis-o de mai multe ori, 32 la 23.</p>
<h2><span>Se repetă povestea și în turul 3? O nouă americancă îi va ieși în cale lui Jaqueline Cristian</span></h2>
<p>În turul trei de la US Open 2025, Jaqueline Cristian va da peste o nouă reprezentantă a Statelor Unite ale Americii și tradiția se va păstra, deoarece este vorba despre o jucătoare și mai bine cotată.</p>
<p>Prima a fost Danielle Collins, număr 61 WTA, apoi a venit Ashlyn Krueger, ocupantă a locului 38 în ierarhia mondială, iar acum îi va ieși în cale Amanda Anisimova (23 de ani – 9 WTA), finalista de la Wimbledon 2025.</p>
<p>Rămâne de văzut cum vor evolua lucrurile, însă Jaqueline Cristian ar putea să o surprindă pe Amanda Anisimova, deoarece vor fi la prima lor confruntare din circuitul WTA.</p>
<p>În orice caz, Jaqueline Cristian traversează deja cel mai bun parcurs al ei la Flushing Meadows, deoarece la edițiile precedente nu a trecut niciodată de primul tur.</p>
<p>În materie de câștiguri financiare, reprezentanta României se poate mândri cu faptul că și-a asigurat deja un cec de 237.000 de dolari. Totodată, Jaqueline a câștigat 130 de puncte WTA, care îi vor permite să urce mai departe în ierarhia mondială.</p>

]]></description>
    </item>
    <item>
      <title>„Mihai Stoica nu mai e nașul meu! Nu va mai exista vreodată!”. Anunț despre cea mai dură despărțire</title>
      <link>https://www.prosport.ro/diverse/mihai-stoica-nu-mai-e-nasul-meu-nu-va-mai-exista-vreodata-anunt-despre-cea-mai-dura-despartire-20259500</link>
      <description><![CDATA[<img src="https://www.prosport.ro//wp-content/uploads/2025/08/„Mihai-Stoica-nu-mai-e-nasul-meu-Nu-va-mai-exista-vreodata.-Anunt-despre-cea-mai-dura-despartire-1400x787.jpg"/><br/><p>Președintele Consiliului de administrație de la FCSB, Mihai Stoica, și-a „pierdut” unul dintre fini, acesta recunoscând că niciodată nu va mai fi vreun grad de rudenie între ei.</p>
<p>Pe 23 iunie 2007, Mihai Stoica la cununat religios pe Sorin Ghionea, când acesta s-a însurat cu alea inimii lui, Roxana, dar relația dintre naș și fin s-a rupt la foarte scurt timp.</p>
<h2><span>Despărțire dură între Mihai Stoica și unul dintre cei pe care i-a cununat</span></h2>
<p>Mihai Stoica și Sorin Ghionea se cunosc încă din 1997, când fostul fundaș central începea fotbalul la Oțelul Galați. Ulterior, cei doi au colaborat și la Steaua, până în vara lui 2007, când Stoica surprindea lumea fotbalului și <span>pleca la Unirea Urziceni</span>.</p>
<p>Pentru că aveau în spate o relație de prietenie foarte bună, Ghionea l-a ales pe Stoica să-i fie naș de cununie. Dincolo de aspectul religios al problemei, nașul îi devine finului tată spiritual. Pe cale de consecință, fostul fotbalist a dorit ca tot Stoica să-i boteze copilul. Numai că lucrurile s-au stricat la foarte scurt timp.</p>
<p>„Mihai Stoica a fost nașul meu. Nu mai este de vreo 17 ani. Nici nu o să mai fie, niciodată! A fost nașul meu de cununie și la botezul copilului. Punct. Nu vreau să dezvolt. Pentru mine e managerul FCSB. Nu mai există comunicare între noi de 17 ani. Și nici nu va mai exista vreodată. Fiecare are motivele lui, nu insistăm”, a spus Ghionea, potrivit <span>gsp.ro</span>.</p>
<h2><span>Numele grele au participat la nunta lui Sorin Ghionea</span></h2>
<p>Petrecerea de nuntă care a avut loc la câteva zile după ce Mihai Stoica pleca la Unirea Urziceni s-a ținut la Galați, iar de față au fost, printre alții, <span>căpitanul de la acea vreme al Stelei, Mirel Rădoi</span>, Adrian Neaga, abia ajuns la echipa din Ghencea, Sorin Paraschiv, Nicolae Dică, Cornel Cernea, Petre Marin, dar și președintele de la acea vreme al Consiliului de Administrație, Valeriu Argaseală.</p>
<p>Nunta dintre Sorin și Roxana a fost „prefațată” de un moment neplăcut pentru viitoarea doamnă Ghionea. Aceasta a avut parte de o experiență traumatizantă, deoarece iubitul de dinainte de Sorin, alături de care a avut o relație de 7 ani, a publicat o fotografie trucată, în care femeia apărea topless la plajă, alături de alt bărbat.</p>
<p>Roxana sustinea la vremea respectivă ca fostul ei iubit a șantajat-o. se pare că respectivul fusese internat la Brăila, în urma unei supradoze. A fost procuror în Brăila, fiind dat afară din Barou, pentru că avea legături cu lumea interlopă, scrie <span>Acasă TV</span>.</p>
<p>Printre cei care au susținut-o și încurajat-o pe soția lui Sorin Ghionea s-au numărat întrepreții de muzică Populară Luminiâa Țicleanu, Elena Merișoreanu și Gheorghe Turda.</p>

]]></description>
    </item>
    <item>
      <title>Apare „Il Fenomeno – Povestea unui Superstar”, filmul biografic al lui Adrian Mutu</title>
      <link>https://www.prosport.ro/diverse/apare-il-fenomeno-povestea-unui-superstar-filmul-biografic-al-lui-adrian-mutu-20258274</link>
      <description><![CDATA[<img src="https://www.prosport.ro//wp-content/uploads/2025/08/Apare-„Il-Fenomeno-–-Povestea-unui-Superstar-filmul-biografic-al-lui-Adrian-Mutu-1400x787.jpg"/><br/><p>Adrian Mutu, unul dintre cei mai valoroși fotbaliști din istoria României, va avea un film biografic, intitulat „Il Fenomeno – Povestea unui Superstar”.</p>
<p>Documentarul va acoperi ascensiunea, vârful, prăbușirea și renașterea carierei lui Adrian Mutu, precum și fragmente inedite din culisele vieții sale personale, dar și fotbalistice.</p>
<h2><span>Apare „Il Fenomeno – Povestea unui Superstar”, filmul biografic al lui Adrian Mutu</span></h2>
<p>Filmul „Il Fenomeno – Povestea unui Superstar”, dedicat lui Adrian Mutu, va putea fi urmărit în cinematografele din România în toamna acestui an. Producția îi aparține lui Remus Achim, regizor care a mai semnat proiecte de succes inspirate din fotbalul românesc, precum „În inima Naționalei – Din vestiar până în Germania” (2024), dar și „Generația de Suflet” (2025).</p>
<p>Titlul producției, „Il Fenomeno” (în traducere „Fenomenul”), face trimitere la supranumele pe care Adrian Mutu l-a dobândit în perioada petrecută în Italia.</p>
<p>„Briliantul” a mărturisit că documentarul surprinde adevărata poveste a vieții sale, cu toate momentele de glorie, greșelile și puterea de a renaște.</p>
<p>„Acest film spune povestea mea reală – cu tot ce a însemnat drumul meu: glorie, greșeli, căderi și renașteri. Dincolo de fotbal, e povestea unui om care a învățat din propriile experiențe și care speră ca prin asta să inspire. Dacă un tânăr va înțelege, privind acest film, că nu există viață fără greșeli, dar că există mereu o șansă să te ridici, atunci mesajul meu și-a atins scopul”, a spus Adrian Mutu, pe rețelele de socializare.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DN5cRF9DMGm/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Adrian Mutu (@adrian10mutu)</p>
</div>
</blockquote>
<p><script async="" src="//www.instagram.com/embed.js"></script></p>
<p><span>Adrian Mutu a evoluat la cluburi importante</span> din Europa precum Inter, Parma, Chelsea Londra, Juventus și Fiorentina.</p>
<h2><span>Producătorul Remus Achim a considerat că povestea de viață a lui Adrian Mutu este demnă de un film</span></h2>
<p>Remus Achim, cu peste 20 de ani de experiență în domeniu, a considerat că viața lui Adrian Mutu este atât de captivantă și plină de evenimente, încât merită să fie transpusă pe marele ecran.</p>
<p>„Povestea lui Adi Mutu este una de film – am tot auzit asta și am simțit că trebuie spusă așa cum merită. Experiența mea alături de Federația Română de Fotbal, cu proiecte precum „În inima Naționalei” sau „Generația de Suflet”, mi-a deschis apetitul pentru povești autentice din sport. Cu Mutu am avut ocazia să redau pe ecran povestea unui superstar care a trăit totul – succes, prăbușire și puterea de a o lua de la capăt”, a spus Remus Achim.</p>

]]></description>
    </item>
    <item>
      <title>Divorțul după 9 ani a fost unul cu cântec. Prietena Soranei Cîrstea a vrut să-i ierte milionarului infidelitatea, dar el a preferat să fie liber</title>
      <link>https://www.prosport.ro/diverse/divortul-dupa-9-ani-a-fost-unul-cu-cantec-prietena-soranei-cirstea-a-vrut-sa-i-ierte-milionarului-infidelitatea-dar-el-a-preferat-sa-fie-liber-20258428</link>
      <description><![CDATA[<img src="https://www.prosport.ro//wp-content/uploads/2025/08/Divortul-dupa-9-ani-a-fost-unul-cu-cantec.-Prietena-Soranei-Cirstea-a-vrut-sa-i-ierte-milionarului-infidelitatea-dar-el-a-preferat-sa-fie-liber.jpg"/><br/><p>Prietena Soranei Cîrstea a fost înșelată de fosta vedetă a lui Bayern Munchen. A vrut să îi mai acorde o șansă germanului, dar acesta a preferat să pună capăt căsniciei de 9 ani.</p>
<p>Unul din cele mai cunoscute cupluri din lumea sportului a șocat pe toată lumea când a anunțat despărțirea. Fostul fotbalist Bastian Schweinsteiger și jucătoarea de tenis <span>Ana Ivanovic</span> păreau cuplul perfect, dar după 9 ani de relație au decis să meargă pe drumuri separate chiar dacă fosta sportivă sârbă era de acord să îl ierte după ce a „călcat strâmb”.</p>
<h2><span>Ana Ivanovic, pregătită să îl ierte pe Bastian Schweinsteiger, dar germanul a decis să pună capăt căsniciei</span></h2>
<p>Presa germană anunța în luna aprilie că relația dintre Ana Ivanovic și Bastian Schweinsteiger a ajuns la final. Câteva luni mai târziu, fosta jucătoare de tenis a confirmat oficial divorțul. A invocat ca motiv „diferențe ireconciabile”. Fostul mijlocaș de la Bayern Munchen nu a oferit nicio declarație despre divorț, dar la scurt timp și-a făcut apariția în brațele unei presupuse noi partenere.</p>
<p>Ana Ivanovic l-a prins că a înșelat-o dar ar fi fost gata să îl ierte dacă și Bastian Schweinsteiger era de acord ca cei doi să își continue relația. Surse apropiate germanului au confirmat decizia Anei Ivanovic, dar fostul ei soț a dorit doar să se bucure de libertate. Acela a fost momentul în care ea nu a mai avut de ales și a demarat procedurile de divorț, notează <span>sportal blic</span>.</p>
<h2><span>Bastian Schweinsteiger, surprins în compania unei alte femei</span></h2>
<p>Fostul sportiv german a fost surprins de tabloidele germane sărutându-se, în iunie, cu femeia care ar fi fost mărul discordiei din căsnicia cu Ana Ivanovic. Acesta ar fi cunoscut-o pe noua sa iubită prin intermediul copiilor lor, care frecventau aceeași școală.</p>
<p>Presupusa iubită a lui Bastian Schweinsteiger este de origine bulgară și a mers în această vară alături de el în vacanță în Mallorca, după ce au mai fost surprinși împreună în Maroc.</p>
<p>Bastian Schweinsteiger și Ana Ivanovic s-au cunoscut în 2014, iar doi ani mai târziu s-au căsătorit. Împreună <span>au trei copii</span>, iar pe perioada căsniciei au fost foarte atenți să își mențină veniturile în conturi separate. De asemenea, au semnat un acord prenupțial în momentul în care s-au căsătorit. Parcă au știut că va veni ziua în care se vor despărți și au preferat să treacă peste acest moment fără bătăi prea mari de cap. Doar ce și-au dăruit unul altuia în timpul căsniciei va rămâne în proprietatea persoanei care a primit darul.</p>

]]></description>
    </item>
    <item>
      <title>A murit Daniel Ariciu, fostul portar al lui FC Argeș</title>
      <link>https://www.prosport.ro/diverse/a-murit-daniel-ariciu-fostul-portar-al-lui-fc-arges-20258063</link>
      <description><![CDATA[<img src="https://www.prosport.ro//wp-content/uploads/2025/08/A-murit-Daniel-Ariciu-fostul-portar-al-lui-FC-Arges.jpeg"/><br/><p>Daniel Ariciu, unul dintre cei mai valoroși portari care au evoluat în prima ligă a României, s-a stins din viață la vârsta de 74 de ani.</p>
<p>Fostul portar a obținut titlul de campion național alături de FC Argeș în 1972, aceasta fiind și cea mai importantă performanță din cariera sa de fotbalist.</p>
<h2><span>Doliu în fotbalul românesc! A murit Daniel Ariciu, fostul portar al „Vulturilor din Trivale”</span></h2>
<p>Daniel Ariciu <span>a debutat în prima divizie</span> a României în 1969, la doar 18 ani, pentru FC Argeș Pitești, iar la vârsta de 21 de ani a cucerit titlul de campion național. Fostul portar a jucat 130 de meciuri pentru „alb-violeți”, cele mai multe din cariera sa de fotbalist.</p>
<p>De-a lungul carierei, Ariciu a mai evoluat la echipe precum Minaur Baia Mare, FC Olt Scornicești, Universitatea Cluj și Muscelul Câmpulung, echipa de unde s-a și retras, după 1985.</p>
<p>Astăzi, Daniel Ariciu <span>s-a stins din viață</span> la vârsta de 74 de ani, în Oradea, orașul unde era stabilit și unde va fi înmormântat în următoarele zile.</p>
<h2><span>FC Argeș și-a luat rămas bun de la Daniel Ariciu</span></h2>
<p>„FC Argeș a mai pierdut astăzi un mare campion. Daniel Ariciu a plecat dintre noi. Acesta rămâne în memoria suporterilor ca un simbol al dăruirii și al eleganței între buturi. Drum lin, Campionule!</p>
<p>S-a născut la Berevoieşti, în judeţul Argeş, la 18 octombrie 1950. A intrat repede în vederile lui Leonte Ianovschi care l-a promovat la juniorii lui Dinamo Piteşti şi apoi, în anul 1969, la numai 18 ani, în poarta primei echipe. Debutul în prima divizie a avut loc la 17 aprilie 1969, în meciul Dinamo Bacău – FC Argeș (1-0). A îmbrăcat tricoul de campion național în 1972.</p>
<p>La FC Argeș a evoluat în total 130 de partide în prima divizie, fiind remarcat pentru reflexele excelente, priza la minge şi plasamentul deosebit. În anul 1976 s-a transferat la Baia Mare, unde a contribuit la formarea unei echipe foarte bune sub bagheta lui Viorel Mateianu. A revenit la Piteşti în 1980, rămânând încă 2 ani. A mers apoi la FC Olt unde a apărat până în 1984.</p>
<p>După a evoluat timp de două sezoane la Universitatea Cluj începând cu 1983-1984. În sezonul 1984-1985, a fost titularul postului de portar al șepcilor roșii, contribuind efectiv la revenirea echipei în primul eșalon. Din vara lui 1985 a jucat la Muscelul Câmpulung Muscel, acolo unde s-a și retras. Are meritul de a fi participat în echipa naţională de juniori la multe din succesele acesteia. A fost selecționat de peste 30 de ori la naţionala de juniori şi de 15 ori la tineret.</p>
<p>Mihai, unul dintre fiii săi, este antrenor în cadrul academiei clubului nostru. Înmormântarea va avea loc la Oradea, orașul unde Daniel Ariciu era stabilit. Sincere condoleanțe familiei îndurerate! Dumnezeu să îl odihnească în pace!”, se arată în <span>comunicatul emis de FC Argeș</span>.</p>

]]></description>
    </item>
  </channel>
</rss>
