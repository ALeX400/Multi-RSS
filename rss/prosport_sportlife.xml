<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Românul s-a lăsat de fotbal și acum a ales o meserie inedită. A devenit expert în vinuri: „Toiagul bătrâneții”</title>
      <link>https://www.prosport.ro/diverse/romanul-s-a-lasat-de-fotbal-si-acum-a-ales-o-meserie-inedita-a-devenit-expert-in-vinuri-toiagul-batranetii-20305232</link>
      <description><![CDATA[<img src="https://www.prosport.ro//wp-content/uploads/2025/10/Romanul-s-a-lasat-de-fotbal-si-acum-a-ales-o-meserie-inedita.-A-devenit-expert-in-vinuri.jpg"/><br/><p>Un fost oficial de la Universitatea Craiova a lăsat fotbalul și a devenit expert în vinuri.</p>
<p>Retras de mai bine de 23 de ani din fotbal,Dan Șendrea și-a găsit o nouă pasiune pe care a dus-o la rang de artă. Fostul vicepreședinte de la Universitatea Craiova este expert în vinuri și ia parte periodic la evenimente de amploare de degustare de vinuri.</p>
<h2><span>Dan Șendrea, de la fotbal la vinuri: „Prelungește viața”</span></h2>
<p>Dan Șendrea vorbește cu multă pasiune despre noua meserie pe care o îndrăgește la maximum. Fostul oficial din Bănie a devenit somelier și este recunoscut la nivel internațional.</p>
<p>Recent, a fost invitat la un podcast în care a vorbit despre ce reprezintă vinul și ce înseamnă meseria pe care a făcut-o în ultimii ani.</p>
<p>„Meseria de somelier a apărut undeva la începutul secolului XIII-XIV. Somalier este persoana care se ocupa de mâncare și de băutură la casele sau la palatele încoronate, la palatele bisericești.</p>
<p>În afară de faptul că știai să faci un ritual, să pui în scenă atât mâncarea, cât și vinul, dar pentru a elimina orice semn de falsificare sau de otrăvire a vinului.</p>
<p>Vinul este toiagul bătrâneții, prelungește viața. Un mare clasic rus spunea că: «Un pahar de vin după masă este o rublă mai puțin în buzunarul doctorului», la fel ca «Un măr pe zi ține medicul la distanță». Vinul, eu personal, îl simt ca pe un ajutor, este o sărbătoare pentru mine”, a spus Dan Șendrea în cadrul podcastului<span> ”Podcast cu Dichis”.</span></p>
<p>În perioada în care a fost vice-președinte la Universitatea Craiova, 2000-2002, clubul din Bănie nu a cucerit niciun trofeu. Președintele clubului la acea vreme era Constantin Anghelache, pe parcursul mai multor mandate.</p>
<h2><span>I-a dat pe spate pe jurații unei emisiuni de gătit</span></h2>
<p>Dan Șendrea a participat și la „Chefi la Cuțite” cu paste carbonara. I-a uimit pe jurați cu poveștile sale despre vinuri și detaliile interesante pe care le-a spus despre tipurile de vin care se pot consuma la anumite ocazii. La final, a fost felicitat și a trecut în etapa următoare.</p>
<blockquote><p>„La mine vinul curge în sânge pentru că m-am născut la umbra unui butuc de viță-de-vie. Am copilărit în căruța cu lăstari, am mâncat tot ce produce această miraculoasă plantă, care e regina plantelor”, a spus Dan Șendrea la Antena 1.</p></blockquote>

]]></description>
    </item>
    <item>
      <title>Reacția iubitului Arynei Sabalenka la pozele cu ea și Paula Badosa în costume de baie. Milionarul a postat imediat</title>
      <link>https://www.prosport.ro/diverse/reactia-iubitului-arynei-sabalenka-la-pozele-cu-ea-si-paula-badosa-in-costume-de-baie-milionarul-a-postat-imediat-20304873</link>
      <description><![CDATA[<img src="https://www.prosport.ro//wp-content/uploads/2025/10/Reactia-iubitului-Arynei-Sabalenka-la-pozele-cu-ea-si-Paula-Badosa-in-costume-de-baie.-Milionarul-a-postat-imediat-1.jpeg"/><br/><p>Georgios Frangulis, iubitul milionar al Arynei Sabalenka, a reacționat imediat după ce liderul tenisului feminin a postat o serie de poze cu ea și Paula Badosa în costume de baie.</p>
<p>Sesiunea foto realizată la Dubai <span>a încins imaginația internauților</span>, dar și a colegelor de circuit, iar Frangulis nu a putut lipsi din rândul celor care au aruncat în spațiul online cu emoji-uri.</p>
<h2><span>Reacția iubitului Arynei Sabalenka la pozele cu ea și Paula Badosa în costume de baie</span></h2>
<p>Iubitul milionar al Arynei Sabalenka, Georgios Frangulis, a reacționat imediat după ce numărul 1 mondial și iberica Paula Badosa (27 de ani, locul 26 WTA) au petrecut o seară împreună și s-au pozat în costume de baie, poze care au stârnit imaginația internauților.</p>
<p>Frangulis a rămas fără cuvinte și a postat doar două emoji-uri, unul cu inimă și unul cu gura căscată, ca mut de uimire.  Reacția Arynei nu a întârziat să apară și a fost una care să alunge orice posibilă interpretare. Sportiva din Belarus l-a etichetat pe iubitul său și i-a „lipit” o poză.</p>
<p>Sabalenka și Frangulis  și-au început relația în prima parte a lui 2024. Cei doi călătoresc destul de mult împreună, prin natura meseriei Arynei, dar petrec și vacanțe, de unde își încântă urmăritorii cu poze de pe plajă.</p>
<p>În ceea ce o privește pe Badosa, aceasta este cea mai bună prietenă a Arynei, fiecare referindu-se șa cealalaltă ca la „suflet pereche” . Cele două se bucură de momentele petrecute împreună, chiar și pe teren, în competiție. O situație amuzantă cu cele două prietene a fost în semifinalele de la Australian Open 2025, pe care iberica a pierdut-o în două seturi, iar Sabalenka i-a promis o sesiune de cumpărături, pentru a-i ridica moralul.</p>
<h2><span>Aryna Sabalenka, 52 de săptămâni pe primul loc</span></h2>
<p>În 2024, după ce a câștigat titlul de la Wuhan, Aryna Sabalenka a urcat pe locul 1 WTA, iar în prezent a ajuns la 52 de săptămâni consecutive în poziția de lider mondial și are șanse foarte mari să încheie sezonul pe acest loc.</p>
<p>Potrivit clasamentului dat publicității pe 20 octombrie, Aryna Sabalenka are 10.390 de puncte, iar podiumul este completat de Iga Swiatek, cu 8.703 puncte, și Coco Gauff, cu 7.863 de puncte.</p>
<p>Sabalenka este calificată în Turneul Campioanelor (1-8 noiembrie, la Riyad), alături de Iga Swiatek, Coco Gauff, Jessica Pegula, Madison Keys, Amanda Anisimova și Jasmine Paolini. Cel de-al optulea „bilet” la WTA Race se află în joc până în ultima clipă, trei sportive luptând pentru el: Mirra Andreeva, Elena Rybakina și Ekaterina Alexandrova. Ultimele două joacă în această săptămână la turneul WTA 500 de la Tokyo.</p>
<p>Aryna Sabalenka are un total de 60 de săptămâni în poziția de lider mondial și se apropie de recordurile stabilite de Simona Halep (64) și Caroline Wozniacki (71).</p>
<p>Aryna Sabalenka are în palmares 21 de titluri, din care patru sunt de Grand Slam, iar în acest an <span>l-a câștigat pe cel de la US Open, pentru care a primit un premiu uriaș</span>. Celelelate trei trofee majore au fost câștigate la Australian Open (2023 și 2024) și US Open 2024.</p>

]]></description>
    </item>
    <item>
      <title>Secretul din spatele revenirii în forță a lui Elvir Koljic: „scorpionul” Rapidului a avut-o lângă el, și la bine și la rău, pe cumnata unui manelist celebru</title>
      <link>https://www.prosport.ro/neveste-de-fotbalisti/secretul-din-spatele-revenirii-in-forta-a-lui-elvir-koljic-scorpionul-rapidului-a-avut-o-langa-el-si-la-bine-si-la-rau-pe-cumnata-unui-manelist-celebru-20303825</link>
      <description><![CDATA[<img src="https://www.prosport.ro//wp-content/uploads/2025/10/Secretul-din-spatele-revenirii-in-forta-a-lui-Elvir-Koljic-„scorpionul-Rapidului-a-avut-o-langa-el-si-la-bine-si-la-rau-pe-cumnata-unui-manelist-celebru.jpeg"/><br/><p>Elvir Koljic a reușit parada etapei în Superliga. Pare surprinzător să spui asta despre un atacant, dar <span>chiar a avut o intervenție miraculoasă în derby-ul dintre Dinamo și Rapid, scor 0-2</span>.</p>
<p>În minutul 10 al partidei, la scorul de 0-0, Elvir Koljic a fost protagonistul unui moment care a făcut înconjurul televiziunilor din străinătate. Atacantul bosniac de la Rapid a scos de pe linia porții cu o lovitură în stilul „scorpion”.</p>
<h2><span>Secretul din spatele revenirii în forță a lui Elvir Koljic: „scorpionul” Rapidului a avut-o lângă el, și la bine și la rău, pe cumnata unui manelist celebru</span></h2>
<p>Chiar dacă acum este pe val, Elvir Koljic (30 de ani) a trecut în ultimii ani prin clipe dificile în carieră. După accidentarea din sezonul 2022-2023, cariera vârfului a luat-o la vale, însă singura persoană care a stat lângă el a fost soția sa, Emilia.</p>
<p>Cei doi s-au cunoscut din perioada în care Koljic marca pe bandă rulantă la Universitatea Craiova. Apoi, după accidentare, atacantul a fost trecut pe „linie moartă”, însă femeia nu l-a lăsat la greu.</p>
<p>Emilia a continuat să-l susțină pe fotbalist chiar și după ce<span> vârful a plecat de la Universitatea Craiova cu destinația FCSB, însă pe fir a intrat Dan Șucu și a deturnat transferul acestuia</span>. Astfel, Koljic a ajuns la Rapid, unde acum pare într-o revenire spectaculoasă de formă.</p>
<h2><span>Emilia e cumnata manelistului Luis Gabriel</span></h2>
<p>Emilia, soția lui Elvir Koljic, este soră cu Haziran, iubita manelistului Luis Gabriel. Practic, fotbalistul este cumnatul celebrului cântăreț.</p>
<p>În altă ordine de idei, Elvir Koljic a marcat 5 goluri în 10 meciuri pentru Rapid în acest sezon, reușind și o pasă decisivă. Giuleștenii sunt în fruntea clasamentului, la egalitate cu FC Botoșani, care are însă un golaveraj mai bun.</p>
<p>„Cum am spus, fiecare în seara aceasta s-a sacrificat pentru echipă. Nu știu ce căuta pe acolo (n.r. Elvir Koljic), ce nu căuta, dar chiar mă bucur. Sper să iasă portarul etapei”, a declarat portarul Rapidului, Marian Aioani, la Prima Sport, imediat după victoria cu Dinamo.</p>
<ul>
<li>600.000 de euro e cota de piață a lui Elvir Koljic, potrivit transfermarkt</li>
</ul>

]]></description>
    </item>
    <item>
      <title>Simona Halep a speriat concurența din Horeca după retragerea din tenis! Cât costă o masă la restaurantul din Poiana Brașov al fostului lider WTA. FOTO</title>
      <link>https://www.prosport.ro/sport-life/simona-halep-a-speriat-concurenta-din-horeca-dupa-retragerea-din-tenis-cat-costa-o-masa-la-restaurantul-din-poiana-brasov-al-fostului-lider-wta-20304911</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-a-speriat-concurenta-din-horeca-dupa-retragere.jpg"/><br/><p>Simona Halep, fosta campioană a tenisului în vârstă de 34 de ani, s-a orientat și mai mult către afacerile din Horeca dupa ce a agățat racheta în cui la începutul sezonului.</p>
<p>După ce a fost numărul 1 în tenis, Simona Halep își propune <span>să facă același lucru și în afaceri</span>, mai ales că acum are timp să se implice direct. „Simo” a investit puternic în domeniul Horeca, uimind atât cu serviciile oferite în hotelurile și restaurantele sale, cât și prin prețurile practicate.</p>
<p>Având în vedere că începe sezonul sejururilor la munte, Halep își concentrează atenția pe atragerea turiștilor în <span>hotelul său de patru stele din Poiana Brașov</span>, care îi poartă numele, dar și la restaurantul complexului.</p>
<h2><span>Simona Halep a speriat concurența din Horeca după retragerea din tenis! Cât costă o masă la restaurantul din Poiana Brașov al fostului lider WTA</span></h2>
<p>Simona Halep propune un meniu variat la restaurantul „SiHA”, cu preparate atât românești, cât și internaționale. Iar prețurile nu se numără printre cele mai mari din Poiana Brașov, situându-se mai degrabă la un nivel mediu.</p>
<p>Spre exemplu, un șnițel de pui cu cartofi prăjiți costă 54 de lei, pulpe de pui la ceaun cu sos de usturoi și mămăliguță tot 54 de lei, iar pentru o porție de carne la garniță cu mămăliguță și sos de usturoi, turiștii care îi trec pragul Simonei trebuie să scoată din buzunar 65 de lei.</p>
<p>Halep a inclus în meniu și preparate mai sofisticate, cu prețuri pe măsură: un antricot black angus cu hribi la tigaie costă 179 de lei, bibanul la cuptor cu capere, roșii confiate, broccoli și cartofi gratinați are un preț de 108 lei, iar cotletele de berbecuț cu barot de fistic, cartof zdrobit și piure de mazăre cu mentă costă 139 de lei în restaurantul Simonei Halep de la Poiana Brașov.</p>
<h2><span>Cum arată restaurantul Simonei Halep: „Pune accent pe confort”</span></h2>
<p>Restaurantul se află în incinta Hotelului Simona Halep din Poiana Brașov, fiind decorat cu tablouri care o înfățișează pe campioana tenisului: „Designul restaurantului pune accent pe confort și pe crearea unei atmosfere în care te poți destinde cu adevărat. Cu scaune comode, spațiu generos și o ambianță caldă, SiHA este locul în care te simți bine de la prima vizită. Fiecare detaliu al restaurantului contribuie la o experiență gastronomică plăcută. Restaurantul nostru este perfect pentru momentele în care îți dorești o pauză de la agitația cotidiană, fie că ești oaspetele nostru de la hotel sau vizitator.</p>
<p>Meniul nostru diversificat aduce împreună preparate internaționale și rețete tradiționale reinterpretate cu un strop de creativitate. De la aperitive savuroase și supe aromate până la feluri principale consistente și deserturi irezistibile, fiecare farfurie spune o poveste gastronomică unică. Pentru o experiență completă, recomandăm specialitățile casei, pregătite cu pasiune de bucătarii noștri”, este mesajul de prezentare al restaurantului Simonei Halep.</p>
<div class="elementor-element elementor-element-437e34b elementor-widget elementor-widget-text-editor" data-element_type="widget" data-id="437e34b" data-widget_type="text-editor.default">
<div class="elementor-widget-container">
<p data-pm-slice="1 1 []">Fostul lider WTA a strâns 40,2 milioane de dolari din premiile la turnee în carieră, iar o bună parte i-a reinvestit în afacerile din domeniul Horeca pe care le derulează atât la mare, cât și la munte.</p>
</div>
</div>

]]></description>
    </item>
    <item>
      <title>Ion Țiriac bagă sute de milioane de euro în proiectul mamut din Bulevardul Expoziției! Va fi „perla coroanei” imperiului său imobiliar: zeci de clădiri de apartamente cu 20 de etaje!</title>
      <link>https://www.prosport.ro/diverse/ion-tiriac-baga-sute-de-milioane-de-euro-in-proiectul-mamut-din-bulevardul-expozitiei-va-fi-perla-coroanei-imperiului-sau-imobiliar-zeci-de-cladiri-de-apartamente-cu-20-de-etaje-20304862</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-baga-sute-de-milioane-de-euro-in-proiectul-mamut-din-Bulevardul-Expozitiei-Va-fi-„perla-coroanei-imperiului-sau-imobiliar-zeci-de-cladiri-de-apartamente-cu-20-de-etaje.jpeg"/><br/><p>Ion Țiriac se pregătește de o investiție colosală în imobilare, fiind pregătit să bage sute de milioane de euro în proiectul de pe Bulevardul Expoziției, anunță <span>profit.ro</span>.</p>
<p>Complexul urmează să nu fie limitat doar la blocuri destinate locuințelor, urmând să conțină și spații pentru birouri, un hotel și chiar și un mall.</p>
<p>Pentru moment, miliardarul a început demersurile pentru demolarea clădirilor în care funcționează Țiriac Auto, în zona Bulevardului Expoziției.</p>
<h2><span>Ion Țiriac, investiție de sute de milioane de euro în complexul din Bulevardul Expoziției</span></h2>
<p>Omul de afaceri român este pregătit să renunțe la reprezentanța Țiriac Auto de pe Bulevardul Expoziției pentru a face loc noului proiect, unul care „cere” investiții de sute de milioane de euro grație suprafeței uriașe pe care urmează să fie ridicat. De asemenea, au început demersurile pentru obținerea avizelor de demolare și pentru service-urile din zonă pe care le deține Țiriac Auto, precum Mercedes-Benz, Mitsubishi sau Hyundai.</p>
<p>Complexul imobiliar pe care Ion Țiriac plănuiește să îl ridice chiar în vecinătatea Romexpo este unul grandios, acesta urmând să fie ridicat pe o suprafață de 6,9 hectare – rezultată din demolările clădirilor în care funcționează afacerile sale în acest moment.</p>
<p>Planul, conceput încă din 2019, presupune ridicarea a 27 de tronsoane de clădiri pentru locuințe, birouri, un hotel și un mall. Acestea urmează să aibă până la 20 de etaje.</p>
<h2><span>Planul e, pentru moment, doar pe hârtie</span></h2>
<p>Potrivit reprezentanților omului de afaceri, proiectul uriaș care urmează să fie ridicat în zona Bd. Expoziției nu reprezintă o prioritate, ca timp, pentru omul de afaceri român. Mai exact, pentru moment doar s-au depus actele pentru demolarea clădirilor în locul cărora urmează să se ridice complexul, iar afacerile imobiliare ale lui Ion Țiriac se vor axa, în perioada următoare, pe zonele Timișoara și Brașov.</p>
<p>„În momentul de față, s-au depus documentele de obținere a autorizației de demolare. Este o opțiunie, însă nu avem planuri, la modul realist, de a demola sau de a face altceva. Nu avem un proiect pentru următorii 3-4 ani pentru Expoziției. În plus, autorizațiile de demolare nu au un termen de expirare. Momentan, concentrarea Țiriac Imobiliare va fi pe Timișoara și, probabil, Brașov”, a transmis Țiriac Holding, potrivit profit.ro.</p>
<p>Complexul nu va fi, astfel, ridicat imediat, dar cu siguranță că nu va mai dura nici prea mult până când își vor face apariția primele macarale. Ion Țiriac a luat deja legătura cu firma de arhitectură <span>Studio 10M</span>, care se va ocupa de conceptul general al proiectului. Fostul jucător de tenis a lucrat cu această companie și pentru ridicarea Țiriac Tower, din zona Pieței Victoriei. Fondată în 1992, firma respectivă este una dintre cele mai puternice de pe piață, având contracte cu unele dintre cele mai mari firme din țara noastră.</p>
<p>Complexul din zona Bd. Expoziției urmează să fie construit pe o suprafață de mai mult de 200.000 de metri pătrați.</p>

]]></description>
    </item>
  </channel>
</rss>
