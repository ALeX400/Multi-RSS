<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Se schimbă totul pentru David Popovici, care pleacă în Singapore. A recunoscut-o și el: „Are o altă greutate”</title>
      <link>https://www.prosport.ro/david-popovici/se-schimba-totul-pentru-david-popovici-care-pleaca-in-singapore-a-recunoscut-o-si-el-are-o-alta-greutate-20205227</link>
      <description><![CDATA[<img src="https://www.prosport.ro/wp-content/uploads/2025/06/Se-schimba-totul-pentru-David-Popovici-care-pleaca-in-Singapore.-A-recunoscut-o-si-el-„Are-o-alta-greutate.webp"/><br/><p>David Popovici (20 de ani) va pleca în Singapore, unde în intervalul 11 iulie-3 august 2025 sunt programate Campionatele Mondiale de Natație.</p>
<p>La Europenele U23 de la Samorin, Slovacia, talentatul sportiv român a cucerit trei medalii: două de aur, la 200 și 100 de metri liber, plus una de bronz, la 50 de metri liber.</p>
<h2><span>Greul abia acum urmează! Ce a spus David Popovici înainte de plecarea la Mondialele din Singapore</span></h2>
<p><span>David Popovici și-a adăugat în palmares trei noi medalii</span>, două de aur și una de bronz, după ce a triumfat în probele de 200 și 100 de metri liber de la Europenele U23 din Slovacia, iar în cursa de 50 de metri liber a completat podiumul.</p>
<p>Talentatul sportiv român s-a bucurat din plin de succese, însă e conștient că în perioada imediat următoare îl așteaptă o provocare și mai mare. <span>David Popovici se va lupta cu chinezul Zhanle Pan</span>, dar și cu alți înotători de calibru, precum Kyle Chalmers, la Campionatele Mondiale de la Singapore, competiție programată în intervalul 11 iulie-3 august 2025.</p>
<p>După ultimul triumf pe care l-a bifat la Europenele U23, în proba de 100 de metri liber, David Popovici a tras linie și a vorbit sincer despre ce îl așteaptă:</p>
<blockquote><p>Încerc să-l văd (n.r. – Mondialul de la Singapore) exact cum am urmărit și competiția asta, ca fiind doar o altă competiție. Până la urmă am doar câteva curse. La sfârșitul zilei nu e nimic diferit, numai că se schimbă titlurile. Ok, campion mondial, dar are o altă greutate, are o altă însemnătate clar, dar la sfârșitul zilei e doar o altă cursă. Și dacă reușesc să o gândesc strict așa, e bine”, a declarat David Popovici.</p></blockquote>
<h2><span>David Popovici are timp să se pregătească pentru competiția de la Singapore. Când va intra în bazin</span></h2>
<p>Așa cum am precizat deja, Campionatele Mondiale de Natație de la Singapore debutează la data de 11 iulie 2025. Însă, probele de înot sunt programate să înceapă tocmai în data de 27 iulie și vor dura până pe 3 august.</p>
<p>Așadar, de la ora redactării acestui articol, David Popovici are aproape o lună să se pregătească pentru competiția la care îl va avea drept rival pe chinezul Zhanle Pan, deținătorul recordului mondial în proba de 100 de metri liber.</p>
<p>La Mondialele de la Singapore, România va fi reprezentată și de Denis Popescu (22 de ani), înotător care la Campionatele Europene U23 din Slovacia a câștigat două medalii. Popescu și-a adjudecat aurul în proba de 100 de metri fluture și bronzul la 50 de metri fluture.</p>

]]></description>
    </item>
    <item>
      <title>Un Ferrari de un milion de euro a fost abandonat 50 de ani în deşert. Cum a ajuns să arate</title>
      <link>https://www.prosport.ro/alte-sporturi/auto-moto/un-ferrari-de-un-milion-de-euro-a-fost-abandonat-50-de-ani-in-desert-cum-a-ajuns-sa-arate-20205296</link>
      <description><![CDATA[<img src="https://www.prosport.ro/wp-content/uploads/2025/06/Un-Ferrari-de-un-milion-de-euro-a-fost-abandonat-50-de-ani-in-desert.-Cum-a-ajuns-sa-arate-1400x933.jpg"/><br/><p>Un bolid Ferrari ieșit din producție de la Maranello în 1950, cu un preț de un milion de euro, a fost abandonat timp de 50 de ani în deșert.</p>
<p>Mașina i-a aparținut lui Reg Lee Litton, un soldat american care a cumpărat-o dintr-o reprezentanță din Lausanne, Elveția.</p>
<h2><span>Cum arată un Ferrari 166 MM, cumpărat cu un milion de euro, după 50 de ani petrecuți în deșert</span></h2>
<p><span>Ferrari, una dintre cele mai iubite mărci auto din întreaga lume, inclusiv de magnatul Ion Țiriac</span>, a lansat de-a lungul istoriei o mulțime de bijuterii care au revoluționat piața, nu doar prin prisma motorului de care au beneficiat sub capotă, ci și prin felul în care au arătat.</p>
<p>Și asta pentru că designerii de la Ferrari desenează, în opinia multora, poate cel mai frumoase autoturisme.</p>
<p>Un astfel de exemplu este cel al lui Ferrari 166 MM, model a cărui producție a debutat în 1948. Decapotabilă și în două uși, cu un aspect revoluționar pentru acele vremuri, Ferrari 166 MM a ajuns rapid la inimile pasionaților, între care și un soldat american, pe nume Reg Lee Litton.</p>
<p>Staționat în Germania după încheierea celui de-Al Doilea Război Mondial, Lee Litton a vrut cu orice preț <span>să își cumpere un Ferrari</span> 166 MM și a găsit unul la o reprezentanță de mașini uzate din Lausanne, Elveția.</p>
<p>Potrivit <span>Motor.ElPais.com</span>, soldatul a cumpărat autoturismul pentru suma de 53.000 de coroane și aranjat transportul acestuia peste ocean, în Statele Unite ale Americii.</p>
<p>Ulterior, Reg Lee Litton l-a dus în deșertul din Arizona, unde își construise o casă. Conform sursei citate, ex-soldatul american s-a bucurat de mașina respectivă până când aceasta s-a stricat, după care, în loc să o repare, a preferat să o expună în curte.</p>
<p>Aparent, mașina a rămas timp de 50 de ani expusă în deșertul din Arizona, în curtea lui Reg Lee Litton, până când acesta a încetat din viață.</p>
<h2><span>Copiii au scos-o la vânzare și au dat lovitura</span></h2>
<p>Modelul deținut de Reg Lee Litton a părăsit uzina de la Maranello în 1950 și a beneficiat de un motor de doi litri în V12, care a dezvoltat 140 de cai putere.</p>
<p>Trebuie menționat și că modelul 166 MM produs de Ferrari a fost lansat în doar 25 de exemplare. În acest context, chiar și degradat de nisipul din Arizona, autoturismul lui Reg Lee Litton a avut o valoare colosală.</p>
<p>Conform sursei citate mai sus, copiii lui au scos mașina la vânzare și au primit o ofertă de 1.000.000 de dolari.</p>
<p>Înainte de a finaliza achiziția, ofertantul a dus mașina la Ferrari pentru a-i verifica istoricul și toate detaliile cu privire la autenticitatea ei. Iar surpriza a fost uriașă. Modelul respectiv a fost unul cu totul aparte, deoarece a participat la curse celebre precum Le Mans, Silverstone și Targa Florio.</p>
<p>S-a mai aflat că printre cei care au condus-o s-a regăsit și Juan Manuel Fangio, campion în Formula 1 în 1951, 1953, 1955, 1956 și 1957.</p>
<blockquote><p>Cu o astfel de istorie, prețul acestei mașini ar putea fi deosebit de mare. Nu este surprinzător că, în 2017, casa de licitații RM Sotheby’s a listat una similară pentru mai mult de 9.000.000 de euro”, au încheiat jurnaliștii de la Motor.ElPais.com.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2xNVCLhgCpw?si=HI907Fal0H_F5gWJ" title="YouTube video player" width="560"></iframe></p>

]]></description>
    </item>
    <item>
      <title>Imaginile momentului înainte de nunta Kirei Hagi. Cum e aranjată biserica: lămâi, măslini şi lavandă</title>
      <link>https://www.prosport.ro/diverse/imaginile-momentului-inainte-de-nunta-kirei-hagi-cum-e-aranjata-biserica-lamai-maslini-si-lavanda-20205397</link>
      <description><![CDATA[<img src="https://www.prosport.ro/wp-content/uploads/2025/06/Imaginile-momentului-inainte-de-nunta-Kirei-Hagi.-Cum-e-aranjata-biserica-lamai-maslini-si-lavanda.webp"/><br/><p>Fotoreporterii ProSport au surprins, duminică, 29 iunie 2025, imaginile momentului înainte de nunta Kirei Hagi (29 de ani).</p>
<p>Unica fiică a lui Gică Hagi (60) și sora lui Ianis (26) se căsătorește cu Thomas Ferfelis, un tânăr de origine greacă pe care îl cunoaște încă din perioada liceului.</p>
<h2><span>Imagini de la cununia religioasă a Kirei Hagi. Biserica a fost decorată spectaculos</span></h2>
<p><span>Kira Hagi a fost cerută în căsătorie de Thomas Ferfelis</span>, iubitul pe care îl cunoaște din perioada liceului, în vara lui 2024, atunci când Ianis Hagi s-a căsătorit cu Elena Tănase, la scurt timp după încheierea Campionatului European.</p>
<p><span>Unica fiică a lui Gică Hagi s-a mișcat repede cu planificările, iar în primăvara lui 2025 s-a aflat că nunta va fi programată chiar în acest an</span>.</p>
<p>Iar acum, momentul mult așteptat a sosit. Kira Hagi și Thomas Ferfelis, care este grec la origini, își vor uni destinele în cursul zilei de duminică, 29 iunie 2025.</p>
<p>Fotoreporterii <span>ProSport</span> au mers la biserica unde va avea loc cununia religioasă și au remarcat modul spectaculos în care Kira Hagi a decorat locația.</p>
<p>Coloanele de la intrare au fost înfășurate în ghirlande verzi, pe care au fost legate buchete mici de flori albe. De asemenea, aceleași buchete au fost suspendate și deasupra scărilor de la intrarea în biserică.</p>
<p>Însă, piesele de rezistență au părut să fie lămâile așezate pe jos, tot în vecinătatea scărilor, alături de câteva ghivece de lavandă.</p>
<p>Și, nu în ultimul rând, așa cum se poate vedea în galeria foto a articolului, în lateralele ușii de la biserică au fost așezați doi măslini de aproximativ doi metri înălțime fiecare.</p>
<h2><span>La petrecerea de diseară sunt așteptați peste 1.000 de invitați</span></h2>
<p>Așadar, Gică Hagi este din nou scoru, de data aceasta socru mic, după ce anul trecut și-a văzut băiatul așezat la casa lui.</p>
<p>După cununia religioasă, care are loc la Biserica Sfântul Visarion din București, Kira Hagi, Thomas Ferfelis și toți invitații lor vor merge la Cernica Events, un local din Pantelimon care va trebui să găzduiască aproximativ 1.000 de invitați.</p>
<p>În ceea ce îl privește pe Thomas Ferfelis, acesta este chiar managerul locației menționate mai sus. El gestionează Cernica Events, dar și alte locații care fac parte din holdingul Elgeka Ferfelis, deținut de părinții săi, doi antreprenori de succes din Grecia.</p>
<p>Pe Kira Hagi, Thomas Ferfelis a cunoscut-o la International School of Bucharest, unde cei doi au fost colegi pe perioada liceului.</p>
<p>După absolvire, cei doi și-au continuat studiile în țări diferite și timp de câțiva ani buni au avut o relație la distanță. Însă, după finalizarea studiilor universitare, Kira Hagi și Thomas Ferfelis s-au reunit și acum își doresc să trăiască toată viața unul alături de celălalt.</p>

]]></description>
    </item>
    <item>
      <title>Novak Djokovic i-a întrerupt conferința de presă Arynei Sabalenka. Bielorusa l-a provocat: „Vrei să-l împărțim?”</title>
      <link>https://www.prosport.ro/alte-sporturi/tenis/novak-djokovic-i-a-intrerupt-conferinta-de-presa-arynei-sabalenka-bielorusa-l-a-provocat-vrei-sa-l-impartim-20205176</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-i-a-intrerupt-conferinta-de-presa-Arynei-Sabalenka.-Bielorusa-l-a-provocat-1400x914.jpg"/><br/><p>Novak Djokovic (38 de ani – 6 ATP) i-a întrerupt conferința de presă Arynei Sabalenka (27 de ani – 1 WTA), organizată înainte de startul Wimbledon 2025.</p>
<p>Starul tenisului din Serbia a pătruns în sală și a invitat-o politicos pe Sabalenka afară. În replică, sportiva din Belarus i-a spus lui Djokovic să intre. A urmat apoi un dialog savuros purtat în fața reporterilor.</p>
<h2><span>Novak Djokovic și Aryna Sabalenka au făcut spectacol la conferință înainte de Wimbledon 2025</span></h2>
<p>Novak Djokovic și Aryna Sabalenka se pregătesc pentru Wimbledon 2025, turneu de Grand Slam ce e programat să aibă loc în intervalul 30 iunie-13 iulie.</p>
<p>În săptămâna premergătoare competiției, Djokovic și Sabalenka s-au antrenat împreună pe terenurile de pregătire de la Wimbledon, detaliu ce a fost observat și de jurnaliști.</p>
<p>Cei doi sportivi de mare clasă au schimbat mingi într-un ritm destul de intens și, de asemenea, au glumit unul pe seama celuilalt pe mai tot parcursul timpului. Așadar, câteva dintre clipurile surprinse cu ei au ajuns virale pe internet.</p>
<p>La conferința de presă premergătoare Wimbledon 2025, Aryna Sabalenka a avut surpriza de a fi întreruptă în momentul discursului chiar de Novak Djokovic:</p>
<blockquote><p>Haide, hai să mergem, te rog”, i-a transmis Djokovic, de la distanță, sportivei.</p></blockquote>
<p>În replică, Aryna Sabalenka a răspuns:</p>
<blockquote><p>Pe bune, serios? Vedeți, băieți (n.r. – către reporteri)? Haide, intră aici și putem vorbi. Reporterii întreabă despre ce vorbim mereu referitor la schimburile noastre de mingi. Vrei un loc? (n.r. – Djokovic răspunde cu „nu, nu, nu”, dar Sabalenka îi oferă scaunul ei). E datoria mea, tu o să fii un gentleman și eu o să mă port frumos cu tine. (n.r. – Djokovic refuză să se așeze pe scaun). Vrei să-l împărțim?”, a transmis Sabalenka.</p></blockquote>
<h2><span>Au făcut show</span></h2>
<p>A urmat apoi un moment în care <span>Djokovic a cerut</span> lămuriri: „Deci care e întrebarea?”.</p>
<p>Sportiva din Belarus i-a oferit clarificări imediat:</p>
<blockquote><p>Da, au întrebat dacă am vorbit după antrenamentul nostru de o oră. Dar mai întâi de toate, permite-mi să te întreb eu ceva. Cum te simți să schimbi mingi cu mine? La ce nivel mă vezi, sunt bună?”, a întrebat Sabalenka.</p></blockquote>
<p>În replică, Novak Djokovic a spus:</p>
<blockquote><p>Cred că ai potențial. Cred că ești o jucătoare talentată cu adevărat. Ai lovituri puternice, o tehnică bună, (n.r. – Sabalenka îi mulțumește râzând) dar cred că, sincer. Pot să fiu sincer? (n.r. – După ce Sabalenka îi spune „Da”) Suferi la capitolul intensitate atunci când ești pe teren. Nu ai îndeajuns de multă intensitate. Totul e prea plat. Trebuie să ridici puțin nivelul, să pui mai mult patos”, a remarcat Djokovic.</p></blockquote>
<p>În încheiere, Aryna Sabalenka le-a dat de înțeles reporterilor că nu a gustat remarca lui „Nole”:</p>
<blockquote><p>Înainte de acest moment, băiatul ăsta era jucătorul meu preferat, dar nu mai e cazul, evident (n.r. – începe să râdă). Am terminat? Ok, distrați-vă și, vă rog, fiți duri cu el (n.r. – cu Djokovic, care cel mai probabil urma la conferință)”, a încheiat Sabalenka.</p></blockquote>
<p>În primul tur de la Wimbledon 2025, <span>Aryna Sabalenka va da</span> peste canadianca Carson Branstine (24 de ani – 197 WTA). De partea cealaltă, pe tabloul masculin, Novak Djokovic îl va întâlni pe francezul Alexandre Muller (28 de ani – 40 ATP).</p>
<blockquote cite="https://www.tiktok.com/@wimbledon/video/7521013657292082454" class="tiktok-embed" data-video-id="7521013657292082454" style="max-width: 605px; min-width: 325px;">
<section>@wimbledon The Sabalenka and Djokovic shenanigans continue 😅 #Wimbledon #Sabalenka #Djokovic ♬ original sound – wimbledon</section>
</blockquote>
<p><script async="" src="https://www.tiktok.com/embed.js"></script></p>

]]></description>
    </item>
    <item>
      <title>S-au strâns 7 dintre cei 9 moștenitori ai lui Cristi Borcea. Cine a lipsit de la reuniunea familiei milionarului</title>
      <link>https://www.prosport.ro/diverse/s-au-strans-7-dintre-cei-9-mostenitori-ai-lui-cristi-borcea-cine-a-lipsit-de-la-reuniunea-familiei-milionarului-20205164</link>
      <description><![CDATA[<img src="https://www.prosport.ro/wp-content/uploads/2025/06/S-au-strans-7-dintre-cei-9-mostenitori-ai-lui-Cristi-Borcea.-Cine-a-lipsit-de-la-reuniunea-familiei-milionarului-1400x864.jpg"/><br/><p>Milionarul Cristi Borcea (55 de ani) și soția sa, Valentina Pelinel (44), au organizat o nouă reuniune de familie, la o locație aflată pe marginea unui lac.</p>
<p>Și la fel ca data trecută, la eveniment și-au făcut apariția doar 7 dintre cei 9 moștenitori pe care îi are fostul acționar de la clubul de fotbal Dinamo București.</p>
<h2><span>„Familia, locul unde iubirea nu se termină niciodată”. Valentina Pelinel și Cristi Borcea, alături de 7 dintre cei 9 moștenitori ai milionarului</span></h2>
<p>Cristi Borcea și Valentina Pelinel au profitat de vremea frumoasă de afară și au organizat un mic eveniment pe marginea unui lac, după cum s-a putut înțelege dintr-o postare pe care fostul fotomodel a făcut-o pe rețelele de socializare.</p>
<p>Cel mai probabil au mers la un restaurant să ia cina, însă nu singuri, ci alături de familia lor numeroasă, care cuprinde nu mai puțin de 9 moștenitori. Nu toți sunt ai Valentinei Pelinel, deoarece Cristi Borcea le-a dat naștere din relațiile cu 4 femei diferite, însă ex-modelul îi iubește în mod egal și arată asta publicului larg cu fiecare ocazie pe care o are.</p>
<p>Dacă în 2024, <span>Valentina Pelinel și Cristi Borcea au izbutit să îi strângă la o singură masă pe toți cei 9 moștenitori</span> ai familiei, în aprilie 2025, lucrurile nu au mai stat la fel. Pelinel a postat o nouă imagine virală, însă în ea și-au făcut apariția doar <span>7 dintre cei 9 moștenitori ai imperiului de peste 100.000.000 de euro al lui Cristi Borcea</span>.</p>
<p>La fel s-a întâmplat și acum, deoarece de la eveniment au lipsit Patrick Borcea, fiul cel mare al fostului acționar de la Dinamo, care cel mai probabil e prins cu afaceri în afara granițelor, și Carolyn.</p>
<p>Pe Patrick, Cristi Borcea îl are din relația cu prima sa soție, Mihaela, în timp ce Carolyn a ajuns pe lume ca un rod al iubirii pe care afaceristul i-a purtat-o avocatei Simona Voiculescu.</p>
<p>Valentina Pelinel nu a dat cu piciorul ocaziei de a face o nouă poză de familie, pe care ulterior a distribuit-o pe rețelele de socializare cu următoarea descriere:</p>
<blockquote><p>Familia, locul unde începe viata si nu se termină niciodata iubirea”, a scris Valentina Pelinel, pe <span>Facebook</span> și Instagram.</p></blockquote>
<figure aria-labelledby="figcaption_attachment_20205167" class="wp-caption aligncenter" id="attachment_20205167"><img alt="" class="size-large wp-image-20205167" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro/wp-content/uploads/2025/06/familie-borcea-1050x1400.jpg" srcset="https://www.prosport.ro/wp-content/uploads/2025/06/familie-borcea-1050x1400.jpg 1050w, https://www.prosport.ro/wp-content/uploads/2025/06/familie-borcea-768x1024.jpg 768w, https://www.prosport.ro/wp-content/uploads/2025/06/familie-borcea-1152x1536.jpg 1152w, https://www.prosport.ro/wp-content/uploads/2025/06/familie-borcea.jpg 1536w" width="1050"/><figcaption class="wp-caption-text" id="figcaption_attachment_20205167">SURSA FOTO: facebook.com/ValentinaPelinel</figcaption></figure>
<h2><span>Cristi Borcea, despre cum e să fii tată de 9 copii</span></h2>
<p>Cristi Borcea a anunțat de curând că s-a oprit la cifra 9 și nu va mai face alți copii. Totuși, într-un interviu acordat în 2024, milionarul a dezvăluit cât de greu este să ai atât de mulți moștenitori:</p>
<blockquote><p>Nu aș vrea să fac calculele, pentru că ne prinde campionatul viitor, ce înseamnă cheltuielile pentru 9 copii, cu școli, cu case, cu bone, cu mașini și încă 20 de persoane, care nu fac parte din cei care ajută copiii, mă refer șoferi, bone. Pe fiecare lună am în întreținere peste 50 de persoane, permanent. Nu vorbesc de angajați, nu vorbesc de salarii. Și atunci este normal că se uită majoritatea la tine și vede condițiile în care stau copiii mei și unde învață… Dar nu știu prin câte am trecut și ce am pătimit și prin câte suferințe, asta e viața”, Cristi Borcea, în cadrul podcast-ului „Fiță cu Adiță”.</p></blockquote>

]]></description>
    </item>
  </channel>
</rss>
