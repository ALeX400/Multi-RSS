<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vestea colaborării lui David Popovici cu UiPath, compania miliardarului Daniel Dines, a ajuns și la Dubai</title>
      <link>https://www.prosport.ro/diverse/vestea-colaborarii-lui-david-popovici-cu-uipath-compania-miliardarului-daniel-dines-a-ajuns-si-la-dubai-20212902</link>
      <description><![CDATA[<img src="https://www.prosport.ro/wp-content/uploads/2025/07/Vestea-colaborarii-lui-David-Popovici-cu-Uipath-compania-miliardarului-Daniel-Dines-a-ajuns-si-la-Dubai.jpg"/><br/><p>David Popovici a devenit ambasador global la UiPath, compania miliardarului român Daniel Dines.</p>
<p>Campionul olimpic a semnat un acord de parteneriat de patru ani cu una dintre cele mai importante companii de tehnologie, dezvoltată de un român. Vestea colaborării dintre David Popovici și Daniel Dines a ajuns până la Dubai.</p>
<h2><span>David Popovici, parteneriat la nivel global cu UiPath: „Ăsta va fi punctul culminant”</span></h2>
<p>Presa internațională a scris despre <span>parteneriatul grandios</span> încheiat între campionul olimpic, mondial și european. David Popovici va lua parte la diverse evenimente organizate de liderul global în automatizarea agentică. Sportivul român va avea sprijinul companiei în pregătirea următoarelor competiții de înot și va culmina cu participarea la Jocurile Olimpice de Vară din 2028.</p>
<blockquote><p>„UiPath (NYSE: PATH), lider global în automatizarea agentică, a anunțat astăzi că l-a desemnat pe campionul olimpic român la natație, David Popovici, ambasador global. În acest rol, Popovici va participa și va vorbi la mai multe evenimente UiPath organizate la nivel mondial.</p>
<p> </p>
<p>Parteneriatul, care se întinde pe o perioadă de patru ani, îl va sprijini pe tânărul sportiv în pregătirea pentru cele mai importante competiții europene și mondiale de înot, având ca punct culminant Jocurile Olimpice de Vară din 2028, care vor avea loc la Los Angeles”, notează <span>zawya.</span></p></blockquote>
<h2><span>Daniel Dines a vorbit la superlativ despre noul ambasador UiPath</span></h2>
<p>Co-fondatorul UiPath l-a lăudat pe David Popovici nu doar pentru realizările profesionale ci și pentru celelalte abilități pe care le posedă. Talentul pur și abilitățile înotătorului român se îmbină perfect cu modul în care UiPath gândește viitorul tehnologiei.</p>
<blockquote><p>„Ceea ce îl face pe David un campion nu este doar talentul său pur, ci abilitatea de a îmbina fiecare element care conduce la excelență: disciplina, mentalitatea, antrenamentul, refacerea și voința de a o lua mereu de la capăt.</p>
<p> </p>
<p>Acest tip de integrare este cheia performanței autentice. Văd un principiu similar în felul în care gândim viitorul tehnologiei: adevăratele inovații apar atunci când combini elementele potrivite, oameni, tehnologie și inteligență, într-un tot mai valoros decât suma părților sale”, a declarat Daniel Dines, co-fondator și CEO al UiPath.</p></blockquote>
<p>David Popovici va urca pe scenă alături de Daniel Dines în cadrul evenimentului organizat de compania miliardarului român în perioada 29 septembrie – 1 octombrie 2025. Până atunci, David Popovici se pregătește intens pentru Campionatele Mondiale de înot de la Singapore, care se vor desfășura între 11 iulie și 3 august. Este favorit în proba de 100 metri liber, acolo unde vrea să doboare <span>recordul mondial deținut de Zhanle Pan.</span></p>

]]></description>
    </item>
    <item>
      <title>Acum, dezamăgirea va fi și mai mare. Unde a fost surprins Cristiano Ronaldo și ce făcea în ziua în care Diogo Jota a fost înmormântat</title>
      <link>https://www.prosport.ro/diverse/acum-dezamagirea-va-fi-si-mai-mare-unde-a-fost-surprins-cristiano-ronaldo-si-ce-facea-in-ziua-in-care-diogo-jota-a-fost-inmormantat-20212736</link>
      <description><![CDATA[<img src="https://www.prosport.ro/wp-content/uploads/2025/07/Acum-dezamagirea-va-fi-si-mai-mare.-Unde-a-fost-surprins-Cristiano-Ronaldo-si-ce-facea-in-ziua-in-care-Diogo-Jota-a-fost-inmormantat.jpg"/><br/><p>Au apărut imagini cu Cristiano Ronaldo în ziua în care Diogo Jota era înmormântat. Fanii starului portughez vor fi și mai dezamăgiți de faptul că a preferat să se distreze în loc să îi aducă un omagiu fostului coleg de la națională.</p>
<p>Diogo Jota și fratele său, Andre Silva, au murit într-un accident de mașină petrecut pe o autostradă din Spania. Cumplita veste l-a afectat și pe Cristiano Ronaldo, dar starul portughez nu și-a făcut apariția la înmormântarea prietenului său. Fanii l-au criticat dur pentru absența de la funeralii, dar în tot acest timp fotbalistul de la Al Nassr se distra în Mallorca.</p>
<h2><span>Cristiano Ronaldo, surprins în vacanță în ziua în care colegul său de la națională a fost înmormântat</span></h2>
<p>A apărut un val de critici pe rețelele de socializare după ce la înmormântarea lui Diogo Jota <span>nu și-a făcut apariția și căpitanul naționalei Portugaliei</span>. S-a vehiculat că starul portughez ar fi avut o obligație contractuală din cauza căreia nu a putut ajunge în țara natală.</p>
<p>De asemenea, <span>sora fotbalistului a încercat să îi găsească o scuză</span>. Katia Aveiro a precizat că fratele său nu a vrut să atragă toată atenția asupra sa și de aceea a stat departe de locul în care Diogo Jota și fratele său au fost conduși pe ultimul drum de numeroase personalități din lumea fotbalului și apropiați.</p>
<p>Se pare că Ronaldo a trecut rapid peste pierderea unuia dintre colegii de la națională, iar în ziua înmormântării lui Diogo Jota a petrecut timp cu familia în Mallorca, una din destinațiile sale preferate de vacanță. <span>Presa spaniolă</span> a relatat că fotbalistul a fost văzut la bordul iahtului său de lux trecând prin mai multe stațiuni în timpul vacanței.</p>
<blockquote><p>„Ca prieten și căpitan al Portugaliei, Ronaldo ar fi trebuit măcar să-și suspende vacanța pentru a participa la înmormântare. O simplă postare pe Instagram nu este suficientă. Nu este vorba doar despre bani.”, a transmis un utilizator pe plaforma X.</p></blockquote>
<p>Cristiano Ronaldo a petrecut mai mult timp cu familia departe de ochii curioșilor pe ambarcațiunea a cărei valoare ajunge la 5.5 milioane de euro.</p>
<h2><span>Reacția lui Cristiano Ronaldo după decesul lui Diogo Jota</span></h2>
<p>Starul lui Liverpool s-a stins din viață într-un accident de mașină la doar două săptămâni după ce și-a unit destinele cu femeia alături de care avea trei copii. Cristiano Ronaldo a fost șocat de aflarea acestei vești, la doar o lună de când evoluase pentru Portugalia alături de Diogo Jota.</p>
<blockquote><p>„Nu are sens. Chiar acum eram împreună în Echipa Națională, acum te-ai căsătorit. Familiei tale, soției tale și copiilor tăi, transmit condoleanțe și vă doresc toată puterea din lume. Știu că veți fi mereu alături de ei. Odihniți-vă în pace, Diogo și Andre. Ne va fi dor de voi tuturor”, a scris Cristiano Ronaldo pe rețelele de socializare.</p></blockquote>

]]></description>
    </item>
    <item>
      <title>Verdictul crunt al polițiștilor despre cauza finală a accidentului în care a murit Diogo Jota: „El se afla la volan și totul indică asta!”</title>
      <link>https://www.prosport.ro/diverse/verdictul-crunt-al-politistilor-despre-cauza-finala-a-accidentului-in-care-a-murit-diogo-jota-el-se-afla-la-volan-si-totul-indica-asta-20213566</link>
      <description><![CDATA[<img src="https://www.prosport.ro/wp-content/uploads/2025/07/Verdictul-crunt-al-politistilor-despre-cauza-finala-a-accidentului-in-care-a-murit-Diogo-Jota-„El-se-afla-la-volan-si-totul-indica-asta-.jpg"/><br/><p>Garda Civilă din Spania a anchetat cauzele producerii accidentului rutier în care și-au pierdut viața Diogo Jota și fratele său Andre, iar concluzia este că fostul fotbalist de la Liverpool a purtat o parte din vină.</p>
<p>Reamintim că mașina Lamborghini în care călătoreau cei doi s-a făcut scrum, fiind nevoie de probe ADN pentru confirmarea identității celor doi.</p>
<h2><span>Polițiștii au dat verdictul privind accidentul în care și-au pierdut viața Diogo Jota și fratele său Andre</span></h2>
<p>Ancheta nu este încă finalizată, dar primele concluzii sunt că Diogo Jota ar fi fost cel care era la volanul bolidului și că acesta ar fi depășit viteza legală admisă pe porțiunea de drum respectivă.</p>
<p>„Totul indică o viteză excesivă în raport cu limita autorizată”, se arată în raportul Gărzii Civile din Spania, potrivit publicației iberice <span>Marca</span>.</p>
<p>Astfel, pe lângă posibilitatea exploziei uneia dintre anvelope, variantă care este în continuare luată în calcul, Diogo Jota și-a pierdut din capacitatea de a controla autovehiculul din cauza depășirii limitei legale de viteză – 120 de kilometri/oră pe acea porțiune de drum..</p>
<p>Departamentul de Circulație analizează în continuare urmele pe care le-a lăsat pe șosea una dintre anvelope, pentru a finaliza investigația. În momentul în care raportul va ajunge în forma sa finală, acesta va fi trimis către Tribunalul de Primă Instanță din Puebla de Sanabria (Zamora), instituție care a preluat ancheta accidentului.</p>
<p>Diogo Jota (28 de ani) și fratele său Andre (25 de ani) și-au pierdut viața, joi, într-un accident rutier produs în apropiere de Cernadilla (Zamora). Cei doi, aflați la bordul unui autoturism Lamborghini Huracan de culoare verde, au murit instant după ce mașina a ieșit din zona de circulație și a ars complet.</p>
<h2><span>Sora lui Cristiano Ronaldo a dezvăluit de ce a lipsit starul de la înmormântarea lui Diogo Jota, coechipierul de la naționala Portugaliei</span></h2>
<p>Starul lui Al Nassr, Cristiano Ronaldo, a ales să nu participe la funeraliile celor doi frați care au decedat, joi, în accidentul de mașină produs în Spania. Potrivit surorii sale, fotbalistul în vârstă de 40 de ani a preferat să absenteze pentru că nu și-a dorit să atragă atenția asupra sa în timpul înmormântării.</p>
<p>„Când a murit tata, pe lângă durere, a trebuit să ne confruntăm cu o mulțime de camere și privitori curioși. Și atunci accesul nu era atât de facil ca acum. Era atât de aglomerat că nici măcar n-am putut să mai ieșim din biserică.</p>
<p>Despre durere, familie și sprijin real… Nu știți niciodată ce înseamnă până nu treceți prin așa ceva! Fanatismul ăsta devine obositor. Criticile pentru nimic… Societate bolnavă! Cu toții avem familii (…)”, a transmis Katia Aveiro, sora lui Cristiano Ronaldo, după ce a văzut valul de critici la adresa fratelui său.</p>

]]></description>
    </item>
    <item>
      <title>„Devoratoarea de fotbaliști” a fost „prinsă” de fani, iar jucătorul a publicat apoi o poză cu ei împreună</title>
      <link>https://www.prosport.ro/diverse/devoratoarea-de-fotbalisti-a-fost-prinsa-de-fani-iar-jucatorul-a-publicat-apoi-o-poza-cu-ei-impreuna-20212556</link>
      <description><![CDATA[<img src="https://www.prosport.ro/wp-content/uploads/2025/07/„Devoratoarea-de-fotbalisti-a-fost-„prinsa-de-fani-iar-jucatorul-a-publicat-apoi-o-poza-cu-ei-impreuna-1.jpeg"/><br/><p>O influenceriță cunoscută în Marea Britanie, adevărată devoratoare de fotbaliști, a fost prinsă de fani „în flagrant” alături de un fotbalist celebru de la Manchester United.</p>
<p>Manuel Ugarte, mijlocașul „diavolilor”, a postat o fotografie alături de Georgia May Heath și astfel și-a recunoscut relația pe care o are cu femeia în vârstă de 27 de ani.</p>
<h2><span>Manuel Ugarte a recunoscut relația cu influencerița britanică Georgia May Heath</span></h2>
<p>„Devoratoare de fotbaliști” din Marea Britanie și nu numai a fost prinsă de fani „în flagrant” alături de un jucător important de la Manchester United. Manuel Ugarte, mijlocașul uruguayan al „dracilor roșii”, a postat o fotografie alături de Georgia May Heath și astfel și-a făcut public relația pe care o are cu femeia în vârstă de 27 de ani, care în trecut s-a întâlnit și cu starul Kylian Mbappe, scrie <span>dailymail.co.uk</span>.</p>
<p>Ugarte, în vârstă de 24 de ani, a postat pe Instagram în acest weekend o fotografie alături de noua sa iubită, bucurându-se ambii din plin de vacanță. Internaționalul uruguayan a etichetat-o ​​pe Heath, adăugând un emoji cu o inimă lângă numele ei.</p>
<p>May Heath este un cunoscut<span> influencer de modă și frumusețe</span> cu peste 200.000 de urmăritori pe Instagram și mai mult de 50.000 pe TikTok. Zvonurile că ar exista o legătură între cei doi rulau încă de la începutul acestui an, atunci când internauții au observat o serie de articole în apartamentul lui Ugarte.</p>
<p>O postare de acasă a fotbalistului sud-american o etala pe femeie îmbrăcată într-o cămașă de noapte și un halat roz. Nu le-a luat mult timp fanilor să-și dea seama că Ugarte postase recent și el o fotografie din același apartament din Manchester.</p>
<p>Cei doi nu-și mai ascund acum relația, fiind văzuți împreună chiar și la baza de antrenament a lui Manchester United din Carrington.</p>
<p><img alt="" class="size-full wp-image-20212596" decoding="async" fetchpriority="high" height="1250" sizes="(max-width: 921px) 100vw, 921px" src="https://www.prosport.ro/wp-content/uploads/2025/07/tkRez_MX-1.jpeg" srcset="https://www.prosport.ro/wp-content/uploads/2025/07/tkRez_MX-1.jpeg 921w, https://www.prosport.ro/wp-content/uploads/2025/07/tkRez_MX-1-768x1042.jpeg 768w" width="921"/></p>
<h2><span>Cină în Grecia cu Mbappe și apoi împreună în vacanță la Marrakech</span></h2>
<p>Georgia May Heath s-a născut în Marea Britanie și își împarte timpul între Anglia și Australia. Ea a fost fotografiată luând cina cu Mbappe în Grecia în anul 2021. Apoi, cei doi au plecat în vacanță la Marrakech, în Maroc, în ianuarie 2024.</p>
<p>Acum, odată cu postarea publică a lui Ugarte, se pare că <span>femeia este implicată destul de serios</span> cu fostul coechipier al lui Mbappe de la PSG</p>
<p>Mijlocașul uruguayan Manuel Ugarte a ajuns vara trecută la Manchester United pentru 51 de milioane de lire sterline, de la PSG, și a jucat 29 de meciuri în Premier League în sezonul trecut.</p>

]]></description>
    </item>
    <item>
      <title>Ce cadou exclusivist i-a făcut Victoria Beckham prietenei sale Mel B, deşi nu s-a dus la nunta ei</title>
      <link>https://www.prosport.ro/diverse/ce-cadou-exclusivist-i-a-facut-victoria-beckham-prietenei-sale-mel-b-desi-nu-s-a-dus-la-nunta-ei-20212308</link>
      <description><![CDATA[<img src="https://www.prosport.ro/wp-content/uploads/2025/07/Ce-cadou-exclusivist-i-a-facut-Victoria-Beckham-prietenei-sale-Mel-B-desi-nu-s-a-dus-la-nunta-ei.jpg"/><br/><p>Victoriei Beckham nu a fost prezentă la nunta fostei sale colege din Spice Girls, Mel B, însă i-a făcut cadou acesteia un cadou exclusivist.</p>
<p>O rochie pentru fiica sa cea mare, Phoenix Chi, în vârstă de 26 de ani, cu care aceasta a defilat la căsătoria mamei sale cu stilistul Rory McPhee.</p>
<h2><span>Victoria Beckham, cadou de zile mari prietenei sale Mel B, cu ocazia nunții sale</span></h2>
<p>Soția lui David Beckham nu a reușit să vină la <span>nunta fostei sale colege din Spice Girls</span>, Mel B, însă a compensat cu un cadou exclusivist. O rochie pentru fiica sa cea mare, Phoenix Chi, în vârstă de 26 de ani, cu care aceasta a defilat la căsătoria mamei sale cu stilistul Rory McPhee.</p>
<p>Ceremonia lui Mel B, în vârstă de 50 de ani, a avut loc în Capela OBE, chiar în inima Catedralei Sf. Paul din Londra. Victoria a reușit cu această ocazie, chiar și în lipsă, să contribuie la realizarea unuia dintre visele de nuntă ale lui Mel B.</p>
<p>Prezentă la nunta mamei sale, Phoenix Chi, fiica cea mare a miresei, în vârstă de 26 de ani, a apărut într-o superbă rochie albastră din mătase, care are o semnificație foarte specială. Rochia a fost creată de Victoria Beckham și i-a fost oferită lui Phoenix cadou pentru această ocazie, și asta pentru că Mel B și-a dorit întotdeauna o astfel de rochie pentru nunta ei.</p>
<p>„Ei bine, Victoria a spus că ar fi bucuroasă să-mi facă o rochie. Dar nu vreau doar una; vreau să am mai multe rochii diferite pentru ziua respectivă sau pentru o săptămână de sărbători. Am mai fost căsătorită de două ori, așa că a treia oară e norocoasă”, a spus Mel B pentru <span>hellomagazine.com</span>.</p>
<p>A-i crea o rochie prietenei apropiate Mel B este una, dar a-i oferi una și fiicei sale este un gest cu atât mai special din partea cântăreței devenite designer, Victoria Beckham.</p>
<p><img alt="" class="size-large wp-image-20212319" decoding="async" height="1400" sizes="(max-width: 1120px) 100vw, 1120px" src="https://www.prosport.ro/wp-content/uploads/2025/07/489958970_18506896702021416_9059641436438048221_n-1120x1400.jpg" srcset="https://www.prosport.ro/wp-content/uploads/2025/07/489958970_18506896702021416_9059641436438048221_n-1120x1400.jpg 1120w, https://www.prosport.ro/wp-content/uploads/2025/07/489958970_18506896702021416_9059641436438048221_n-768x960.jpg 768w, https://www.prosport.ro/wp-content/uploads/2025/07/489958970_18506896702021416_9059641436438048221_n.jpg 1200w" width="1120"/></p>
<h2><span>Postări pe Instagram. „Este un bărbat foarte norocos!”</span></h2>
<p><span>Mama a patru copii</span>, Victoria a fost nevoită să rateze ziua cea mare, deoarece se pare că se află plecată din țară și nu s-a putut întoarce în Marea Britanie pentru nuntă.</p>
<p>Cu toate acestea, ea și-a arătat sprijinul pentru prietena și fosta colegă de trupă printr-o serie de omagii pe Instagram, inclusiv un videoclip cu cele cinci Spice Girls împreună: „Felicitări @officialmelb și @rorymcphee pentru ziua voastră specială! Nu aș putea fi mai încântată pentru amândoi și vă doresc o viață întreagă de fericire! Pupici xx”</p>
<p>Ea a distribuit și o altă fotografie cu cei doi împreună, scriind alături: „Îți trimit dragoste @officialmelb, @rorymcphee este un bărbat foarte norocos!”</p>
<p> </p>

]]></description>
    </item>
  </channel>
</rss>
