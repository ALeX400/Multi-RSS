<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Andreea Bălan, apariție incendiară în costum de baie. Iubita lui Victor Cornea, fără inhibiții: „Cel mai hot outfit”</title>
      <link>https://www.prosport.ro/diverse/andreea-balan-aparitie-incendiara-in-costum-de-baie-iubita-lui-victor-cornea-fara-inhibitii-cel-mai-hot-outfit-20282594</link>
      <description><![CDATA[<img src="https://www.prosport.ro//wp-content/uploads/2025/09/Andreea-Balan-aparitie-incendiara-in-costum-de-baie.-Iubita-lui-Victor-Cornea-fara-inhibitii-„Cel-mai-hot-outfit.jpg"/><br/><p>Andreea Bălan nu are deloc inhibiții și s-a afișat într-un costum de baie care îi scoate toate formele în evidență.</p>
<p><span>Iubita tenismenului Victor Cornea</span> nu ratează ocazia să le arate fanilor că se menține în formă și la 41 de ani. Frumoasa artistă nu își arată deloc vârsta și le recomandă și fanilor săi să aibă încredere în sine pentru a putea ajunge să arate așa cum își doresc.</p>
<h2><span>Andreea Bălan profită la maximum de soare cât timp iubitul său se luptă pentru un trofeu la Lisabona</span></h2>
<p>Victor Cornea este la doar câțiva pași de un nou trofeu. Tenismenul se luptă pentru câștigarea unui titlu Challenger la Lisabona, Portugalia, în proba de dublu, acolo unde face echipă cu italianul Andrea Pellegrino. Cei doi au trecut în sferturi fără emoții de ibericii Navarro și Mansilla Diez, scor 6-3, 6-2. În semifinale, iubitul Andreei Bălan va trebui să treacă de o pereche românească formată din Bogdan Pavel și Alex Jecan.</p>
<p>Cât timp iubitul său se pregătește pentru a cuceri un nou trofeu, Andreea Bălan profită de timpul liber. Vedeta TV a postat noi imagini pe rețelele de socializare cu care a încins imaginația fanilor.</p>
<blockquote><p>„Încrederea în sine e cel mai hot outfit. Restul e doar bonus. Iar iubirea de sine face ca fiecare costum de baie să devină ținuta perfectă.”, a transmis Andreea Bălan pe Instagram.</p></blockquote>
<h2><span>Victor Cornea a jucat chiar de ziua sa: mesajul transmis de iubita tenismenului</span></h2>
<p>La 32 de ani, Victor Cornea trăiește o frumoasă poveste de dragoste cu Andreea Bălan, cu 9 ani mai mare. Vedeta are grijă să fie mereu alături de partenerul său și e nelipsită de la turneele acestuia. Ea a publicat un video emoționant de ziua lui Victor Cornea prin care și-a exprimat recunoștința față de cel care i-a făcut viața mai frumoasă.</p>
<blockquote><p>„La mulți ani, iubirea mea! Astăzi este o zi specială, ziua în care s-a născut omul care ne-a adus mie și fetițelor mele liniște, pace și iubire adevărată. Sunt extrem de recunoscătoare că ești în viața noastră, că ne iubești pe toate trei și că, datorită ție, ne simțim cele mai fericite și împlinite’, a scris Andreea Bălan pe rețelele sociale.</p></blockquote>
<p>Cei doi îndrăgostiți <span>urmează să se căsătorească</span>, după ce vedeta TV a fost cerută de soție în avion. Nunta a fost deja stabilită în 2026, dar nu a fost făcută public data exactă a fericitului eveniment.</p>
<blockquote><p>„Nunta o să fie la anul, undeva în primăvară sau vară. Momentan e prea devreme să discutăm de pregătiri, dar am stabilit când facem. Avem data stabilită, avem locația, dar urmează să anunțăm”, a precizat Andreea Bălan, la Antena Stars.</p></blockquote>

]]></description>
    </item>
    <item>
      <title>Decizie definitivă! Surpriză: judecătorii au schimbat hotărârea în cazul lui Toto Dumitrescu</title>
      <link>https://www.prosport.ro/diverse/decizie-definitiva-surpriza-judecatorii-au-schimbat-hotararea-in-cazul-lui-toto-dumitrescu-20282432</link>
      <description><![CDATA[<img src="https://www.prosport.ro//wp-content/uploads/2025/09/Decizie-definitiva-Surpriza-judecatorii-au-schimbat-hotararea-in-cazul-lui-Toto-Dumitrescu-e1758818525508-1400x893.jpg"/><br/><p>Judecătorii au schimbat hotărârea în cazul lui Toto Dumitrescu, care a fost implicat într-un accident rutier în ziua de 14 septembrie.</p>
<p>Fiul fostului jucător de la Steaua a fost plasat în arest la domiciliu prin decizia Tribunalului București.</p>
<h2><span>Instanța a schimbat măsura preventivă în cazul lui Toto Dumitrescu</span></h2>
<p>Toto Dumitrescu a fost implicat într-un accident rutier pe 14 septembrie. Fiul fostului jucător de la Tottenham Hotspur FC <span>a părăsit locul accidentului</span>, iar ulterior a fost depistat pozitiv la cocaină.</p>
<p>Judecătorii au schimbat hotărârea în cazul lui Toto Dumitrescu. Tribunalul București a decis ca actorul să fie eliberat din arestul preventiv și să fie plasat în arest la domiciliu, conform informațiilor Agerpres.</p>
<h2><span>Giovanni Becali știe ce simte Ilie Dumitrescu: „Doar în pielea lui să nu fi”</span></h2>
<p>Impresarul Giovanni Becali susține că <span>Ilie Dumitrescu e devastat</span> după ce a văzut că fiul său a fost arestat.</p>
<p>„Îl văd pe Ilie la televizor, e distrus! Doar în pielea lui să nu fi. E un copil crescut în puf. Un copil făcut cu o nevastă, și ea mare fotomodel al anilor respectivi. Au un băiat și o fată.</p>
<p>Îți dai seama. A fost ținut bine. Crescut în puf. Actor, telenovele. Anturajul distruge tot. Dacă nu îți urmărești copiii, i-ai pierdut. De la 15 ani începe anturajul. Dacă pleci de la locul faptei, e de la 2 la 7 ani.</p>
<p>Știau că are probleme cu cocaina. Poate a plecat și, după ce a făcut accidentul, a consumat cocaină. La accident nu are nicio vină. Să mulțumească lui Dumnezeu că nu a fost mai grav.</p>
<p>El avea viteză. Putea să intre în plin. Și omorârea era din culpă, dacă era. S-a speriat. Eu stau și mă gândesc că poate după a luat cocaina. Ca să uite. Poate să fie și asta. S-a speriat. Nici nu a văzut ce e acolo.</p>
<p>A văzut că nu sunt morți și a plecat. Probabil a dat telefoane. Probabil taică-su i-a spus să meargă la poliție. Am auzit că a mers pe la vreun prieten: «Ia, trage două linii, să te calmezi».</p>
<p>Când a văzut poliția, atunci și-a dat seama că a greșit. Copiii te ridică și te coboară. Dacă ai niște copii educați, ești fericit. Dacă ai bani și ai copii care îți fac doar probleme, ce fericire mai ai? De la 13-14 ani încep.</p>
<p>Îl știu de mic pe Toto. Victor a botezat-o pe fata lui Ilie. Ce să faci… Ilie e terminat. Ce să mai… Asta e. Să nu fi în situația lor. Ilie nu cred că știa în ce anturaj era. În lumea cinematografului… întotdeauna e o suspiciune”, a declarat Giovanni Becali, la <span>Fanatik</span>.</p>

]]></description>
    </item>
    <item>
      <title>Deciziile dure, de austeritate, pe care Ilie Bolojan le-a luat în România au primit binecuvântarea lui Gigi Becali: „Știe toate datele”</title>
      <link>https://www.prosport.ro/diverse/deciziile-dure-de-austeritate-pe-care-ilie-bolojan-le-a-luat-in-romania-au-primit-binecuvantarea-lui-gigi-becali-stie-toate-datele-20282526</link>
      <description><![CDATA[<img src="https://www.prosport.ro//wp-content/uploads/2025/09/Deciziile-dure-de-austeritate-pe-care-Ilie-Bolojan-le-a-luat-in-Romania-au-primit-binecuvantarea-lui-Gigi-Becali-„Stie-toate-datele.jpg"/><br/><p>Ilie Bolojan l-a surprins plăcut pe Gigi Becali la câteva luni după ce a fost pus în fruntea Guvernului României.</p>
<p>Gigi Becali a sărit în <span>apărarea lui Ilie Bolojan</span>, după ce televiziunile au început să vorbească despre posibili înlocuitori la doar câteva luni de la numirea acestuia în fruntea Guvernului. Deputatul independent nu îl agrează, în mod normal, pe Bolojan deoarece măsurile de austeritate îl afectează în mod direct, dar a spus că merită să rămână în funcție.</p>
<h2><span>Gigi Becali a vorbit la superlativ despre Ilie Bolojan: „Cine să conducă România?”</span></h2>
<p>După alegerile prezidențiale a fost numit și un nou prim-ministru, care are un rol crucial în această perioadă. Ilie Bolojan trebuie să scoată țara dintr-o criză financiară majoră, iar măsurile de austeritate impuse de actualul Guvern nu îl fac prea popular în rândul cetățenilor.</p>
<p>Gigi Becali și-a schimbat discursul la adresa actualului prim-ministru. Dacă în trecut îl critica dur, de această dată a sărit în apărarea lui Ilie Bolojan, cel despre care a spus că poate să vorbească oricât fără să citească deoarece e foarte bine informat. Latifundiarul din Pipera nu e de acord cu schimbarea premierului deoarece asta nu ar face bine nimănui.</p>
<blockquote><p>„Cine să conducă România? Eu nu l-am agreat pe Bolojan. Chiar nu, dar acum văd că îl duce mintea. Poate să vorbească chiar și oră fără să citească. Știe toate datele. Repet, nu îl agreez.</p>
<p>Dar dacă l-am votat, acum ce să facem? Ce să facem, să schimbăm premierul la două-trei luni? Văd că fiecare televiziune vrea un alt premier, partidele la fel. Nu se poate așa ceva”, a spus Gigi Becali la postul B1 TV.</p></blockquote>
<h2><span>Ilie Bolojan, despre posibila demisie din fruntea Guvernului: „Rămân cât timp voi face ceva relevant”</span></h2>
<p>În ultima vreme s-a discutat și despre <span>posibila demisie a lui Ilie Bolojan</span>, dacă premierul nu va avea susținerea necesară din partea partidelor pentru implementarea măsurilor sale. Șeful Guvernului a precizat, în cadrul unei conferințe de presă, că nu se pune problema să se gândească la o posibilă demisie. Pentru el e importantă stabilitatea politică în această perioadă dificilă.</p>
<blockquote><p>„Am văzut în permanență discuții legate de demisie, dar nu la asta mă gândesc acum, mă gândesc la măsurile pe care trebuie să le luăm în perioada următoare, iar stabilitatea politică joacă un rol important.</p>
<p>Eu continui să spun că rămân în funcție atâta timp cât consider că voi face ceva relevant. Dacă vreodată voi decide să demisionez, vă voi anunța eu, nu e nevoie să mă întrebați la fiecare conferință de presă sau să speculați”, a precizat premierul României, notează<span> Digi24.</span></p></blockquote>

]]></description>
    </item>
    <item>
      <title>Ministrul MApN, contrazis în cazul promovării celor de la Steaua București: „Ferice de cel ce nu l-a cunoscut pe Moşteanu. Asta nu înțelege el”</title>
      <link>https://www.prosport.ro/fotbal-intern/ministrul-mapn-contrazis-in-cazul-promovarii-celor-de-la-steaua-bucuresti-ferice-de-cel-ce-nu-l-a-cunoscut-pe-mosteanu-asta-nu-intelege-el-20282456</link>
      <description><![CDATA[<img src="https://www.prosport.ro//wp-content/uploads/2025/09/Ministrul-MApN-contrazis-in-cazul-promovarii-celor-de-la-Steaua-Bucuresti-„Ferice-de-cel-ce-nu-l-a-cunoscut-pe-Mosteanu.-Asta-nu-intelege-el-e1758819628553.jpg"/><br/><p>Dumitru Dragomir l-a contrazis pe Ionuț Moșteanu, ministrul MApN, în cazul promovării celor de la Steaua București.</p>
<p>Deocamdată, „militarii” nu au drept de promovare, deși clubul a dovedit de-a lungul timpului că, din punct de vedere sportiv, merită să joace în Superliga României.</p>
<h2><span>Ministrul MApN, contrazis în cazul promovării celor de la Steaua București: „Ferice de cel ce nu l-a cunoscut pe Moşteanu. Asta nu înțelege el”</span></h2>
<p>Ministrul MApN a declarat că își dorește ca Steaua București să ajungă pe prima scenă a fotbalului românesc, însă este contrazis puternic de Dumitru Dragomir.</p>
<p>Fostul șef al Ligii Profesioniste de Fotbal l-a criticat foarte dur pe Ionuț Moșteanu și consideră că actuala conducere a țării nu este una care să facă cinste românilor.</p>
<p>Ba mai mult, omul de afaceri a extins discuție și a vorbit inclusiv despre liderii europeni, pe care îi consideră mult sub nivelul lui Donald Trump, președintele Statelor Unite ale Americii.</p>
<p>De asemenea, în ceea ce privește cazul Stelei, Mitică Dragomir crede că Ionuț Moșteanu nu va putea susține promovarea clubului fără acordul FIFA și UEFA.</p>
<p>„Doamne Dumnezeule, dacă vezi conducerea acestei ţări! Politicul acestei ţări! E de neînţeles. Şi nu numai al acestei ţări, al Europei. De la distinsa doamnă Ursula, ia-i pe toţi.</p>
<p>Trump ăsta are dreptate!Ştii când ai valoare? Când eşti invitat de marii oameni ai lumii. Ai văzut tu vreunul invitat, în afară de faptul că-i cheamă Macron să le dea ordine? Păi e posibil aşa ceva?</p>
<p>Ferice de cel ce nu l-a cunoscut pe Moşteanu. Dar eu îi doresc succes. Nu l-am cunoscut, sunt fericit. Îl doare pe el la bască de fotbal. Ce nu înţelege e că nu-i dă voie FIFA şi UEFA (n.r. să aibă Steaua drept de promovare). Federaţia este stat în stat”, a declarat Dumitru Dragomir pentru Fanatik.</p>
<h2><span>Ministrul MApN susține promovarea celor de la Steaua în Superliga României: „Trebuie parteneriat cu un privat!”</span></h2>
<p>Ionuț Moșteanu, ministrul MApN, și-a dat cuvântul că o va susține pe Steaua să facă un parteneriat cu o firmă privată.</p>
<p>Chiar dacă un privat ar prelua majoritatea în cadrul clubului, ministrul Apărării vrea să se asigure că brandul <span>va rămâne în continuare al Armatei</span> pentru a nu se mai repeta cazul cu Gigi Becali, patronul celor de la FCSB.</p>
<p>„Voi susține ca această echipă să facă un parteneriat cu un privat. (…) Trebuie un contract beton prin care să ne asigurăm că acest brand frumos rămâne al Armatei și al statului român indiferent ce va face acel privat.</p>
<p>Steaua vine cu acest brand și cu palmaresul. Avem un stadion făcut de statul român în care statul român a investit jumătate de miliard de lei ca un stadion care arată foarte bine, un stadion foarte bun. Iată, venim cu aceste lucruri la masă și cred că putem face o discuție corectă.</p>
<p>Discuțiile nu le voi face eu, dar se vor întâmpla în perioada următoare. Anul acesta probabil vom începe acest proces care va fi finalizat.</p>
<p>Vreau să fie foarte deschis, foarte transparent în momentul în care un investitor care are și bani și know-how (n.r. cunoștințe despre sport) și bunăvoință pentru a duce echipa asta mai departe, acolo unde merită, va avea tot sprijinul meu. (…)</p>
<p>Probabil va mai fi încă un an în a doua divizie, dar apoi va promova. Va trebui o formă nouă de organizare, în care, cum spuneam, să poată accede în eșalonul superior, în primul eșalon”, a precizat ministrul Apărării, potrivit Prima TV.</p>

]]></description>
    </item>
    <item>
      <title>Milionarul se însoară a treia oară. La 55 ani, după două divorțuri și cu 7 copii, fostul celebru fotbalist și-a găsit o altă nevastă tinerică</title>
      <link>https://www.prosport.ro/diverse/milionarul-se-insoara-a-treia-oara-la-55-ani-dupa-doua-divorturi-si-cu-7-copii-fostul-celebru-fotbalist-si-a-gasit-o-alta-nevasta-tinerica-20282355</link>
      <description><![CDATA[<img src="https://www.prosport.ro//wp-content/uploads/2025/09/Milionarul-se-insoara-a-treia-oara.-La-55-ani-dupa-doua-divorturi-si-cu-7-copii-fostul-celebru-fotbalist-si-a-gasit-o-alta-nevasta-tinerica.jpg"/><br/><p>După două mariaje din care au rezultat 7 copii, milionarul de 55 de ani s-a decis să se însoare a treia oară, după 4 luni de relație cu o femeie mult mai tânără decât el.</p>
<p>Fost portar la echipelor Real Madrid și Valencia, Santiago Canizares a anunțat că se însoară la jumătatea lui noiembrie, după patru luni de relație cu Noemi.</p>
<h2><span>Fosta vedetă a lui Real Madrid, ajuns la 55 de ani, se însoară a treia oară</span></h2>
<p>Santiago Canizares se va căsători din nou, a treia oară. Fostul portar al echipelor spaniole Real Madrid și Valencia a surprins pe toată lumea, anunțând în direct la emisiunea El Partidazo de pe Cope că se va căsători încă o dată.</p>
<p>La 55 de ani, fostul mare portar, cu peste 450 de meciuri la cele două forțe ale fotbalului spaniol, a confirmat că <span>și-a găsit din nou dragostea</span>. El a și stabilit o dată pentru nunta sa, luna noiembrie, când campionatele iau ultima pauză din acest an, dedicată meciurilor din preliminariile pentru CM 2026.</p>
<p>„Da, domnule, mă căsătoresc peste o lună și jumătate cu o femeie extraordinară. O cheamă Noemí. Este catalană, din Calella de Palafrugell”, a spus timid Canizares, în entuziasmul generat în studio după felicitările primite de la realizatorul emisiunii, Juanma Castano.</p>
<h2><span>Canizares a câștigat Liga Campionilor cu Real Madrid și a jucat alte două finale, ambele pierdute, cu Valencia</span></h2>
<p>Nunta va avea loc la Valencia, oraș în care Canizares a locuit o mare parte din cariera, dar și după ce s-a retras, în 2008. Fostul fotbalist a glumit cu unul dintre colegii de platou, Manolo Lama, invitându-l la nuntă.</p>
<p>„Sper ca Manolo să nu meargă în Georgia ca să participe la nuntă”, a spus el, referindu-se la meciul Spaniei din ziua 15 noiembrie.</p>
<p>Cu două victorii în tot atâtea meciuri și golaveraj impresionant ca urmare a succeselor din deplasare cu Bulgaria (3-0) și Turcia (6-0), Spania mai are de jucat în Grupa E acasă cu Georgia și Bulgaria, pe 11 și 14 octombrie, în deplasare cu Georgia și acasă cu Turcia, pe 18 noiembrie.</p>
<p>Noemi va fi a treia soție a lui Santiago Canizares. Fostul mare portar a mai fost căsătorit cu Marina Conchello și Mayte García, mamele celor 7 copii ai lui. În plus, a mai avut o relație, care s-a încheiat în aprilie 2025, pe care el însuși a descris-o ca fiind deosebit de dureroasă.</p>
<p>După câteva luni dificile, și-a refăcut viața, dar preferă să-și țină partenera departe de ochii presei. Nu se știe nimic despre femeie, iar singurele poze cu ea sunt cele puse de Santiago acum câteva săptămâni, pe rețelele de socializare, potrivit <span>Marca</span>.</p>
<p>Fostul portar are 10 trofee în palmares, inclusiv Liga Campionilor în 1997/1998, când Real Madrid a învins Juventus, la Amsterdam, cu 1-0, grație golului marcat de marele Predrag Mijatovic, în minutul 66.</p>
<p>A mai disputat ultimul act al competiției cu Valencia, în 2000 și 2001, pierdut prima dată în fața lui Real cu 0-3 și ulterior cu Bayern Munchen (4-5 la loviturile de departajare, după 1-1 la finalul prelungirilor). Canizares a fost integralist în ambele confruntări.</p>
<p><span>În afară de Real Madrid și Valencia</span>, fostul portar a mai jucat la Elche, Merida și Celta Vigo. Nu are nicio performanță notabilă cu naționala de seniori a Spaniei, pentru care a jucat 46 de meciuri, dar este campion european U16 în 1986 și olimpic în 1992.</p>

]]></description>
    </item>
  </channel>
</rss>
