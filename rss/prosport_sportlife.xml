<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Un om învins”. Martina Navratilova a stabilit cine a pierdut lupta Trump – Putin din Alaska</title>
      <link>https://www.prosport.ro/alte-sporturi/tenis/un-om-invins-martina-navratilova-a-stabilit-cine-a-pierdut-lupta-trump-putin-din-alaska-20249243</link>
      <description><![CDATA[<img src="https://www.prosport.ro//wp-content/uploads/2025/08/„Un-om-invins.-Martina-Navratilova-a-stabilit-cine-a-pierdut-lupta-Trump-–-Putin-din-Alaska--1400x863.jpg"/><br/><p>Martina Navratilova (68 de ani), legendă a tenisului din Cehia și mare contestatară a actualului președinte din Statele Unite ale Americii, a avut nevoie de o singură imagine pentru a stabili cine a pierdut lupta Trump – Putin din Alaska.</p>
<p>Câștigătoare a 18 titluri de Grand Slam și considerată de mulți drept cea mai mare jucătoare de tenis din toate timpurile, Navratilova nu a ezitat să își împărtășească gândurile cu cei aproape 500.000 de oameni care o urmăresc pe rețelele de socializare.</p>
<h2><span>Martina Navratilova a avut nevoie de doar câteva cuvinte pentru a prezenta concluzia luptei Trump – Putin din Alaska</span></h2>
<p><span>Negocierile dintre Donald Trump şi Vladimir Putin care au avut loc la Anchorage, în statul american Alaska</span>, au stârnit numeroase reacții în presa internațională și nici măcar nume grele din peisajul sportului nu au putut trece cu vederea detaliile care au ieșit la iveală în urma întâlnirii celor doi șefi de stat.</p>
<p>Trump a părut dominat de Putin din toate punctele de vedere, iar la capătul discuției, deși a spus că a fost una productivă, președintele american și-a făcut apariția în fața reporterilor și a transmis că războiul dintre Rusia și Ucraina e departe de a fi terminat. Concret, Trump a spus că nu a ajuns la o înțelegere cu Putin și că nu există niciun acord pentru încetarea focului în țara vecină României.</p>
<p><span>Marele șahist Garry Kasparov (62 de ani), poate cel mai mare dușman al lui Vladimir Putin, l-a distrus pe Donald Trump</span> după negocierile din Alaska și nu este singurul care a recurs la un astfel de gest.</p>
<p>Martina Navratilova, de data aceasta o aspră contestatară a lui Donald Trump, a tras și ea o concluzie după imaginile din Alaska și a postat-o pe <span>pagina ei de X</span>, unde e urmărită de aproape 500.000 de persoane.</p>
<p>Navratilova a distribuit o fotografie cu președintele SUA, în care acesta trece pe lângă reporteri cu privirea în pământ și refuză să răspundă la întrebări.</p>
<p>„Limbajul corpului unui om învins”, a scris Martina Navratilova, pe X, postarea ei reușind să adune aproape 20.000 de aprecieri.</p>
<h2><span>Navratilova îl face praf pe Trump cu fiecare ocazie</span></h2>
<p>Așa cum am precizat deja, deținătoarea a 18 titluri de Grand Slam este o aspră contestatară a lui Donald Trump și îl atacă pe rețelele de socializare cu fiecare ocazie pe care o are.</p>
<p>De asemenea, într-un interviu pe care l-a acordat recent pentru <span>BBC</span>, ea a spus că nu susține administrația condusă de Donald Trump pentru că se teme că va ajunge să trăiască într-un stat totalitar:</p>
<p>„Dacă aș fi din nou în aceeași situație (n.r. – din 1975, când a fost forțată să plece din Cehia) și ar trebuit să mă mut undeva, nu aș alege America, pentru că în acest moment nu mai este o democrație. Adică oamenii sunt dați afară de către Securitate pentru că nu sunt complet de acord cu agenda lui Donald Trump… (n.r. – Se teme că și-ar putea pierde cetățenia americană dacă nu se oprește din a-l contesta pe Trump?) Totul este incert acum, asta e ideea. Toată lumea pășește pe coji de ouă, fără să știm ce se va întâmpla cu adevărat”, a mai declarat Martina Navratilova.</p>

]]></description>
    </item>
    <item>
      <title>Fostul antrenor al Serenei Williams i-a promis o schimbare lui Coco Gauff care să o facă să câștige peste 10 turnee de Grand Slam!</title>
      <link>https://www.prosport.ro/alte-sporturi/tenis/fostul-antrenor-al-serenei-williams-i-a-promis-o-schimbare-lui-coco-gauff-care-sa-o-faca-sa-castige-peste-10-turnee-de-grand-slam-20249182</link>
      <description><![CDATA[<img src="https://www.prosport.ro//wp-content/uploads/2025/08/Fostul-antrenor-al-Serenei-Williams-i-a-promis-o-schimbare-lui-Coco-Gauff-care-sa-o-faca-sa-castige-peste-10-turnee-de-Grand-Slam-1400x938.jpg"/><br/><p>Rick Macci (70 de ani), legendarul antrenor de tenis care le-a format pe surorile Serena (43) și Venus Williams (45), i-a promis o schimbare lui Coco Gauff (21 de ani – 2 WTA) care să o facă să câștige peste 10 turnee de Grand Slam!</p>
<p>Momentan, talentata reprezentantă a Statelor Unite ale Americii a bifat doar două astfel de triumfuri, la US Open 2023 și Roland Garros 2025.</p>
<h2><span>Rick Macci, fostul antrenor al Serenei Williams, știe cum îi poate revoluționa cariera lui Coco Gauff. Americanca ar putea câștiga peste 10 turnee de Grand Slam</span></h2>
<p><span>Coco Gauff, campioana de la Roland Garros 2025, este</span> cea mai apreciată jucătoare de tenis din Statele Unite ale Americii în acest moment și, deși e deja de ani buni în elita WTA, pare că nu și-a atins adevăratul potențial.</p>
<p>Ronald Garros 2025 a fost doar al doilea turneu de Grand Slam pe care l-a cucerit Gauff. Anterior, <span>urmașa Serenei Williams a triumfat la US Open 2023, atunci când a reușit o revenire incredibilă în finala cu Aryna Sabalenka</span>, scor 2-6, 6-3, 6-2.</p>
<p>În rest, Gauff a mai jucat o semifinală la Australian Open 2024, iar la Wimbledon a ajuns de trei ori în faza optimilor de finală, în 2019, 2021 și 2024.</p>
<p>Rick Macci, legendarul antrenor de tenis american care le-a format pe surorile Williams, a declarat într-un interviu recent că i-ar putea revoluționa cariera lui Coco Gauff fără prea mari eforturi. Fostul jucător este de părere că numărul 2 WTA trebuie doar să își îmbunătățească serviciul, deoarece acesta e singurul aspect la care suferă cu adevărat.</p>
<p>Potrivit <span>Tennis World USA</span>, doar în 2025, la totalul ce 14 turnee pe care le-a onorat cu prezența, Coco Gauff a înregistrat 320 de duble greșeli.</p>
<p>„Nu e vorba că are un prim serviciu bun și un al doilea destul de șubred. E vorba că racheta ei, coordonată cu mișcarea piciorului, nu pornește la momentul potrivit atunci când servește. Nu există nicio îndoială că alături de mine și de Dr. Gordon (n.r. – expert în biomecanică) acest lucru s-ar putea rezolva imediat. Dar ca să fie cu adevărat grozavă are nevoie de un mix. Și da, acest serviciu al ei ar putea fi îmbunătățit. Nu am nicio îndoială cu privire la unde ar putea ajunge, ar putea câștiga un număr de turnee de Grand Slam din două cifre”, a declarat Rick Macci, citat de sursa menționată mai sus.</p>
<h2><span>Coco Gauff a cucerit 10 titluri WTA</span></h2>
<p>În total, la simplu, Coco Gauf a cucerit 10 titluri WTA, înregistrând 262 de victorii și 110 înfrângeri. Potrivit site-ului <span>WTA</span>, doar din turnee, ea și-a asigurat câștiguri de 27.421.774 de dolari.</p>
<p>În 2021, anul în care a ajuns în elita WTA, Coco Gauff a încheiat pe locul 19 în ierarhia mondială. Ulterior, în 2022 a terminat pe 4, în 2023 pe 3, iar în 2024 pe 2. În prezent, ea se află pe aceeași poziție ca la finalul anului trecut.</p>
<p>Coco Gauff nu a izbutit niciodată să urce pe scanului de lider în clasamentul WTA.</p>

]]></description>
    </item>
    <item>
      <title>Lewis Hamilton și Leonardo Di Caprio au pierdut 20 de milioane de dolari. Afacerea lor a dat faliment și a intrat în lichidare recent</title>
      <link>https://www.prosport.ro/diverse/lewis-hamilton-si-leonardo-di-caprio-au-pierdut-20-de-milioane-de-dolari-afacerea-lor-a-dat-faliment-si-a-intrat-in-lichidare-recent-20249235</link>
      <description><![CDATA[<img src="https://www.prosport.ro//wp-content/uploads/2025/08/Lewis-Hamilton-si-Leonardo-Di-Caprio-au-pierdut-20-de-milioane-de-dolari.-Afacerea-lor-a-dat-faliment-si-a-intrat-in-lichidare-recent.jpg"/><br/><p>Succesul în afaceri nu este garantat, iar Lewis Hamilton, pilot de Formula 1, și Leonardo Di Caprio, celebrul actor de la Hollywood, au simțit asta pe pielea lor. Dar mai ales pe buzunarul lor, căci au pierdut 20 de milioane de dolari în afacerea în care erau asociați, lanțul de burgeri vegani Neat Burger, înființat în 2019.</p>
<p>Compania, care la apogeul său valora 70 de milioane de dolari, și-a anunțat falimentul, iar recent a intrat în procedura de lichidare, potrivit unui comunicat al Neat Burger, citat de <span>SportWeFakty</span>.</p>
<h2><span>Afacerea lui Lewis Hamilton și Leonardo Di Caprio a intrat în faliment</span></h2>
<p>Afacerea înființată în 2019 de <span>Lewis Hamilton</span> și Leonardo Di Caprio, la care s-a alăturat și <span>portarul Thibaut Courtois</span> a dat faliment și s-a început procedura de lichidare și de vânzare a activelor.</p>
<p>Primul local al lanțului Neat Burger a fost deschis la Londra, iar în timp activitatea s-a extins cu locații de lux deschise în New York, Milano și Dubai. La momentul apogeului acestei afaceri, lanțul avea 16 restaurante, ia jumătate dintre acestea se aflau în Marea Britanie.</p>
<p>„Declarăm solemn și sincer că am efectuat o analiză completă asupra companiei, iar în urma analizării datelor, am ajuns la concluzia că societatea va fi în măsură să își achite integral datoriile, împreună cu dobânzile la rata oficială a dobânzii, în termen de 12 luni de la începerea procedurii de lichidare”, au declarat acționarii Neat Burger.</p>
<p>Una dintre cauzele care au dus la pierderi și la declararea falimentului a fost pandemia COVID-19, care a lovit inclusiv industria gastronomică. Izolarea, restricțiile de circulație, dar și munca în formatul remote (de acasă) au limitat traficul în restaurante.</p>
<p>Situația s-a înrăutățit și mai mult din cauza inflației, care se resimte la nivel mondial, și care a contribuit pe de o parte la sărăcirea populației, pe de alta la reducerea cheltuielilor. Iar a lua masa la restaurant este una dintre metodele prin care se pot reduce din cheltuielile celor mai multe dintre persoanele singure sau familii.</p>
<h2><span>Primele semne ale falimentului, încă din 2021</span></h2>
<p>În 2021 au apărut primele semnale de alarmă pentru lanțul de restaurante deținut de Hamilton și Di Caprio. În acel an a fost înregistrată o pierdere de 4,3 milioane de dolari, ca un an mai târziu aceasta să ajungă la 10,6 milioane de dolari.</p>
<p>S-a ajuns în această situație și pentru că restaurantele tradiționale și-au adaptat meniurile la cerințele consumatorilor, astfel că aveau inclusiv produse vegane, ceea ce a făcut ca acele restaurante care se bazau exclusiv pe acest fel de preparate să-și piardă din clienți.</p>
<p>În SUA,  varianta de bază a burgerului Neat Burger costa 12,49 dolari,  în timp ce în Marea Britanie, burgerul Smash Daddy era la 7,99 lire sterline. Aceste diferențe au fost sesizate de clienți, care s-au plâns de prețurile practicate în restaurantele lui Di Caprio și <span>Lewis Hamilton</span>.</p>

]]></description>
    </item>
    <item>
      <title>„Au un ficat diferit. Eu eram la grădiniță”. Ilie Dumitrescu a vorbit despre cât de mult se bea în Anglia</title>
      <link>https://www.prosport.ro/diverse/au-un-ficat-diferit-eu-eram-la-gradinita-ilie-dumitrescu-a-vorbit-despre-cat-de-mult-se-bea-in-anglia-20248679</link>
      <description><![CDATA[<img src="https://www.prosport.ro//wp-content/uploads/2025/08/„Au-un-ficat-diferit.-Eu-eram-la-gradinita.-Ilie-Dumitrescu-a-vorbit-despre-cat-de-mult-se-bea-in-Anglia-1-1400x787.jpg"/><br/><p>Ilie Dumitrescu, fostul atacant de bandă stângă al „Generației de Aur”, a rememorat o întâmplare de pe vremea în care evolua în Anglia.</p>
<p>La fiecare ieșire permisă de antrenor, jucătorii puneau bani la comun și se adunau la „un pahar”. Spre deosebire de actualul analist TV, coechipierii săi englezi aveau o toleranță mai mare la băuturile alcoolice.</p>
<h2><span>Ilie Dumitrescu a vorbit despre cât de mult se bea în Anglia: </span><span>„Au un ficat diferit. Eu eram la grădiniță”</span></h2>
<p><span>Ilie Dumitrescu</span> pleca de la Steaua București în august 1994 și ajungea în Anglia, la Tottenham Hotspur, pentru 3,5 milioane de euro. În martie 1996, „albi ca crinii” îl transferau la West Ham United, iar „the hammers” plăteau pentru internaționalul român suma de 1,5 milioane de euro.</p>
<p>„Mister” a petrecut aproximativ trei ani în Anglia, timp în care a acumulat experiențe demne de povestit. Printre ele se numără și o întâmplare aparte: o dată pe săptămână, atunci când antrenorul le permitea, Ilie Dumitrescu și coechipierii săi se adunau la câte „un pahar”.</p>
<p>Fotbaliștii strângeau bani pentru ieșirile lor, iar toate sumele adunate erau cheltuite în serile respective. Totodată, actualul analist sportiv a povestit că englezii păreau să tolereze mai bine băuturile alcoolice decât el.</p>
<p>„(În vremea ta se consuma băutură în vestiar?) În vestiar niciodată. Nu există să se consume băutură în vestiar. Dacă întârziai la antrenament, era cineva care avea un tabel, căpitanul, te aplaudau colegii și trebuia să plătești o penalitate, dar nu la club. Plăteai niște bani pe care îi consumau toți. Toți banii care se strângeau din ieșirile astea în decor sau dacă nu respectai Regulamentul de Ordine Interioară…</p>
<p>O zi pe săptămână ieșeam, când ne dădea voie antrenorul, iar toți banii se duceau în seara aia. Se strângeau câțiva bănuți, câteva mii de pounds (n.r. – lire sterline). Se duceau în câteva ore. După ce se ducea bugetul, mai puneam fiecare. Eu eram la grădiniță față de ei, la ce cantități foloseau ei. Ei au altă construcție, nu știu care e combinația, dar au un ficat diferit”, a declarat Ilie Dumitrescu pentru Hey Football TV.</p>
<h2><span>Ilie Dumitrescu și performanțele sale în cariera de fotbalist</span></h2>
<p>Ilie Dumitrescu a câștigat 3 titluri de campioană cu Steaua București (1989, 1993, 1994), două Cupe ale României (1989, 1992), o Supercupă a României (1994) și un titlu de golgheter – 24 de goluri (1993).</p>
<p>Pentru <span>echipa națională de fotbal a României</span>, Ilie Dumitrescu a bifat 62 de apariții (4.039 de minute) timp în care a reușit să înscrie 20 de goluri și să ofere 7 pase decisive.</p>

]]></description>
    </item>
    <item>
      <title>„Nu am nici măcar asigurare de sănătate”. Fostul campion a ajuns să lucreze ca ospătar, tâmplar și tractorist după ce și-a tocat averea</title>
      <link>https://www.prosport.ro/diverse/nu-am-nici-macar-asigurare-de-sanatate-fostul-campion-a-ajuns-sa-lucreze-ca-ospatar-tamplar-si-tractorist-dupa-ce-si-a-tocat-averea-20248790</link>
      <description><![CDATA[<img src="https://www.prosport.ro//wp-content/uploads/2025/08/„Nu-am-nici-macar-asigurare-de-sanatate.-Fostul-campion-a-ajuns-sa-lucreze-ca-ospatar-tamplar-si-tractorist-dupa-ce-si-a-tocat-averea.png"/><br/><p>Un fost fotbalist trăiește o viață foarte modestă la capătul unei cariere în care a fost campionul Iugoslaviei.</p>
<p>Sunt numeroase povești ale fotbaliștilor care după ce au „pus ghetele în cui” nu au reușită să aibă o viață bună și lipsită de griji. Un exemplu este ce al fostului portar de la Hajduk. Ivan Budincevic recunoaște că are probleme financiare foarte mari și nici măcar nu are o asigurare de sănătate la capătul unei cariere impresionante.</p>
<h2><span>Cândva campion al Iugoslaviei, astăzi își trăiește viața de pe o zi pe alta</span></h2>
<p>În ciuda succeselor de pe teren, Ivan Budincevic este nevoit acum să muncească orice găsește. A lucrat ca tâmplar, ospătar, tractorist și ar face orice muncă atâta timp cât poate câștiga niște bani în plus.</p>
<p>Ivan Budincevic a evoluat pentru mai multe cluburi, dar nu a reușit să strângă prea mulți bani. Problema sa a apărut și din cauza echipelor care încă îi datorează foarte mulți bani.</p>
<p>Fostul portar croat a precizat într-un interviu că nu și-a recuperat nici după 30 de ani banii pe care îi datorează echipe precum Olimpija Ljubljana și Dinamo Cibalia. La scurt timp după ce s-a retras din activitate, a mai revenit pe teren din cauza problemelor financiare.</p>
<p>„Nu mă refer la Hajduk, care mi-a plătit totul până la ultimul dinar, dar îmi sunt datori Olimpija Ljubljana și Dinamo din Vinkovci, actuala Cibalia. Împreună, în jur de 50.000 de mărci germane de atunci. Dacă aș avea acum banii aceia…”, a declarat Budincevic pentru <span>RTV Yu Eco.</span></p>
<p>A fost unul dintre favoriții echipei din Split, fiind jucător cheie în campania pentru titlu din perioada în care clubul era antrenat de Tomislav Ivic.</p>
<p>În prezent, fostul portar are o viață modestă, iar fanii celor de la Hajduk nu l-au uitat și i-au oferit bani de mai multe ori.</p>
<p>„După ce am fost fotbalist profesionist, am lucrat ca agent comercial, am fost chelner, am antrenat portarii la clubul Bačka din Subotica, iar la sfârșitul primăverii, vara și începutul toamnei câștig ceva muncind în agricultură: sap, ar, semăn, plantez, culeg, lucrez la fermieri practic ca un simplu zilier.</p>
<p>Nu am nici măcar asigurare de sănătate, nici nu mai merg la Oficiul de Șomaj. Nu are rost. Meseria mea de bază este tâmplăria, dar nu există muncă pe care n-aș face-o. Degeaba însă.”, a mai spus fostul jucător.</p>
<ul>
<li>A evoluat pentru Backa, Spartak Subotica, Hajduk Split, Cibalia și Olimpja Ljubljana.</li>
<li>Nu a evoluat niciodată pentru echipa națională a Croației.</li>
</ul>

]]></description>
    </item>
  </channel>
</rss>
