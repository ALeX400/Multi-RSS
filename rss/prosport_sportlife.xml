<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ionel Ganea nu mai e om de când a făcut accidentul și fiul său se află în comă. Ce a ajuns să facă, de 5 zile, pe holurile spitalului</title>
      <link>https://www.prosport.ro/diverse/ionel-ganea-nu-mai-e-om-de-cand-a-facut-accidentul-si-fiul-sau-se-afla-in-coma-ce-a-ajuns-sa-faca-de-5-zile-pe-holurile-spitalului-20170389</link>
      <description><![CDATA[<img src="https://www.prosport.ro/wp-content/uploads/2025/05/Ionel-Ganea-nu-mai-e-om-de-cand-a-facut-accidentul-si-fiul-sau-se-afla-in-coma.-Ce-a-ajuns-sa-faca-de-5-zile-pe-holurile-spitalului.webp"/><br/><p>Ionel Ganea (51 de ani) traversează o dramă cruntă de câteva zile, fiul său cel mic, Ioan Alexandru (2), aflându-se în comă indusă la Spitalul Județean Târgu Mureș.</p>
<p>La data de 9 mai 2025, fostul internațional român a fost implicat într-un accident rutier foarte grav, petrecut între localitatea Hurez, din comuna Beclean, şi municipiul Făgăraş. Din nefericire, cel mic se afla în mașină, pe scaunul din dreapta, iar rănile pe care le-a suferit au fost extrem de grave.</p>
<h2><span>Ionel Ganea nu a părăsit Spitalul Județean Târgu Mureș de 5 zile. Stă non-stop în preajma fiului său care se află în comă și așteaptă vești de la doctori</span></h2>
<p>În urmă cu 5 zile, <span>Ionel Ganea a fost implicat într-un accident rutier foarte grav</span>, după ce a izbit din spate o mașină staționată pe carosabil.</p>
<p>Așa cum s-a putut observa în imaginile care au circulat pe internet, autoturismele au sfârșit foarte avariate în urma coliziunii.</p>
<p>Însă, adevărata tragedie a fost reprezentată de faptul că în mașina lui Ionel Ganea s-a aflat și fiul cel mic al fostului internațional, în vârstă de doar 2 ani. În urma impactului puternic, Ioan Alexandru s-a lovit violent în zona capului și a suferit un traumatism cranio-cerebral grav. El a fost resuscitat la fața locului, după care stabilizat la Spitalul Făgăraș și în cele din urmă transportat cu un elicopter SMURD la Spitalul Județean Târgu Mureș. Aici a fost supus unei intervenții chirurgicale, iar ulterior, <span>fiul lui Ionel Ganea a fost plasat în comă indusă</span>.</p>
<p>Prognosticul doctorilor a fost și este în continuare foarte rezervat, fiul cel mic al lui Ionel Ganea dând în aceste clipe o adevărată bătălie pentru supraviețuire.</p>
<p>În ceea ce îl privește pe ex-atacantul echipei naționale, cei de la <span>KanalD.ro</span> susțin, pe baza unor relatări făcute de martori, că Ionel Ganea nu ar fi părăsit Spitalul Județean Târgu Mureș de 5 zile. Fostul mare fotbalist stă aproape lipit de salonul de terapie intensivă în care este internat fiul său și așteaptă vești pozitive de la doctori. Sursa citată susține că Ganea nici măcar nu doarme, clipele în care este văzut odihnindu-se fiind foarte rare sau aproape inexistente. Practic, tot ce face este să se plimbe pe hol și să se roage neîncetat, în speranța că Dumnezeu va face o minune pentru băiatul său cel mic.</p>
<h2><span>Soția lui Ionel Ganea a găsit puterea de a oferi câteva detalii din sânul familiei</span></h2>
<p>Duminică, 11 mai, <span>Monica Ganea a găsit puterea de a oferi un scurt interviu</span> în spațiul public și a dezvăluit cum a ajuns să se întâmple tragedia:</p>
<blockquote><p>În dimineața accidentului, copilașul s-a trezit la 7 și jumătate și striga încontinuu după tăticul lui. L-am sunat pe Ionel și a venit și l-a luat cu el, au dus împreună fetița la școală! După masă, copilașul l-a rugat pe Ionel să-l ducă la mânăstire, cu o zi înainte zisese același lucru și către mine. I-am spus amândoi ca îl ducem duminică. Apoi a înțeles și a vrut la mami… În drum spre mami s-a întâmplat nenorocirea”, a declarat Monica Ganea, printre altele, potrivit <span>Sport.ro</span>.</p></blockquote>
<p>Ionel Ganea este tatăl a trei copii, anume George Ganea (25 de ani), Ioana Maria (10) și Ioan Alexandru (2).</p>

]]></description>
    </item>
    <item>
      <title>Înotătoarea exclusă din satul olimpic pentru comportamentul ei indecent, care s-a retras şi a făcut avere din imaginile cu ea, şi-a anunțat marea revenire</title>
      <link>https://www.prosport.ro/natatie/inotatoarea-exclusa-din-satul-olimpic-pentru-comportamentul-ei-indecent-care-s-a-retras-si-a-facut-avere-din-imaginile-cu-ea-si-a-anuntat-marea-revenire-20170264</link>
      <description><![CDATA[<img src="https://www.prosport.ro/wp-content/uploads/2025/05/Inotatoarea-exclusa-din-satul-olimpic-pentru-comportamentul-ei-indecent-care-s-a-retras-si-a-facut-avere-din-imaginile-cu-ea-si-a-anuntat-marea-revenire-1400x851.png"/><br/><p>Luana Alonso (21 de ani), înotătoarea din Paraguay care la Jocurile Olimpice Paris 2024 a fost exclusă din satul olimpic pentru comportament inadecvat, și-a anunțat revenirea în sportul de performanță.</p>
<p>Tânăra, care în ultimele luni de zile a făcut avere din imaginile ea, și-a dezvăluit intențiile într-un dialog virtual pe care l-a purtat cu urmăritorii de pe rețelele de socializare.</p>
<h2><span>„Anul viitor mă întorc”. Luana Alonso, înotătoarea exclusă din satul olimpic la JO Paris 2024, revine în bazin</span></h2>
<p><span>Luana Alonso a fost cap de afiș la Jocurile Olimpice Paris 2024, însă nu pentru că ar fi reușit vreo performanță colosală, ci pentru că încălcat regulile organizatorului și a fost exclusă din satul olimpic</span>.</p>
<p>Pe scurt, după ce a ratat calificarea în semifinalele probei de 100 de metri fluture și și-a anunțat public retragerea din înotul de performanță, sportiva a ales să mai rămână în satul olimpic pentru a-și susține conaționalele din echipa Paraguayului. Însă, într-o seară <span>a părăsit satul olimpic pentru a merge să viziteze celebrul Disneyland</span>. Iar apoi, când s-a întors, organizatorii au trimis-o direct acasă, pentru că a încălcat regulamentul.</p>
<p>După acest episod controversat și după ce a renunțat la înotul de performanță, Luana Alonso a surprins și și-a deschis un cont pe o platformă destinată adulților. Acolo a început să vândă conținut explicit cu ea, imagini deocheate mai precis, iar prețul abonamentului ei a fost de 35 de dolari pe lună.</p>
<p>Așadar, în doar câteva săptămâni a ajuns să facă avere din imaginile cu ea, motiv pentru care cei mai mulți dintre susținătorii ei s-au gândit că nu va mai reveni niciodată la sportul de performanță.</p>
<p>Însă, chestionată fiind pe Instagram, într-o secțiune de întrebări și răspunsuri, dacă „există vreo șansă” să se întoarcă la competițiile de înot sau chiar „la Jocurile Olimpice”, Luana Alonso a răspuns:</p>
<blockquote><p>Anul viitor mă întorc, dar nu știu dacă voi putea reveni la înotul de mare performanță”, a scris sportiva din Paraguay.</p></blockquote>
<h2><span>Ce vis măreț mai are Luana Alonso</span></h2>
<p>În altă ordine de idei, Luana Alonso își dorește să studieze științe politice în cadrul unei universități din Statele Unite ale Americii, iar pe viitor visează să devină ministru al Sportului în Paraguay:</p>
<blockquote><p>Îmi voi continua cariera în științe politice și, de ce nu, voi fi ministrul Sportului într-o zi”, a mai dezvăluit tânăra, citată de <span>The Sun</span>, care la data de 19 martie 2025 a împlinit 21 de ani.</p></blockquote>
<p>Luana Alonso a luat parte la două ediții ale Jocurilor Olimpice, anume Tokyo 2020 și Paris 2024. De fiecare dată a participat la proba 100 de metri fluture, însă niciodată nu a izbutit să se califice în marea finală, respectiv să cucerească vreo medalie.</p>
<p>Pe pagina ei de Instagram, Luana Alonso beneficiază de o comunitate imensă, de peste 1.100.000 persoane.</p>

]]></description>
    </item>
    <item>
      <title>Gusturile nu se discută. Milionarul din fotbal joacă şah şi ascultă manele: „Am fost, ca toți oamenii”</title>
      <link>https://www.prosport.ro/fotbal-intern/superliga/gusturile-nu-se-discuta-milionarul-din-fotbal-joaca-sah-si-asculta-manele-am-fost-ca-toti-oamenii-20170358</link>
      <description><![CDATA[<img src="https://www.prosport.ro/wp-content/uploads/2025/05/Gusturile-nu-se-discuta.-Milionarul-din-fotbal-joaca-sah-si-asculta-manele-„Am-fost-ca-toti-oamenii22-1400x793.png"/><br/><p>Alexandru Bourceanu (40 de ani), fotbalist retras din activitate deja de peste o jumătate de deceniu, a rememorat câteva dintre obiceiurile pe care le avea înainte de meciuri.</p>
<p>Fără nici cea mai mică urmă de reținere, fostul mijlocaș de la FCSB, triplu campion în Superliga României, a mărturisit că manelele și șahul nu lipseau din rutina sa.</p>
<h2><span>Că făcea Alexandru Bourceanu înaintea marilor partide de la FCSB: se relaxa cu șah și manele</span></h2>
<p>Alexandru Bourceanu s-a retras din cariera de fotbalist profesionist în decembrie 2019, după o scurtă perioadă, de tristă amintire, petrecută la Gloria Buzău.</p>
<p>Imediat după a început studiile la școala de antrenori, iar în prezent continuă pe aceeași linie, din dorința de a obține Licența UEFA Pro.</p>
<p>Până când va deveni antrenor cu toate actele în regulă, <span>Bourceanu a avut o scurtă experiență de tehnician, bifată la Speed Academy Pitești, în Liga 3, însă nici aceasta nu s-a ridicat la nivelul așteptărilor</span>. Drept dovadă, colaborarea s-a încheiat rapid, iar Bourceanu a transmis că a „fost forțat” să plece.</p>
<p>Până când o altă oportunitate de a antrena se va ivi la orizont, Alexandru Bourceanu a oferit un nou interviu presei sportive din România și, printre altele, a rememorat perioada în care încă era fotbalist profesionist. Mai precis, a fost întrebat despre rutina pe care o avea înaintea partidelor oficiale, iar răspunsul pe care l-a oferit a surprins:</p>
<blockquote><p>După masa de prânz mă uitam la un film sau jucam șah, mai ascultam vreo două manele. (n.r. – Ascultai manele la șah?) Da, ce legătură are? (n.r. – Deci ai fost manelist) Am fost, ca toți oamenii”, a declarat Alexandru Bourceanu, pentru <span>Gsp.ro</span>.</p></blockquote>
<p>Pe lângă cele trei titluri de campion pe care le-a cucerit alături de FCSB, Alexandru Bourceanu a mai câștigat o Cupă și o Supercupă ale României, plus două Cupe ale Ligii. Și aceste trofee au fost adjudecate tot în perioada roș-albastră a fostului mijlocaș din naționala României.</p>
<h2><span>Nu a renunțat la plăcerea de a asculta manele nici în prezent</span></h2>
<p><span>Alexandru Bourceanu a continuat</span> să vorbească despre slăbiciunile sale în materie de muzică și a mărturisit că încă mai are perioade în care ascultă manele frecvent.</p>
<blockquote><p>N-am renunțat… Am perioade! Ascult napoletană o perioadă, apoi electro-house…. În general, nu ascult rock-ul mondial. Acum sunt într-o perioadă în care ascult napoletană, folk, ascult și manele. Au fost vreo doi ani când n-am ascultat manele, dar acum ascult. În perioada aia ascultam masiv!”, a completat Alexandru Bourceanu.</p></blockquote>
<p>În intervalele iulie 2011 – februarie 2014, septembrie 2014 – iunie 2015 și ianuarie 2016 – ianuarie 2017, Alexandru Bourceanu a bifat un total de 176 de meciuri pentru FCSB, în care a contribuit, printre altele, cu 4 goluri și 30 de pase decisive.</p>
<p>La nivelul naționalei mari, Bourceanu nu a izbutit să înscrie niciun gol, însă a adunat un total de 27 de apariții.</p>
<blockquote><p>Sunt în continuare convins că mi se potrivește postura de antrenor principal, nu de «secund», dar trebuie să încep de undeva, trebuie să practic”, Alexandru Bourceanu, în octombrie 2024, pentru sursa deja menționată.</p></blockquote>

]]></description>
    </item>
    <item>
      <title>Despărțire zgomotoasă! Controversatul milionar din tenis, părăsit de iubită</title>
      <link>https://www.prosport.ro/alte-sporturi/tenis/despartire-zgomotoasa-controversatul-milionar-din-tenis-parasit-de-iubita-20170227</link>
      <description><![CDATA[<img src="https://www.prosport.ro/wp-content/uploads/2025/05/Despartire-zgomotoasa-Controversatul-milionar-din-tenis-parasit-de-iubita-1400x891.png"/><br/><p>După o relație lungă de trei ani de zile, Nick Kyrgios (30 de ani – 633 ATP), controversatul milionar din tenis, a fost părăsit de iubită.</p>
<p>Australianul s-a iubit cu Costeen Hatzi, o celebră creatoare de conținut, urmărită de sute de mii de persoane pe rețelele de socializare, care este de asemenea născută în țara cangurilor.</p>
<h2><span>Nick Kyrgios și Costeen Hatzi s-au despărțit după trei ani! Ce a transmis tânăra, după ce l-a părăsit pe controversatul milionar din tenis</span></h2>
<p><span>Nick Kyrgios continuă să traverseze o perioadă neagră în tenisul profesionist și nu a mai jucat din martie, atunci când s-a retras în lacrimi de la Indian Wells</span>.</p>
<p>Australianul a luat parte apoi și la Miami Open, la finalul lunii martie, însă a fost eliminat de rusul Kachanov și de atunci nu a mai luat parte la niciun turneu.</p>
<p>În timp ce se zbate să scape de problemele medicale care i-au dat mari bătăi de cap în ultimii ani, <span>Nick Kyrgios continuă să facă spectacol pe rețelele de socializare cu postări controversate</span>, caracteristice lui. Pe scurt, el duce un război cu cei care conduc tenisul, deranjat fiind de ultimele scandaluri de dopaj care au cutremurat „sportul alb”. Și mai precis, Kyrgios a ajuns să creadă cu tărie că în ceea ce privește tenisul, sistemul este corupt.</p>
<p>În altă ordine de idei, lui Nick Kyrgios nu îi merge bine nici pe plan sentimental, deoarece jurnaliștii de la <span>Tennis World USA</span> au aflat că s-ar fi despărțit de Costeen Hatzi.</p>
<p>Cei doi formau un cuplu de trei ani de zile, iar începând din 2022 încoace, renumita creatoare de conținut din Australia l-a urmat la mai toate turneele la care a luat parte.</p>
<p>Sursa citată mai sus susține că despărțirea nu a fost confirmată cu subiect și predicat, însă toate indiciile care au fost oferite în ultimele săptămâni, în primul rând de tânără, nu lasă loc de interpretări:</p>
<blockquote><p>Nu am mai vorbit… Sper că își va găsi pacea și fericirea interioară. Eu pot să spun că am intrat în relație cu intenții pure”, a transmis Costeen Hatzi, citată de Tennis World USA.</p></blockquote>
<h2><span>Ce detalii au mai descoperit jurnaliștii</span></h2>
<p>Alte detalii care întăresc ipoteza separării celor doi sunt faptul că nu se mai urmăresc pe rețelele de socializare și că și-au șters inițialele celuilalt de pe propriile profile, după cum informează sursa citată.</p>
<p>În plus, după eșecul lui Kyrgios de la Indian Wells și Miami Open, Costeen Hatzi a părăsit Statele Unite ale Americii singură.</p>
<p>Ea s-a întors în Australia, unde a profitat de singurătate și a ieșit cât a putut de frecvent cu prietenele ei.</p>
<blockquote><p>Acel moment când nu îți vezi prietena de ceva vreme și trebuie să o pui la curent cu viața ta haotică”, a scris Hatzi, pe rețelele de socializare, potrivit sursei citate.</p></blockquote>
<p>Într-o altă postare sugestivă, tânăra a transmis:</p>
<blockquote><p>Partea 37. Cu cine naiba m-am căsătorit? Deci, în acest moment, am depus actele de divorț”, a punctat Costeen Hatzi.</p></blockquote>
<p>Tânăra este urmărită, doar pe Instagram, de 180.000 de persoane, iar pe profilul ei încă poate fi văzută postarea aniversară pentru relația dintre ea și Kyrgios.</p>
<p>În urmă cu 18 săptămâni, ea a adăugat mai multe fotografii cu sportivul australian, iar pentru descriere a adăugat cifra 3 și o inimă de culoare portocalie. Însă, așa cum am precizat deja, cel mai probabil relația lor s-a terminat la cifra 3.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/_HHcRJ-rPCo?si=wraBoAoVWdfJT6ds" title="YouTube video player" width="560"></iframe></p>

]]></description>
    </item>
    <item>
      <title>I-a dat imediat replica Papei Leon al XIV-lea, după ce a glumit pe seama numelui său</title>
      <link>https://www.prosport.ro/alte-sporturi/tenis/i-a-dat-imediat-replica-papei-leon-al-xiv-lea-dupa-ce-a-glumit-pe-seama-numelui-sau-20170207</link>
      <description><![CDATA[<img src="https://www.prosport.ro/wp-content/uploads/2025/05/I-a-dat-imediat-replica-Papei-Leon-al-XIV-lea-dupa-ce-a-glumit-pe-seama-numelui-sau.webp"/><br/><p>La scurt timp după calificarea în optimile de finală ale turneului de tenis de la Roma, Jannik Sinner (23 de ani – 1 ATP) a fost pus în postura de a da o replică pentru Papa Leon al XIV-lea (69 de ani).</p>
<p>Cel din urmă menționat a glumit pe seama numelui său. Mai precis, a făcut trimitere la semnificația în limba engleză a cuvântului „sinner”.</p>
<h2><span>Jannik Sinner nu a fost deranjat de gluma făcută de Papa Leon al XIV-lea. Ce a spus când a fost înghesuit de reporteri</span></h2>
<p>Luni, 12 mai 2025, Jannik Sinner l-a învins pe olandezul Jesper De Jong, scor 6-4, 6-2 și s-a calificat în optimile de finală ale turneului de tenis de la Roma.</p>
<p>Imediat după ce s-a impus pe zgura din capitala Italiei, Jannik Sinner a fost întrebat de reporteri dacă are vreo părere vizavi de <span>gluma pe care Papa Leon al XIV-lea a făcut-o la adresa lui</span>.</p>
<p>Americanul Robert Francis Prevost, pe numele său real, este noul Papă de la Vatican, iar printre marile sale pasiuni se numără și tenisul.</p>
<p>De altfel, <span>Papa Leon al XIV-lea chiar practică „sportul alb” la nivel de amatori, iar într-un interviu recent a dezvăluit că favoritul său din circuit este spaniolul Carlos Alcaraz</span>.</p>
<p>Însă, revenind la gluma pe care a făcut-o la adresa lui Sinner, Papa Leon al XIV-lea a fost întrebat recent dacă ar fi de acord să ia parte la organizarea unui meci caritabil. Un jurnalist i-a spus că îl va aduce la eveniment pe legendarul Andre Aggasi, moment în care Papa Leon al XIV-lea a venit cu o rugăminte. A transmis că nu dorește ca Jannik Sinner să fie invitat. A fost, evident, o glumă din partea americanului, care a ținut să facă astfel trimitere la semnificația în engleză a cuvântului „sinner”, care înseamnă păcătos.</p>
<p>După victoria cu Jasper De Jong, atunci când i-a fost precizat episodul descris mai sus, Jannik Sinner a răspuns:</p>
<blockquote><p>De ce trebuie să faci lucrurile mai dificile pentru mine? Evident, am auzit că a jucat tenis în copilărie. Și cred că este un lucru bun pentru noi, jucătorii de tenis, să avem un Papă care iubește acest sport pe care îl practicăm”, a declarat Jannik Sinner, citat de <span>Tennis.com</span>.</p></blockquote>
<p>Ulterior, Sinner a fost întrebat dacă va fi de acord să schimbe câteva mingi cu Papa Leon al XIV-lea pe viitor și a transmis:</p>
<blockquote><p>Vom vedea ce se va întâmpla. Cine știe”, a încheiat liderul ATP, reprezentant al Italiei la nivel internațional.</p></blockquote>
<h2><span>Încă o victorie pentru Sinner: e în sferturi la Roma!</span></h2>
<p>Miercuri, 14 mai 2025, Jannis Sinner a mai bifat o victorie la turneul ATP de la Roma, după ce l-a învins în două seturi pe argentinianul Francisco Cerundolo, scor 7-6(2), 6-3.</p>
<p>Așadar, italianul se îndreaptă cu pași repezi către cucerirea unui nou titlu. În sferturile de finală de la Roma, Sinner îl va aștepta pe învingătorul din partida Jaume Munar – Casper Ruud.</p>
<p>Mai jos cele mai tari schimburi ale partidei din optimi, Jannik Sinner – Francisco Cerundolo:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Ws37fnkPRck?si=rSi62oYDh3T7QwO_" title="YouTube video player" width="560"></iframe></p>

]]></description>
    </item>
  </channel>
</rss>
