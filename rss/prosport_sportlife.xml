<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce se întâmplă cu micuții baschetbaliști care au ajuns la spital, după ce autocarul care îi ducea la mare s-a răsturnat pe A2. Cele mai noi informații despre starea lor</title>
      <link>https://www.prosport.ro/alte-sporturi/baschet/ce-se-intampla-cu-micutii-baschetbalisti-care-au-ajuns-la-spital-dupa-ce-autocarul-care-ii-ducea-la-mare-s-a-rasturnat-pe-a2-cele-mai-noi-informatii-despre-starea-lor-20200926</link>
      <description><![CDATA[<img src="https://www.prosport.ro/wp-content/uploads/2025/06/Ce-se-intampla-cu-micutii-baschetbalisti-care-au-ajuns-la-spital-dupa-ce-autocarul-care-ii-ducea-la-mare-s-a-rasturnat-pe-A2.-Cele-mai-noi-informatii-despre-starea-lor.webp"/><br/><p>Reprezentanți din cadrul Spitalului „Grigore Alexandrescu” din București au dezvăluit ce se întâmplă cu micuții baschetbaliști care le-au trecut pragul, după ce autocarul care îi ducea la mare s-a răsturnat pe A2.</p>
<p>Accidentul s-a petrecut în cursul zilei de duminică, 22 iunie 2025, și a implicat 28 de persoane doar din autocarul menționat anterior. Din păcate, un adult a decedat la fața locului.</p>
<h2><span>„Se află în stare extrem de gravă în ATI”. Doi dintre micuții baschetbaliști împlicați în accidentul auto de pe A2 luptă pentru viață</span></h2>
<p>Duminică, 22 iunie 2025, <span>un autocar s-a răsturnat pe autostrada A2</span>, iar imediat după, anchetatorii au dezvăluit că în accident au fost implicați copii şi antrenori ai echipei de mini baschet ai Asociației Sportive Star Oradea.</p>
<p>Cu toții se aflau pe drum către litoral, unde intenționau să participe la Festivalul Naţional de Baby Baschet, programat în stațiunea Costinești.</p>
<p>Din păcate, totul s-a transformat într-o dramă, iar <span>un adult aflat în autocar, în vârstă de 23 de ani, a murit</span> la fața locului.</p>
<p>Acesta era antrenor în cadrul asociației menționate mai sus, motiv pentru care <span>Federația Română de Baschet și-a manifestat regretul</span> după cele întâmplate.</p>
<p>Însă, nici copiii nu au scăpat toți cu vătămări ușoare, unii dintre ei fiind în stare gravă sau chiar „extrem de gravă” la spital.</p>
<p>Spitalul „Grigore Alexandrescu” din Capitală a primit câțiva mici baschetbaliști, iar în ceea ce îl privește pe unul, prognosticul medicilor este rezervat:</p>
<blockquote><p>La noi au ajuns doi băieţi în stare gravă. Un băieţel de 9 ani a fost în stop cardiac şi a necesitat resuscitare. A răspuns cu greu la manevrele de resuscitare. Acum se află în stare extrem de gravă în ATI, cu multiple traumatisme – plăgi, fractură de craniu. Celălalt, tot cu politraumatism, cu multiple plăgi la nivelul trunchiului, cu fractură de coastă, escoriaţii, este în stare relativ stabilă”, au declarat reprezentanţii Spitalului „Grigore Alexandrescu”, potrivit <span>News.ro</span>.</p></blockquote>
<h2><span>Alți 5 copii au scăpat cu traume minore. Unul dintre ei a fost păstrat în spital pentru supraveghere</span></h2>
<p>În continuare, reprezentanții unității medicale „Grigore Alexandrescu” din Capitală au adăugat că au mai primit alți 5 copii în îngrijire, însă aceștia au prezentat traume minore și doar unul a fost păstrat în spital pentru supreveghere. Conform sursei citate, puștiul are un suflu cardiac congenital, însă nu prezintă simptome ce îi pot pune viața în pericol.</p>
<p>Dintre copiii implicați în accident, unii au fost transportați la Spitalul „Marie Curie” din București, iar alții la unitatea medicală precizată mai sus.</p>

]]></description>
    </item>
    <item>
      <title>Anunțul Prof. Dr. Irinel Popescu despre starea lui Mihai Leu</title>
      <link>https://www.prosport.ro/alte-sporturi/anuntul-prof-dr-irinel-popescu-despre-starea-lui-mihai-leu-20200993</link>
      <description><![CDATA[<img src="https://www.prosport.ro/wp-content/uploads/2025/06/Anuntul-Prof.-Dr.-Irinel-Popescu-despre-starea-lui-Mihai-Leu.jpg"/><br/><p>Mihai Leu se luptă din nou pentru viața sa, așa cum a făcut-o de mai multe ori în ultimii ani, în războiul pe care îl poartă din 2014 cu un cancer de colon.</p>
<p>Profesorul doctor Irinel Popescu a vorbit despre starea de sănătate a legendarului sportiv și confirmă că aceasta este una „foarte gravă”.</p>
<h2><span>Anunțul teribil al prof. dr. Irinel Popescu despre starea lui Mihai Leu. „Foarte gravă”<br/>
</span></h2>
<p>Mihai Leu traversează un nou moment de mare cumpănă, așa cum a mai făcut-o în ultimii ani, în războiul pe care îl poartă de peste un deceniu cu un cancer de colon.</p>
<p>Profesorul doctor Irinel Popescu, <span>omul care i-a prelungit viața legendarului sportiv</span>, a confirmat că starea de sănătate a lui Mihai Leu este „foarte gravă”, acesta fiind monitorizat atent în permamență.</p>
<p>„Mihai Leu este în stare foarte gravă, fiind monitorizat în permanență”, a declarat Irinel Popescu pentru <span>Gândul</span>.</p>
<blockquote><p>E un drum care cere răbdare și tărie, dar sunt pregătit să merg până la capăt. Am visat secundă de secundă la acest moment, iar azi am reușit. Prima mea cursă din 2024. Nu am venit la Reșița cu un obiectiv anume, dar m-am simțit excelent. Cel mai bun timp al meu pe acest traseu era în 2018, când am terminat în 2:18,721. Azi am fost mai rapid cu trei secunde. Totuși, nu a fost suficient să urc pe podiumul final, dar nici nu mai era nevoie. Pentru mine e deja o victorie. O victorie pe care i-o dedic Annei, care m-a vegheat zi și noapte, fiului meu Marco pentru motivație, staffului medical, echipei mele tehnice, partenerilor care au fost alături de mine și nu în ultimul rând vouă care mi-ați transmis energia voastră pozitivă – Mihai Leu (8 iulie 2024)</p></blockquote>
<p> </p>
<p><img alt="Sursa foto: Instagram" class="size-large wp-image-20169360" decoding="async" fetchpriority="high" height="1400" sizes="(max-width: 923px) 100vw, 923px" src="https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-923x1400.jpg" srcset="https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-923x1400.jpg 923w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-768x1166.jpg 768w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-1012x1536.jpg 1012w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1.jpg 1080w" width="923"/></p>
<h2><span>Decembrie 2024, un nou moment de cotitură. „Șansele mele de supraviețuire erau aproape de 0”</span></h2>
<p>La începutul lui decembrie anul trecut, Mihai Leu a trecut un hop imens, după ce, spunea chiar el, <span>șansele de supraviețuire erau nule</span>. Totul din cauza schimbării a unui banal stent la rinichi survenit la un spital privat din Capitală.</p>
<p>A fost nevoie de transferul la Institutul Clinic Fundeni, unde a ajuns pe mâna lui Irinel Popescu, cel care a rezolvat la acea vreme problema de viață și de moarte. După intervenție, Mihai Leu a ținut încă o dată să-i mulțumească reputatului medic român.</p>
<p>„Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0.</p>
<p>Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez.</p>
<p>O să vă țin la curent și sper să vă aduc numai vești bune. Al vostru, Mihai Leu”, a fost mesajul postat de Leu, pe social media.</p>
<p> </p>

]]></description>
    </item>
    <item>
      <title>Surse: Mihai Leu e în stare critică, în comă indusă, la Spitalul Fundeni!</title>
      <link>https://www.prosport.ro/alte-sporturi/box/surse-mihai-leu-e-in-stare-critica-in-coma-indusa-la-spitalul-fundeni-20200973</link>
      <description><![CDATA[<img src="https://www.prosport.ro/wp-content/uploads/2025/05/Mihai-Leu-05-1400x933.jpg"/><br/><p>Veste tristă pentru sportul românesc. Mihai Leu, fostul campion la box și automobilism se află, din nou, în stare critică, la Spitalul Fundeni!</p>
<p>Chinuit de peste 10 ani de zile de un cancer la colon, Mihai Leu a mai trecut razant pe lângă moarte în ultimii ani, când a fost salvat de reputatul chirurg Irinel Popescu.</p>
<h2><span>Viața legendarul pugilist este din nou în mare cumpănă</span></h2>
<p>O nouă veste tristă lovește sportul românesc. Mihai Leu, fostul campion la box și raliuri, din nou, în stare critică, la Spitalul Fundeni!</p>
<p>Chinuit de peste un deceniu de un cancer la colon, Mihai Leu <span>a mai fost la un pas moarte de două ori în ultimii ani</span>, când a fost salvat de reputatul chirurg Irinel Popescu.</p>
<p>„Mihai Leu a fost adus de la Hunedoara la București, la spitalul Fundeni, unde a fost internat în stare critică” , susțin surse <span>ProSport</span>. Marele campion ar fi fost intubat și se află acum pe secția ATI. Acesta a suferit o nouă hemoragie masivă, în contextul în care se confruntă cu multiple metastaze.</p>
<blockquote><p>După o lungă luptă cu o boală foarte păcătoasă şi care e destul de bine controlată în momentul de faţă, boala lui de fond, pentru care a fost operat în urmă cu 11 ani, în cursul anului trecut au apărut nişte complicaţii abdominale nelegate de acea boală, dar care au dus la rândul lor într-un fel de avalanşă de complicaţii la mai multe internări, la intervenţii succesive, unele în mare urgenţă, inclusiv ultima dintre ele. A reuşit să depăşească cu bine momentele astea şi noi, aşa cum am fost în toţi cei 11 ani, suntem foarte aproape de el şi ţine legătura permanent cu noi. Sperăm să putem controla cât mai mult timp acest lucru. Deocamdată urmează să rămână în Bucureşti, deci a fost adus de urgenţă cu elicopterul de trei ori de la Hunedoara în cursul acestui an şi ultima discuţie şi i-am înţeles pe colegii de la SMURD care cumva puneau la îndoială necesitatea unui transport de urgenţă cu elicopterul şi a treia oară şi după ce l-am explicat, am înţeles foarte bine situaţia, dar mă gândesc că n-aş mai lua aceste riscuri pentru viitorul apropiat şi l-am rugat să găsească o modalitate”, a declarat dr. Irinel Popescu (<span>news.ro</span>, 13 mai 2025)</p></blockquote>
<p><img alt="" class="size-full wp-image-20103981" decoding="async" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata.webp" srcset="https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata.webp 1280w, https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata-768x432.webp 768w" width="1280"/></p>
<h2><span>În urmă cu două luni a trecut din nou razant pe lângă moarte</span></h2>
<p>În urmă cu două luni, Mihai Leu fusese adus cu elicopterul la Spitalul Fundeni din București, după ce <span>a suferit o hemoragie internă severă</span>. După trei săptămâni, fostul campion mondial la box a transmis pe rețelele sociale un mesaj, la scurt timp după externare, în care a ținut să le mulțumească tuturor pentru gândurile bune trimise.</p>
<p>„Sunt acasă. După o perioadă grea, mă bucur din suflet să vă spun că m-am externat și sunt din nou alături de cei dragi. Vreau să le mulțumesc tuturor celor care mi-au trimis mesaje, gânduri bune și încurajări. Le-am simțit pe toate și m-au ajutat enorm.</p>
<p>Un gând special și recunoscător se îndreaptă către echipa de medici condusă de domnul profesor Irinel Popescu, mi-a fost alături pas cu pas. Le mulțumesc pentru profesionalism, grijă și empatie.</p>
<p>Recuperarea continuă, dar gândul meu e deja la cursele de super rally. Abia aștept să fiu din nou la volan, acolo unde mă simt cel mai bine. Ne revedem curând!”, a fost mesajul postat de Mihai Leu, pe contul său de Facebook.</p>

]]></description>
    </item>
    <item>
      <title>Cum i-au dispărut 10 zile din viață unei mari campioane a României</title>
      <link>https://www.prosport.ro/sport-life/cum-i-au-disparut-10-zile-din-viata-unei-mari-campioane-a-romaniei-20200843</link>
      <description><![CDATA[<img src="https://www.prosport.ro/wp-content/uploads/2025/06/Cum-i-au-disparut-10-zile-din-viata-unei-mari-campioane-a-Romaniei-1400x748.jpg"/><br/><p>Doina Melinte, regina atletismului românesc în anii ’80, are o poveste de viață demnă de film, începând chiar cu nașterea sa, înregistrată după 10 zile.</p>
<p>Puțină lume știe că fosta mare atletă s-a născut pe 17 decembrie, iar tatăl său a decis să „oficializeze” acest lucru abia peste o săptămână în jumătate, obligat de autoritățile de la acea vreme.</p>
<h2><span>Doina Melinte și povestea celor 10 zile „furate” din buletin</span></h2>
<p>Legenda atletismului din România anilor ’80 <span>are o poveste de viață demnă de film</span>, iar aceasta chiar cu apariția sa pe lume, înregistrată după 10 zile.</p>
<p>Nu multă lume știe că fosta mare sportivă s-a născut pe 17 decembrie, la Hudești, în județul Botoșani, însă tatăl său, din motive încă necunoscute, a decis să „oficializeze” nașterea copilului său abia peste o săptămână în jumătate, și atunci forțat de autoritățile de la acea vreme.</p>
<p>„M-am născut pe 17 decembrie și sunt trecută pe 27 decembrie. Eu sunt săgetător. Deci, m-am născut pe data de 17 și tăticul meu nu a vrut să mă înregistreze, pentru că, nu știu, a visat ceva să am un an alcătuit din câteva zile.</p>
<p>Și, pe data de 27 l-au chemat la sfatul popular, cum era pe atunci, domnule, înregistrați-vă fiica, și m-au înregistrat. Sunt Săgetător și mă caracterizează zodia”, a spus Doina Melinte la <span>podcastul „Altceva” cu Adrian Artene</span>.</p>
<p><img alt="" class="size-large wp-image-20200859" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/4679614-Mediafax_Foto-Silviu_Matei-1400x933.jpg" srcset="https://www.prosport.ro/wp-content/uploads/2025/06/4679614-Mediafax_Foto-Silviu_Matei-1400x933.jpg 1400w, https://www.prosport.ro/wp-content/uploads/2025/06/4679614-Mediafax_Foto-Silviu_Matei-768x512.jpg 768w, https://www.prosport.ro/wp-content/uploads/2025/06/4679614-Mediafax_Foto-Silviu_Matei-1536x1024.jpg 1536w, https://www.prosport.ro/wp-content/uploads/2025/06/4679614-Mediafax_Foto-Silviu_Matei-2048x1365.jpg 2048w" width="1400"/></p>
<h2><span>CV fabulos. Campioană olimpică, mondială și europeană<br/>
</span></h2>
<p>Doina Melinte este una dintre marile sportive ale țării noastre. Ea <span>a luat startul la patru ediţii ale Jocurilor Olimpice</span> și a devenit campioană olimpică în proba de 800 de metri, la Olimpiada din 1984, de la Los Angeles.</p>
<p>La aceeaşi ediţie, Doina Melinte a cucerit medalia de argint în proba de 1500 de metri.</p>
<p>Totodată, Doina Melinte este dublă campioană mondială în sală (1987 și 1989) și a câștigat de cinci ori medalia de aur la Campionatele Europene în sală (1982, 1985, 1988, 1989 și 1990).</p>
<blockquote><p>Îmi amintesc ca și acum și mă trece un fior rece pe spate că era să nu ajung la Los Angeles. Cum era în acele vremuri, cineva de bine a șoptit cuiva important că, vezi Doamne, aș intenționa să rămân în Statele Unite ale Americii. Nici vorbă, numai că atât eu, cât și soțul meu (Dorin Melinte, regretatul ei antrenor – n.n) am stat cu inima cât un purice. Erau anii în care și pe scara avionului te simțeai în nesiguranță, că poate cineva a turnat unde trebuie ceva despre tine! Bineînțeles, la baza informațiilor „de bine”, care de cele mai multe ori erau false, stăteau invidia, frustrarea unora cu dosar beton că nu performează și alte răutăți de acest gen. Și atunci, harș, te trezeai cu o informare! – Doina Melinte (<span>fra.ro</span>)</p></blockquote>
<p> </p>

]]></description>
    </item>
    <item>
      <title>S-a ales praful de stadionul de 20.000 de locuri din România! Arena de fotbal a fost părăsită şi e o adevărată junglă, plină de buruieni</title>
      <link>https://www.prosport.ro/fotbal-intern/s-a-ales-praful-de-stadionul-de-20-000-de-locuri-din-romania-arena-de-fotbal-a-fost-parasita-si-e-o-adevarata-jungla-plina-de-buruieni-20200822</link>
      <description><![CDATA[<img src="https://www.prosport.ro/wp-content/uploads/2025/06/S-a-ales-praful-de-stadionul-de-20.000-de-locuri-din-Romania-Arena-de-fotbal-a-fost-parasita-si-e-o-adevarata-jungla-plina-de-buruieni-1400x912.jpg"/><br/><p>Câteva imagini surprinse duminică, 22 iunie 2025, arată că s-a ales praful de un stadion celebru, de 20.000 de locuri, din România.</p>
<p>Este vorba despre arena de fotbal din municipiul Brăila, care pare să fi fost părăsită definitiv. Tribunele sunt pline de buruieni și, per total, atmosfera actuală de pe stadion e similară celei dintr-o junglă urbană.</p>
<h2><span>Cândva unul dintre cele mai mari stadioane ale României, astăzi doar o ruină! Cum arată arena de 20.000 de locuri din Brăila</span></h2>
<p>Un suporter înfocat al fotbalului din Brăila a mers duminică, 22 iunie 2025, într-o scurtă vizită la stadionul din tribunele căruia a văzut primul lui meci.</p>
<p>Este vorba despre Stadionul Municipal „Dacia Unirea” Brăila, care a fost construit în anul 1974 și la momentul inaugurării a reprezentat una dintre mândriile naționale. Și asta pentru că arena a fost una foarte încăpătoare pentru acele vremuri, asigurând prezența în tribune a puțin peste 20.000 de suporteri.</p>
<p><span>Stadionul a fost renovat</span> ultima oară în anul 2012, atunci când s-au montat în tribune și circa 6.800 de scanue. Autoritățile din Brăila aveau în plan să continue lucrările de modernizare, astfel încât stadionul să poată ține pasul cu cerințele de omologare, însă totul s-a năruit în ultimii ani, iar arena nu mai poate găzdui în prezent nici măcar meciuri din Liga 3.</p>
<blockquote><p>Am fost să vizitez Stadionul unde am văzut primul meu meci de fotbal sau cel puțin primul meci pe care mi-l amintesc! Un Brăila – Dinamo din 1991, când aveam vreo 6 ani…<br/>
Cândva unul din cele mai mari stadioane ale României, astăzi Stadionul Municipal din Brăila este într-o degradare avansată, o adevărată junglă urbană! Cred că s-a făcut anul de când aici nu s-a mai disputat vreun meci de fotbal, așa că se apropie de soarta Municipalului din Bacău”, a scris fanul brăilean, pe pagina de Facebook Religia Sportului.</p></blockquote>
<p>În imaginile disponibile în galeria foto a articolului se poate observa că suporterul nu exagerează și stadionul se află, cu adevărat, într-un stadiu avansat de degradare.</p>
<p><iframe allowfullscreen="allowfullscreen" frameborder="0" height="476" loading="lazy" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2FReligiaSportului%2Fvideos%2F739269438780502%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<h2><span>Cum se descurcă echipa locală</span></h2>
<p>Dacia Unirea, echipa locală pe care cei mai mulți suporteri din Brăila o susțin frenetic, nu traversează nici ea o perioadă bună și a retrogradat de curând în eșalonul al patrulea al fotbalului românesc.</p>
<p>Pe scurt, brăilenii au încheiat pe ultimul loc în grupa din Liga 3, sezonul 2024-2025, cu doar 23 de puncte adunate.</p>
<p><span>Dacia Unirea Brăila este</span> și echipa la care a debutat Bănel Nicoliță în fotbalul mare. Fostul internațional i-a reprezentat pe brăileni din 2001 și până în 2004, când a fost remarcat de Poli Timișoara și transferat pentru o sumă de 100.000 de euro, potrivit Transfermarkt.</p>

]]></description>
    </item>
  </channel>
</rss>
