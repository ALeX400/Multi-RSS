<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moment istoric! S-a folosit pentru prima dată cartonașul verde în fotbal: ce s-a întâmplat!</title>
      <link>https://www.prosport.ro/fotbal-extern/moment-istoric-s-a-folosit-pentru-prima-data-cartonasul-verde-in-fotbal-ce-s-a-intamplat-20285266</link>
      <description><![CDATA[<img src="https://www.prosport.ro//wp-content/uploads/2025/09/Moment-istoric-S-a-folosit-pentru-prima-data-cartonasul-verde-in-fotbal-ce-s-a-intamplat.webp"/><br/><p>Un moment istoric pentru fotbalul internațional s-a petrecut la Campionatul Mondial U20, unde s-a folosit pentru prima dată cartonașul verde, în noua sa formulă.</p>
<p>Introducerea unui cartonaș verde în fotbal s-a mai încercat și în urmă cu aproximativ un deceniu, însă atunci avea un cu totul alt rol.</p>
<h2><span>Cartonașul verde a revenit! Care este noua întrebuințare a lui în fotbalul internațional</span></h2>
<p>În urmă cu fix un deceniu, în 2015 mai precis, <span>în fotbalul internațional a apărut pentru prima oară conceptul de cartonaș verde</span>, pe lângă tradiționalele galben și roșu, a căror întrebuințare este bine-cunoscută pasionaților „sportului rege”.</p>
<p>Iar în 2016, doar un an mai târziu, <span>în Serie B din Italia chiar s-a încercat implementarea cartonașului verde și a fost acordat la câteva partide</span>. Pe scurt, el avea atunci rolul simbolic de a-i recompensa pe anumiți fotbaliști pentru eventualele gesturi fair-play pe care le aveau în meciurile oficiale. Spre exemplu, dacă un jucător cădea fără să fie lovit în careu și arbitrul dicta penalty, fotbalistul putea anunța eroarea „centralului” și astfel primea un cartonaș verde. Ulterior, la finalul sezonului, jucătorii cu cartonașe verzi urmau să fie premiați de șefii fotbalului din Italia, în cazul menționat.</p>
<p>Implementarea nu s-a dovedit a fi una de succes și așa cum a apărut, de nicăieri, așa a și dispărut cartonașul verde din fotbalul internațional.</p>
<p>Doar că în 2025, minunea s-a produs! Cartonașul verde a revenit în prim-plan, însă cu un cu totul alt rol. Pe scurt, nu mai este acordat de arbitru, ci de antrenorii celor două echipe, care pot solicita astfel intervenția VAR pentru o fază anume. De multe ori, tehnicienii sunt scoși din minți de faptul că VAR nu intervine la fiecare fază pe care ei o consideră suspectă, însă acest detaliu este pe cale să dispară. Când un antrenor e convins că echipa sa a fost dezavantajată, poate apela la al patrulea oficial și arăta cartonașul verde înspre „central”. Ulterior, acesta este obliga să oprească temporar jocul, să meargă la marginea terenului și să revadă faza pe monitorul VAR.</p>
<p>Iar duminică, 28 septembrie 2025, s-a folosit pentru prima dată cartonașul verde în fotbal, în noua sa formulă.</p>
<p>Potrivit Marca.com, la duelul Coreea de Sud – Ucraina 1-2, de la Campionatul Mondial de fotbal U20, antrenorul sud-coreenilor a fost nemulțumit de o decizie a brigăzii de arbitri și a apelat la cartonașul verde. „Centralul” a revăzut faza la margine, însă nu și-a schimbat decizia, spre nemulțumirea tehnicianului asiatic.</p>
<p>„Istorie: cartonașul verde este introdus în fotbal”, a titrat Marca.com, alături de <span>videoclipul cu faza care poate fi văzut AICI</span>.</p>
<h2><span>Cartonașul verde, arătat și la meciul Maroc U20 – Spania U20 2-0</span></h2>
<p>În noua sa formulă, cartonașul verde s-ar putea dovedi a fi util pentru fotbalul internațional, iar la Mondialul U20 pare că are parte de un real succes. Acesta a fost utilizat și la partida Maroc U20 – Spania U20 2-0, de către selecționerul reprezentativei africane.</p>
<p>În acest caz, antrenorul s-a dovedit a fi inspirat. După ce a văzut faza la monitorul VAR, „centralul” a anulat o lovitură de pedeapsă pe care o acordase în minutul 78 pentru spanioli.</p>
<p>„Știam că nu a fost penalty. Am fost destul de aproape de fază și mi-am dat seama. Chiar dacă n-ar fi fost penalty, tot mi-aș fi folosit cartonașul verde pentru că acum am această posibilitate”, a declarat Mohamed Ouahbi, selecționerul Marocului.</p>

]]></description>
    </item>
    <item>
      <title>A venit nota de plată pentru bărbatul care i-a vandalizat Palatul lui Gigi Becali</title>
      <link>https://www.prosport.ro/diverse/a-venit-nota-de-plata-pentru-barbatul-care-i-a-vandalizat-palatul-lui-gigi-becali-20285242</link>
      <description><![CDATA[<img src="https://www.prosport.ro//wp-content/uploads/2025/09/A-venit-nota-de-plata-pentru-barbatul-care-i-a-vandalizat-Palatul-lui-Gigi-Becali-.webp"/><br/><p>Palatul lui Gigi Becali din Aleea Alexandru, București, a fost vandalizat în luna septembrie, iar acum a venit nota de plată pentru individul care a dorit să îl supere pe patronul FCSB.</p>
<p>Potrivit informațiilor răspândite în spațiul public, bărbatul a fost sancționat contravențional cu o amendă în valoare de 6.000 de lei.</p>
<h2><span>Amendă de 6.000 de lei pentru bărbatul care i-a vandalizat Palatul lui Gigi Becali</span></h2>
<p>Gigi Becali a avut parte de o surpriză neplăcută în a doua jumătate a lunii septembrie și a apelat la sprijinul autorităților pentru a rezolva problema.</p>
<p>Pe scurt, <span>Palatul din Aleea Alexandru în care miliardarul anunță cele mai tari transferuri de la FCSB a fost vandalizat</span>. „Să vină poliția”, a tunat Gigi Becali, care le-a dezvăluit jurnaliștilor și că îi cunoaște identitatea bărbatului care a deteriorat pereții gardului din fața proprietății.</p>
<p>Mesaje ca „Premier și viitor președinte al tuturor românilor, amin”, „Partidul Frăția Forța România” sau „Becali președinte + Mielu” au apărut pe ziduri inițial, însă aparent, vandalizarea palatului s-a întins pe mai multe zile. Iar ulterior, pe același gard al proprietății, <span>Gigi Becali a ajuns să vadă și un mesaj pentru Simona Halep</span>.</p>
<p>„La mulți ani Simona Halep, Ivanov”, este un alt mesaj apărut pe zidul din fața palatului.</p>
<p>Ivanov este chiar numele bărbatului care a dorit să îl supere pe Gigi Becali. Concret, Constantin Ivanov e numele complet al acestuia, un cunoscut protestatar care nu ar fi la prima ispravă de acest gen în Capitală, după cum informează <span>Gsp.ro</span>.</p>
<p>Aceeași sursă dezvăluie și măsura pe care autoritățile au luat-o deja în privința bărbatului. Individul ar fi fost sancționat contravențional de poliție cu o amendă în valoare de 6.000 de lei, circa 1.200 de euro.</p>
<h2><span>Palatul din Aleea Alexandru e pe numele celor trei fete ale lui Gigi Becali</span></h2>
<p>Palatul din Aleea Alexandru, care a fost construit în 1915, în urmă cu mai bine de un secol, nu mai este proprietatea lui Gigi Becali în acte, ci a celor trei fete pe care miliardarul le are cu soția Luminița, anume Teodora, Alexandra și Cristina.</p>
<p>„Palatul e la fete, le-am dat la fete. Eu grijă de multe nu mai vreau. Când e grijă de multe asta e vrăjmașul, împrăștie mintea, când o împrăștie nu mai poți s-o ții la Dumnezeu că o împrăștie el colo-colo eu vreau la Hristos să am mintea”, declarat Gigi Becali, în 2021.</p>
<p>Cu toate acestea, superba clădire care i-a aparținut lui Max Auschnitt, fost senator al României, este în continuare una dintre principalele reședințe ale lui Gigi Becali. Miliardarul adoră să prezinte cele mai tari transferuri de la FCSB la palat, iar ultimul exemplu este Daniel Bîrligea, adus de la CFR în toamna anului trecut, pentru aproximativ două milioane de euro.</p>
<p><span>Gigi Becali a dezvăluit recent că tot la palat l-ar putea prezenta și pe Louis Munteanu</span>, în eventualitatea în care la iarnă va bate palma cu Nelu Varga pentru un transfer al acestuia.</p>

]]></description>
    </item>
    <item>
      <title>Românul care ia pensie de 5.000 de euro a fost în vacanță într-un loc de 5 stele din Europa, care l-a dat pe spate: „Una dintre minunile lumii”</title>
      <link>https://www.prosport.ro/diverse/romanul-care-ia-pensie-de-5-000-de-euro-a-fost-in-vacanta-intr-un-loc-de-5-stele-din-europa-care-l-a-dat-pe-spate-una-dintre-minunile-lumii-20284763</link>
      <description><![CDATA[<img src="https://www.prosport.ro//wp-content/uploads/2025/09/Romanul-care-ia-pensie-de-5.000-de-euro-a-fost-in-vacanta-intr-un-loc-de-5-stele-din-Europa-care-l-a-dat-pe-spate-„Una-dintre-minunile-lumii-1.jpg"/><br/><p>Mitică Dragomir a fost plecat într-o vacanță exclusivistă, unde a petrecut timp de calitate alături de familia sa.</p>
<p>Revenit în România, „Oracolul din Bălcești” a vorbit despre experiența din Antalya și s-a arătat impresionat de facilitățile pe care hotelul Gloria Serenity le oferă.</p>
<h2><span>Mitică Dragomir a fost în vacanță într-un loc de 5 stele din Europa, care l-a dat pe spate: „Una dintre minunile lumii”</span></h2>
<p>Fostul șef al Ligii Profesioniste de Fotbal și-a petrecut concediul într-una dintre locațiile preferate de români pentru vacanțe: Antalya. Mitică Dragomir a fost cazat la hotelul all-inclusive Gloria Serenity, parte a unui resort spectaculos.</p>
<p>Situat pe malul mării, la 45 km de centrul orașului Antalya și la 37 km de aeroport, hotelul oferă numeroase facilități: plajă privată, piscine exterioare și interioare, parc acvatic, terenuri de fotbal, tenis, bowling, darts, volei pe plajă, mini-golf și o gamă variată de sporturi acvatice. Desigur, cele precizate sunt doar câteva din activitățile care alcătuiesc întreaga experiență, iar prețurile sunt <span>pe măsura serviciilor premium</span>.</p>
<p>„Am fost în Antalya, la Gloria Serenity (n.r. – hotel de 5 stele), unde ne ducem noi de ani de zile. Doamne, una dintre minunile lumii. Terenuri de fotbal, de golf, de volei… Peste 3000 de camere, așa am auzit. Nici nu știi ce să alegi, cât vezi cu ochii mâncare. Ai mai pomenit așa ceva?</p>
<p>Poți să bei ce vrei, când vrei, de la cele mai scumpe băuturi… Resortul acesta cred că are vreo 20 de baruri. Oriunde te duci la plajă ai baruri, unde te uiți. E în mijlocul pădurii, cred că are 1000 de hectare. Am mers câte 15 kilometri și tot vezi terenurile de golf…</p>
<p>Am mers cu toată familia, de asta m-am simțit bine. Nepoții mei sunt mari acum, eram între ei… ei au 1,85 metri, iar eu… Totul a fost bine până am ajuns în țară. Când am ajuns în țară, mi-am dat seama că e greu să ne mai facem bine!”, a spus Dumitru Dragomir, la <span>Fanatik</span>.</p>
<h2><span>Mitică Dragomir, nemulțumit de condițiile din stațiunile românești</span></h2>
<p>La revenirea din concediul de vară petrecut la Mamaia, Mitică Dragomir <span>a criticat aspru</span> condițiile de pe litoralul românesc.</p>
<p>„Am fost la mare. E prăpăd la Mamaia. În afară de Fratelli și de Nuba, poate și la Crazy mai găsești civilizație, în rest este o adunătură de umbrele obosite.</p>
<p>Șezlongurile sunt praf. Plaje fără nisip! Ai doar scoici să calci pe ele și să te tai. Am văzut o nenorocire”, a declarat milionarul, conform sursei menționate anterior.</p>

]]></description>
    </item>
    <item>
      <title>Religia nu-i permite altceva. Noul favorit al lui Gigi Becali, dietă strictă: „Doar asta mănânc”</title>
      <link>https://www.prosport.ro/diverse/religia-nu-i-permite-altceva-noul-favorit-al-lui-gigi-becali-dieta-stricta-doar-asta-mananc-20284985</link>
      <description><![CDATA[<img src="https://www.prosport.ro//wp-content/uploads/2025/09/Religia-nu-i-permite-altceva.-Noul-favorit-al-lui-Gigi-Becali-dieta-stricta-„Doar-asta-mananc-1400x785.jpg"/><br/><p>Favoritul lui Gigi Becali de la FCSB a dezvăluit că, urmare a faptului că religia nu-i permite altceva, este nevoit să aibă o dietă strictă.</p>
<p>Sosit la campioana României la începutul lunii august, atacantul senegalez Mamadou Thiam preferă să consume doar mâncare vegetariană.</p>
<h2><span>Ce mănâncă favoritul lui Gigi Becali, în condițiile în care religia nu-i permite anumite alimente</span></h2>
<p><span>Gigi Becali l-a luat pe Mamadou Thiam</span> de la U Cluj, după ce a plătit ardelenilor 50.000 de euro și, în plus, l-a cedat gratis pe atacantul Andrei Gheorghiță, care într-o primă fază fusese împrumutat la trupa pregătită de Ioan Ovidiu Sabău.</p>
<p>Jucătorul născut în Franța, dar care a ales să reprezinte Senegal, a spus că a ales să fie vegetarian, deoarece religia musulmană .nu-I permite să consume carne de porc</p>
<p>„Eu sunt vegetarian. Sunt musulman, nu pot mânca porc. Din cauza asta, am decis să mănânc doar mâncare vegetariană. Musulmanii mănâncă doar mâncare halal (n.r. – permisă), astfel că nu am varianta de a consuma carne de porc, deci doar asta mănânc”, a spus Mamadou Thiam, potrivit <span>Digi Sport</span>.</p>
<p>„Sunt un atacant căruia îi place să joace pentru echipă. Îmi place să combin cu colegii mei. Sigur, și să marchez, sunt atacant. Dar cel mai important e să mă simt bine pe teren”, a mai precizat atacantul în vârstă de 30 de ani.</p>
<h2><span>Thiam a jucat 13 minute în Go Ahead Eagles – FCSB 0-1</span></h2>
<p>Mamadou Thiam a debutat la FCSB în etapa 7, când campioana <span>a fost învinsă pe teren propriu de nou-promovata FC Argeș cu 0-2</span>. Bettaieb a deschis scorul cu un sfert de oră înainte de final, iar în minutul 88 Mihai Popescu a deviat mingea în propria poartă.</p>
<p>La finalul confruntării, atacantul francez s-a arătat optimist, chiar dacă echipa lui Gigi Becali era pe locul 13, de baraj. El a spus că fotbaliștii campioanei nu sunt îngrijorați, chiar dacă Universitatea Craiova s-a distanțat în fruntea clasamentului, pentru că FCSB își creează multe ocazii de poartă.</p>
<p>„Cred că vom fi tot mai buni. Am fost primit foarte bine, îmi place să joc cu colegii. Jucăm fotbal ofensiv, am nevoie de mai multe meciuri. Sunt pregătit, sunt gata să joc, abia aștept să am mai multe minute, să reușesc mai multe lucruri. Problema e că nu am înscris. Dacă eu marcam, probabil că reușeam să câștigăm. Sper să o fac data viitoare.</p>
<p>Nu suntem îngrijorați. Unele echipe au început prost, altele mai bine. Avem de recuperat. Cu calitatea noastră, putem face asta. Putem recupera distanța. FCSB a făcut-o mereu, de ce nu și în acest sezon? Nu sunt îngrijorat”, a declarat atacantul, la vremea respectivă.</p>
<p>Thiam are drept de joc în Europa League. el a fost folosit 13 minute în victoria din deplasare a lui FCSB, 1-0 cu Go Ahead Eagles, din prima etapă.</p>

]]></description>
    </item>
    <item>
      <title>Ce se întâmplă, de fapt, între Brooklyn, fiul rebel al lui David Beckham, și Nicola, soția lui pe care mama lui n-o suportă</title>
      <link>https://www.prosport.ro/diverse/ce-se-intampla-de-fapt-intre-brooklyn-fiul-rebel-al-lui-david-beckham-si-nicola-sotia-lui-pe-care-mama-lui-n-o-suporta-20284907</link>
      <description><![CDATA[<img src="https://www.prosport.ro//wp-content/uploads/2025/09/Ce-se-intampla-de-fapt-intre-Brooklyn-fiul-rebel-al-lui-David-Beckham-si-Nicola-sotia-lui-pe-care-mama-lui-n-o-suporta.jpg"/><br/><p>Fiul rebel al lui David Beckham pare că a rupt tăcerea despre conflictul soției Nicola cu Victoria Beckham de la care a pornit ruptura dintre familii.</p>
<p>În ultimele luni, Brooklyn Beckam a fost capul de afiș al tabloidelor, după ce fiul cel mare al fostului star de la Manchester United a rupt orice legătură cu familia sa. Prezent la un eveniment, Brooklyn a făcut câteva comentarii legat de speculațiile din ultima vreme cu privile și a spus cum stau de fapt lucrirle între el și Nicola Peltz.</p>
<h2><span>Brooklyn Beckham, prima reacție cum decurge relația cu soția sa</span></h2>
<p>Fiul cel mare al celebrului cuplu Victoria și David Beckham a participat la meciul All-Star din cadrul Ryder Cup. Prezent la eveniment, Brooklyn a anunțat că va reveni în Los Angeles zilele viitoare.</p>
<p>De câteva luni se vehiculează că familia Beckham nu mai vorbește cu Brooklyn și soția sa, Nicola. Cei doi nu au fost prezenți la aniversarea de 50 de ani a lui David Beckham. De asemenea, părinții lui Brooklyn <span>au lipsit de la petrecerea de reînnoire a jurămintelor </span>celor doi tineri însurăței.</p>
<p>Într-un interviu acordat pentru <span>Daily Mail</span>, bărbatul în vârstă de 26 de ani a precizat că mereu vor fi oameni care îl vor vorbi de rău, dar o are mereu aproape pe soția sa, care îl susține în tot ceea ce face.</p>
<blockquote><p>„Întotdeauna vor fi oameni care spun lucruri negative, dar am o soție care mă susține foarte mult. Eu și Nicola, pur și simplu ne facem treaba, ne ținem capul plecat și muncim. Și suntem fericiți..</p>
<p>Toată lumea o să spună mereu prostii. Eu doar încerc să fac asta, să joc golf cu niște prieteni. E foarte distractiv”, a precizat Brooklyn.</p></blockquote>
<h2><span>Fiul lui David Beckham își deschide propriul restaurant</span></h2>
<p>Pasiunea pentru gătit<span> l-a făcut pe Brooklyn să apeleze</span> la socrul său miliardar să facă rost de banii pentru un restaurant. Fiul cel mare al lui David Beckham va lansa un restaurant în care va găti chiar el, la doi ani de când a lansat o gamă de sosuri picante. Este co-fondator al brandului de sake Wesake și chiar a avut o apariție într-o emisiune pentru gătit.</p>
<p>Rămâne de văzut cum vor decurge lucrurile, dar miliardarul Nelson Peltz sigur nu va fi supărat dacă soțul fiice sale nu va avea succes cu un restaurant de burgeri în SUA.</p>
<blockquote><p>„Brooklyn a visat de mult să deschidă un restaurant acolo unde locuiește, iar acest vis prinde în sfârșit contur. A creat Beck’s Buns și l-a lansat discret pe rețelele sociale luna trecută. Compania sa, Buster Sauce Inc, deține marca comercială și el plănuiește să deschidă un restaurant. Meniul este încă în lucru, dar va fi compus din burgeri de calitate superioară, cu sosurile sale picante Buster.”, a declarat o sursă apropiată cuplului, potrivit<span> The Sun.</span></p></blockquote>

]]></description>
    </item>
  </channel>
</rss>
