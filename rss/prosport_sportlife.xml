<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„E primul stadion nou construit aici în 60 de ani”. Primarul unui mare oraș din România a făcut anunțul triumfător despre arena de 5 stele</title>
      <link>https://www.prosport.ro/fotbal-intern/e-primul-stadion-nou-construit-aici-in-60-de-ani-primarul-unui-mare-oras-din-romania-a-facut-anuntul-triumfator-despre-arena-de-5-stele-20206103</link>
      <description><![CDATA[<img src="https://www.prosport.ro/wp-content/uploads/2025/06/„E-primul-stadion-nou-construit-aici-in-60-de-ani.-Primarul-unui-mare-oras-din-Romania-a-facut-anuntul-triumfator-despre-arena-de-5-stele.webp"/><br/><p>Dominic Fritz (41 de ani), în calitate de primar al municipiului Timișoara, a oferit noi detalii despre stadionul de 5 stele ale carui lucrări de construcție avansează cu pași repezi.</p>
<p>Este vorba despre arena „Eroii Timișoarei”, care va avea o capacitate de 10.101 locuri și va „scutura” bugetul local de aproximativ 23.000.000 de euro.</p>
<h2><span>Urmează montarea acoperișului la „Eroii Timișoarei”. Primarul Dominic Fritz, noi detalii despre stadionul de 5 stele din oraș</span></h2>
<p>Fanii fotbalului din Timișoara au motive de bucurie, chiar dacă o echipă locală întârzie să ajungă în Superliga și proiectul noului stadion „Dan Păltinișanu” ar putea intra în impas, din cauza măsurilor impuse pentru a combate deficitul bugetar.</p>
<p>O altă arenă de 5 stele urmează să fie ridicată în oraș, iar lucrările de construcție pentru aceasta nu vor fi influențate într-un mod negativ, deoarece proiectul se află deja într-un stadiu avansat.</p>
<p>Este vorba despre <span>stadionul „Eroii Timișoarei”, care în această primăvară a început să prindă viață</span>. Arena este realizată exclusiv din bani de la bugetul local și va costa aproximativ 23.000.000 de euro. În ceea ce privește capacitatea, aceasta va fi de 10.101 locuri.</p>
<p><span>Noul stadion din Timişoara creşte ca Făt-Frumos</span>, așa cum au demonstrat-o ultimele imagini surprinse pe șantier, iar primarul municipiului, Dominic Fritz, a simțit nevoia să prezinte câteva noi detalii. Aparent, lucrările vor continua în trombă, iar în această vară ar urma să fie montat și acoperișul:</p>
<blockquote><p>Sunt mulțumit de ritmul lucrărilor la noul stadion de pe Calea Buziașului. E o investiție mult așteptată de timișoreni. Practic, e primul stadion construit în Timișoara în ultimii 60 de ani – aproape o viață de om. Vara asta începem montarea acoperișului: cele patru turnuri de susținere sunt gata”, a informat Dominic Fritz, pe <span>pagina sa de Facebook</span>.</p></blockquote>
<h2><span>S-a depășit pragul psihologic</span></h2>
<p>Referitor la stadiul în care se află lucrările, Dominic Fritz susține că s-a intrat în ultima jumătate și că arena este în proporție de 60% gata:</p>
<blockquote><p>Cam 60% din lucrări sunt gata. Gradenele pentru scaune sunt finalizate, rezervorul de apă pentru stingerea incendiilor este gata, un element esențial pentru siguranța spectatorilor. În această perioadă lucrăm la tribuna oficială și la interior: Se toarnă structura verticală și planșeul. De asemenea, a început montarea rețelei de canalizare și urmează pardoselile și zidăriile de compartimentare”, a mai precizat primarul municipiului Timișoara.</p></blockquote>
<p>Stadionul „Eroii Timișoarei” va fi omologat în categoria UEFA 4, detaliu ce îi va permite să găzduiască meciuri din cele mai importante competiții europene, cum ar fi Liga Campionilor, Europa League sau Conference League.</p>

]]></description>
    </item>
    <item>
      <title>Ce a spus Gică Hagi despre petrecerile cu Gigi Becali și dansurile de la nunta Kirei: „Mă pricep, nu e problemă!”</title>
      <link>https://www.prosport.ro/diverse/ce-a-spus-gica-hagi-despre-petrecerile-cu-gigi-becali-si-dansurile-de-la-nunta-kirei-ma-pricep-nu-e-problema-20205966</link>
      <description><![CDATA[<img src="https://www.prosport.ro/wp-content/uploads/2025/06/Ce-a-spus-Gica-Hagi-despre-petrecerile-cu-Gigi-Becali-si-dansurile-de-la-nunta-Kirei„Ma-pricep-nu-e-problema-1.jpg"/><br/><p>Gică Hagi e pregătit să facă o impresie bună și pe ringul de dans alături de nașul său, Gigi Becali, la nunta Kirei.</p>
<p>Kira Hagi se căsătorește religios cu grecul Thomas Ferfelis. La nunta celor doi și-a făcut apariția <span>latifundiarul din Pipera</span>. Anul trecut, Gigi Becali a făcut show pe ringul de dans la nunta lui Ianis Hagi. Gică Hagi e convins că va fi o petrecere frumoasă și nu va avea deloc probleme pe ringul de dans.</p>
<h2><span>Gică Hagi, despre dansurile cu Gigi Becali la nunta fiicei sale: „Suntem experimentați acum”</span></h2>
<p><span>Este o zi importantă în familia „Regelui”.</span> Fiica fostului internațional român se căsătorește cu Thomas Ferfelis. Gică Hagi se simte complet împlinit acum că își vede ambii copii la casa lor, iar în curând va veni pe lume și primul său nepoțel, din partea lui Ianis și a Elenei. În ceea ce privește dansurile de la nuntă, „Regele” e convins că va face față pe ringul de dans fără mari emoții.</p>
<p>„Sunt împlinit, mă simt bine. Sunt fericit. Copiii au crescut, eu îmbătrânesc. Mă bucur pentru ei, să fie fericiți, să se iubească și să aibă grijă unul de altul. Ca la orice nuntă, lumea e bucuroasă, e fericită. E important să aibă o viață frumoasă împreună. De acum încolo ei sunt o familie, trebuie să vorbească la plural, nu la singular. Să fie sănătoși.</p>
<p>(n.r. – despre petrecerile cu Gigi Becali) Suntem în altă postură, mai experimentați, mai în vârstă. Acum e vorba despre copiii noștri. Înainte noi eram tineri, aveam energie, acum e altceva. Mă pricep și la dans, nu e problemă. (n.r. – va deveni bunic) Să fie sănătos, așteptăm să mai crească încă două luni acolo bebelușul, să fie bine. N-am avut emoții pe teren, n-o să am nici acum la dans.</p>
<p>E o plăcere, sunt fericit și mă bucur pentru ea. Ianis clar că e alături de sora lui, e implicat din toate punctele de vedere. Kira și Thomas să fie sănătoși, să se iubească, să aibă o viață lungă amândoi, să producă și copii dacă Dumnezeu o să aibă grijă de ei. Să aibă tot ce le trebuie. Sunt momente speciale”, a spus Gică Hagi.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<h2 dir="auto"><span>Gigi Becali nu se poate abține de la dans: „Am inima nebună”</span></h2>
<p>Patronul de la FCSB a declarat că nu va mai merge la evenimente, mai ales că nu se poate controla când vine vorba de muzică și mereu face show. De această dată a făcut o excepție, la fel cum a făcut și anul trecut când a mers la nunta lui Ianis Hagi și a încins ringul de dans.</p>
<blockquote><p>„Eu vreau să stau cuminte. Dar pot să mă controlez? Eu vreau să stau, am o vârstă, merg pe 68 de ani. Vreau să stau în banca mea, dar nebunia inimii? Inima e nebună, o ia razna când aude muzica. Sunt niște melodii din tinerețe. Ale mă ridică de pe scaun”, a declarat Gigi Becali.</p></blockquote>
</div>
</div>

]]></description>
    </item>
    <item>
      <title>Marele campion Ronnie O’Sullivan s-a însurat, în mare secret, cu femeia pe care a părăsit-o acum 10 luni</title>
      <link>https://www.prosport.ro/diverse/marele-campion-ronnie-osullivan-s-a-insurat-in-mare-secret-cu-femeia-pe-care-a-parasit-o-acum-10-luni-20205902</link>
      <description><![CDATA[<img src="https://www.prosport.ro/wp-content/uploads/2025/06/Marele-campion-Ronnie-OSullivan-s-a-insurat-in-mare-secret-cu-femeia-pe-care-a-parasit-o-acum-10-luni.jpg"/><br/><p>Ronnie O’Sullivan și-a surprins fanii, după ce s-a căsătorit, în mare secret, cu femeia de care s-a despărțit în urmă cu 10 luni.</p>
<p>Cel mai titrat jucător de snooker din istorie a decis <span>să își refacă relația </span>alături de femeia pe care a părăsit-o anul trecut. Cei doi au pus capăt unei relații de 13 ani, spre surprinderea apropiaților, dar nu au putut sta departe unul de celălalt și după 10 luni și-au unit din nou destinele.</p>
<h2><span>Ronnie O’Sullivan s-a căsătorit cu actrița Laila Rouass</span></h2>
<p>Jucătorul de snooker în vârstă de 49 de ani s-a căsătorit cu actrița cunoscută pentru rolul din serialul „Soții de fotbaliști”. Nunta a avut loc la doar câteva zile după ce presa britanică a anunțat că au reluat relația, la 10 luni de la despărțire. În cele din urmă, Ronnie și Laila și-au dat seama că sunt făcuți unul pentru celălalt și au depășit toate obstacolele din timpul relației de 13 ani. Au avut un eveniment departe de ochii curioșilor și au postat pe rețelele de socializare o imagine, iar Ronnie le transmite fanilor: „În sfârșit am făcut-o oficial! Domnul și doamna O’Sullivan.”</p>
<p>Poate și acesta a fost motivul pentru care au ales să se despartă, faptul că Ronnie O’Sullivan nu a făcut marele pas să o ceară în căsătorie pe femeia care i-a fost alături timp de 13 ani.</p>
<p>Laila Rouass a transmis un mesaj amplu pe rețelele de socializare în care a povestit despre locul în care s-a căsătorit, acel loc special pentru ea deoarece tot acolo s-a născut, a crescut și în acel loc își dorește să fie înmormântată.</p>
<p>„Palestinienii m-au învățat multe, cel mai important lucru fiind să onorez conexiunea umană, să fac din iubire motivația mea și să o reîmprospătez mereu. Așa că, după aproape un an de pauză… aceasta a fost o modalitate de a apăsa butonul de resetare.</p>
<p>Ok… nu a fost Veneția… era complet rezervată. A fost Cable Street, în Shadwell, locul în care m-am născut și unde îmi aparține inima. Acolo, în 1936, activiști locali împreună cu comunitatea evreiască s-au adunat pentru a protesta împotriva marșului planificat de fasciștii din BUF.</p>
<p>Tatăl meu folosea Bătălia de pe Cable Street ca exemplu despre cum o comunitate înrădăcinată în dreptate poate aduce schimbare… că toți avem datoria să luptăm pentru libertatea și drepturile celorlalți. East End este pământul imigranților. Vibranța, diversitatea și rădăcinile muncitorești sunt lucruri pe care le prețuiesc. M-am născut acolo, am fost educată acolo, azi m-am căsătorit acolo și voi fi înmormântată acolo pentru că rădăcinile mele sunt rădăcinile mele”, a scris doamna O’Sullivan pe Instagram.</p>
<h2><span>„Proaspății însurăței” vor pleca departe de Regatul Unit</span></h2>
<p><span>Legendarul jucător de snooker</span> are o academie de snooker în Arabia Saudită. I-a propus soției sale să se mute în Dubai deoarece așa va fi mai aproape de noul său proiect. Cei doi vor vinde casa din Chigwell, Essex, evaluată la peste 2.5 milioane de euro.</p>
<p>Ronnie O’Sullivan are trei copii din două relații anterioare. „Racheta” are o fiică, Taylor-Ann Magnus (născută în 1996), dintr-o relație de doi ani cu Sally Magnus, și doi copii, Lily (născută în 2006) și Ronnie Jr (născut în 2007), din relația cu Jo Langley.</p>

]]></description>
    </item>
    <item>
      <title>S-a doborât recordul. A plătit 222.000 de dolari</title>
      <link>https://www.prosport.ro/diverse/s-a-doborat-recordul-a-platit-222-000-de-dolari-20205830</link>
      <description><![CDATA[<img src="https://www.prosport.ro/wp-content/uploads/2025/06/S-a-doborat-recordul.-A-platit-222.000-de-dolari.jpg"/><br/><p>Cardul cu cel mai în formă jucător spaniol din circuitul masculin de tenis s-a vândut pentru suma record de 222.000 de dolari.</p>
<p>Carlos Alcaraz doboară record după record și atunci când nu e pe teren. Un card rar cu imaginea sportivului iberic s-a vândut cu 222.000 de dolari în cadrul unei licitații.</p>
<h2><span>Cardul lui Carlos Alcaraz, vândut pe o sumă record</span></h2>
<p>Cei de la Fantastics Collect au distribuit o imagine cu cardul rar în care apare imaginea lui Carlos Alcaraz și semnătura acestuia după ce a cucerit titlul la Indian Wells. Este un card extrem de rar pentru care cineva a plătit nu mai puțin de 222.000 de dolari în cadrul unei licitații. Este o vânzare spectaculoasă, devenind cel mai scump card de tenis masculin vândut vreodată.</p>
<p>Cardul lui Carlos Alcaraz este special și extrem de rar deoarece conține și o bucată reală din mânerul rachetei folosite de iberic într-unul din meciurile sale. Este elementul cheie care i-a conferit autenticitate și o valoare record pentru colecționari și fani ai cardurilor de acest gen.</p>
<blockquote class="twitter-tweet">
<p dir="ltr" lang="en">🚨 NEW RECORD: This Carlos Alcaraz card sold for $222,000 in our Premier Auction. This sets a record for not just the highest-selling Alcaraz card, but the most expensive male tennis player card EVER. 🤯 pic.twitter.com/szmKB4E9na</p>
<p>— Fanatics Collect (@FanaticsCollect) June 27, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>La doar 22 de ani, Carlos Alcaraz are deja în palmares cinci trofee Grand Slam. Se pregătește să își apere titlul la Wimbledon, acolo unde va porni din postura de favorit numărul 2, după liderul ATP Jannik Sinner.</p>
<p>Ascensiunea incredibilă a lui Carlos Alcaraz este incredibilă. Din luna aprilie a ajuns în cinci finale consecutive și a câștigat de patru ori. La Wimbledon e pe cale să pună mâna pe al treilea trofeu, fiind turneul său preferat pe iarbă. Prima dispută va fi împotriva lui Fabio Fognini.</p>
<h2><span>Emma Răducanu, fericită în prezența lui Carlos Alcaraz</span></h2>
<p>Cea mai în formă sportivă britanică de origine română a fost surprinză în ultimele zile în prezența lui Carlos Alcaraz. S-a zvonit că cei doi<span> ar avea o relație</span>, dar Emma Răducanu a dat de înțeles că nu e vorba de mai mult decât o prietenie: „Suntem doar buni prieteni”, a precizat sportiva prezentă la Wimbledon.</p>
<p>Cei doi vor face <span>echipă la dublu mixt</span> în cadrul turneului de la US Open așa că au reușit să se apropie mai mult în ultima vreme.</p>
<blockquote><p>„Sunt foarte fericită, evident, să joc cu el. Da, ne-am simțit bine ieri”, a mai spus Emma Răducanu în cadrul unei conferințe de presă.</p></blockquote>
<p>La fel ca și Carlos Alcaraz, Emma Răducanu va participa la Wimbledon, acolo unde speră să facă un rezultat bun, dar nici nu vrea să pună presiune pe ea și să aibă așteptări prea mari.</p>
<blockquote><p>„Sincer, nu mă aștept la prea multe de la mine în acest an. Știu că am avut de-a face cu anumite lucruri. Vreau doar să merg acolo și să mă bucur de moment”, a adăugat sportiva, potrivit <span>Wimbledon. </span></p></blockquote>

]]></description>
    </item>
    <item>
      <title>Gigi Becali şi-a făcut apariția cu mare stil la nunta fiicei lui Gică Hagi! Cum a arătat miliardarul de la FCSB</title>
      <link>https://www.prosport.ro/diverse/gigi-becali-si-a-facut-aparitia-cu-mare-stil-la-nunta-fiicei-lui-gica-hagi-cum-a-aratat-miliardarul-de-la-fcsb-20205832</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-si-a-facut-aparitia-cu-mare-stil-la-nunta-fiicei-lui-Gica-Hagi-Cum-a-aratat-miliardarul-de-la-FCSB.jpeg"/><br/><p>Gigi Becali este prezent la nunta fiicei finului său, Gică Hagi, și a avut o apariție cu mare stil așa cum a obișnuit de-a lungul ultimilor ani miliardarul de la FCSB.</p>
<p>Astăzi are loc un eveniment important în familia lui Gică Hagi la care iau parte nume importante din lumea fotbalului românesc. Gigi Becali a evitat să mai meargă la petreceri, dar și-a făcut apariția la restaurantul de lux de pe malul lacului Cernica, acolo unde are loc petrecerea de <span>nuntă a Kirei Hagi și Thomas Ferfelis.</span></p>
<h2><span>Gigi Becali a venit la nunta fiicei lui Gică Hagi</span></h2>
<p>Pe Gigi Becali și Gică Hagi îi leagă o prietenie de peste 30 de ani. Patronul de la FCSB este nașul spiritual al fostului mare fotbalist. Cei doi au reluat legăturile după ce mulți ani s-a răcit relația dintre cei doi.</p>
<p>Anul trecut, latifundiarul din Pipera a făcut show la nunta lui Ianis Hagi. Rămâne de văzut dacă va fi și de această dată în centrul atenției la nunta fiicei lui Gică Hagi. În jurul orei 19:00, miliardarul a sosit la restaurantul de lux însoțit de soția sa, Luminița.</p>
<p>Gigi Becali poartă o ținută elegantă și atent aleasă, potrivită pentru un astfel de eveniment. Are un sacou deschis la culoare, cu model discret în carouri, potrivit și pentru ocaziile formale de zi.</p>
<p>Vesta este asortată sacoului, iar pantalonii în ton deschis indică faptul că este un costum „three-piece”. Cămașa este de culoare neagră, iar cravata este de aceeași culoare cu cea a vestei. Nu s-a dezlipit de celebrii ochelari de soare, în stil retro-modern și nici de mătăniile devenite deja un detaliu personal, după ce a ales să urmeze calea credinței.</p>
<h2><span>Frații Becali, prezenți la evenimentul monden al verii</span></h2>
<p>La scurt timp de la sosirea lui Gigi Becali, și-au făcut apariția la restaurantul din Cernica și verii acestuia, Victor și Ioan Becali. Și pe cei doi îi leagă o prietenie de mulți ani cu Gică Hagi. De asemenea, au jucat un rol important în cariera fostului internațional român, fiind impresarii care l-au dus la FC Barcelona și Galatasaray.</p>
<p>Peste 1.000 de invitați sunt așteptați să sosească la celebrul eveniment. Atmosfera va fi întreținută de interpreți celebri. Gigi Becali va avea parte de muzica sa preferată cântată de artiștii Pindu și Ionuț Galani, astfel că se anunță un show de zile mari cu latifundiarul din Pipera în rol principal. <span>Gică Hagi a fost vizibil emoționat</span> la cununia religioasă și și-a stăpânit cu greu emoțiile.</p>

]]></description>
    </item>
  </channel>
</rss>
