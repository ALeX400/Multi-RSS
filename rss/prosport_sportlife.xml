<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA „Mario Iorgulescu n-a mai ajuns!”. Fiul lui Gino Iorgulescu a luat decizia şi nu s-a mai dus</title>
      <link>https://www.prosport.ro/diverse/mario-iorgulescu-n-a-mai-ajuns-fiul-lui-gino-iorgulescu-a-luat-decizia-si-nu-s-a-mai-dus-20367933</link>
      <description><![CDATA[<img src="https://www.prosport.ro//wp-content/uploads/2026/01/„Mario-Iorgulescu-n-a-mai-ajuns.-Fiul-lui-Gino-Iorgulescu-a-luat-decizia-si-nu-s-a-mai-dus.jpg"/><br/><p>Mario Iorgulescu a provocat un accident mortal, dar se pare că tragedia ar fi putut fi evitată dacă și-ar fi ascultat tatăl și nu anula programarea.</p>
<p>În urmă cu șase ani, fiul lui Gino Iorgulescu a fost protagonistul unui accident soldat cu moartea unui bărbat. Și Mario a fost rănit grav, fiind transportat de urgență în Italia. De atunci, se recuperează într-o <span>clinică privată, </span>deși ar trebui să își ispășească pedeapsa cu închisoare în România.</p>
<p>Un specialist în conducere defensivă a dezvăluit că Mario urma să înceapă un program de pregătire alături de el, însă nu s-a mai prezentat la cursuri. L-ar fi ajutat mult să conștientizeze cât de dificil e de controlat o mașină la viteză mare și duritatea unui impact la peste 100 de km/h.</p>
<h2><span>Titi Aur, dezvăluire bombă despre Mario Iorgulescu: „Era semi-convins”</span></h2>
<p><span>Mario Iorgulescu e din nou în centrul atenției </span>după ce a acordat în urmă cu câteva zile primul interviu oficial la mai bine de șase ani de la cumplitul accident în care l-a omorât pe Dani Vicol. Bărbatul a recidivat și a fugit din clinica în care e internat, având apoi câteva intervenții pe Tik Tok unde a făcut declarații controversate cu care și-a atras, din nou, un val de ură.</p>
<p>Unul din cei mai cunoscuți instructori de conducere defensivă din țară a dezvăluit că Mario ar fi trebuit să urmeze un program de pregătire alături de el, însă nu era 100% hotărât. L-ar fi ajutat foarte mult să înțeleagă pericolele la care se expune când conduce cu viteze foarte mari.</p>
<p>„Mario era programat să înceapă un program de pregătire cu mine, dar, din păcate, nu a mai ajuns. Am vorbit cu colegul meu și urma să decidă când începe, era semi-convins, dar până la urmă nu s-a concretizat nimic.</p>
<p>Un curs de conducere defensivă nu te face neapărat un șofer mai bun, dar sigur te face mult mai conștient de ce ți se poate întâmpla. După ce treci prin simulatoare de tamponare sau de răsturnare, după ce vezi cum reacționează mașina în derapaj, începi să privești complet diferit riscurile.”, a explicat Titi Aur, pentru <span>Dan Capatos Show.</span></p>
<h2><span>Cum s-a produs accidentul care i-a schimbat definitiv viața lui Mario</span></h2>
<p>În noaptea de 7 spre 8 septembrie 2019, Mario conducea cu viteză un automobil de lux pe Șoseaua Chitilei înspre București. Potrivit anchetatorilor, viteza estimată a fost de 162 km/h în momentul în care a depășit altă mașină.</p>
<p>A trecut pe roșu la semaforul aflat la intersecția dintre Șoseaua Chitilei și Strada Teodor Neagoe. A pierdut controlul mașinii și a avut o coliziune frontală pe contrasens cu o altă mașină. Bărbatul aflat la volanul acelui autovehicul a decedat pe loc.</p>

]]></description>
    </item>
    <item>
      <title>Mircea Lucescu a confirmat informația bombă din ProSport: „E adevărat, sunt din nou internat în spital!”</title>
      <link>https://www.prosport.ro/fotbal-intern/nationala/mircea-lucescu-a-confirmat-informatia-bomba-din-prosport-e-adevarat-sunt-din-nou-internat-in-spital-20367959</link>
      <description><![CDATA[<img src="https://www.prosport.ro//wp-content/uploads/2025/12/Mircea-Lucescu-le-a-dezvaluit-italienilor-ce-a-trait-pe-vremea-lui-Nicolae-Ceausescu-„Acolo-era-fiul-lui-scaled-e1769119241749-1400x816.jpg"/><br/><p>Mircea Lucescu a confirmat faptul că este din nou internat în spital, oferind detalii despre starea sa de sănătate.</p>
<p>Selecționerul echipei naționale a României a luat o gripă puternică, fiindu-i afectată și inima din cauza complicațiilor apărute, iar acum se recuperează în spital.</p>
<h2><span>Mircea Lucescu a confirmat informația bombă din ProSport: „E adevărat, sunt din nou internat în spital!”</span></h2>
<p>Mircea Lucescu a prezentat cum se simte acum și a dezvăluit că este internat în spital pentru a-și rezolva problemele medicale, așa cum <span>a informat inițial ProSport</span>.</p>
<p>Selecționerul echipei naționale a precizat că a făcut febră și a fost nevoit să se trateze la spital pentru a nu complica situația. Antrenorul speră să se refacă cât mai repede și să fie din nou în prim-planul fotbalului românesc, mai ales că pe 26 martie are loc marele meci cu Turcia, semifinala barajului către Cupa Mondială.</p>
<p>„Sunt internat în spital, e adevărat. Am fost o perioadă internat, la începutul anului, am fost apoi externat.</p>
<p>Dar între timp am luat o gripă severă și am fost nevoit să mă internez din nou, fiindcă am făcut și febră mare, 39 de grade.</p>
<p>Sunt sub supravegherea medicilor, sper să mă refac repede”, a declarat Mircea Lucescu, potrivit <span>golazo.ro</span>.</p>
<h2><span>Ce a spus Mircea Lucescu despre barajul cu Turcia</span></h2>
<p>România întâlnește Turcia, pe 26 martie, în deplasare pentru barajul către Cupa Mondială. <span>Mircea Lucescu a prefațat</span> meciul și rămâne optimist cu privire la șansele de calificare ale tricolorilor.</p>
<p>„Da, îi știu, șase dintre jucătorii lor au început să joace la prima reprezentativă sub comanda mea. Deci da. Este o echipă foarte bună, una dintre cele mai bune din Europa. Am jucat de multe ori împotriva Turciei înainte să merg acolo. În calificările pentru Mexic, în 86… Da, deci ce pot să spun, îi știu foarte bine. Toate echipele sunt la același nivel. Italia, Turcia, Danemarca, Ucraina… Toate la același nivel, știam. Deci nu e problemă.</p>
<p>Fotbalul e imprevizibil, nu va fi ușor. Va fi o atmosferă incendiară acolo și va trebui să ne pregătim din toate punctele de vedere. Avem experiența de la Zenica și știm că presiunea va fi la fel, doar că ospitalitatea va fi diferită. Nu e vorba de ghinion că jucăm în deplasare (n.r. – finala barajului). Meci cu meci… Nu contează de Kosovo sau Slovacia, important e să trecem de Turcia”, a declarat Mircea Lucescu, potrivit We Love Sport.</p>

]]></description>
    </item>
    <item>
      <title>EXCLUSIV Mircea Lucescu, internat de urgență în spital! Selecționerul României are probleme grave de sănătate!</title>
      <link>https://www.prosport.ro/fotbal-intern/nationala/mircea-lucescu-internat-de-urgenta-in-spital-selectionerul-romaniei-are-probleme-grave-de-sanatate-20367864</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-internat-de-urgenta-in-spital-Selectionerul-Romaniei-are-probleme-grave-de-sanatate-1400x788.jpg"/><br/><p>Sursele <span>ProSport </span>arată că selecționerul echipei naționale a României, Mircea Lucescu, a fost internat de urgență în spital, în cursul acestei săptămâni. „Il Luce” se află în prezent sub atenta supraveghere a medicilor.</p>
<p>Problemele tehnicianului în vârstă de 80 de ani au plecat de la o răceală serioasă pe care a avut-o după Crăciun, iar acestea i-au afectat inima.</p>
<h2><span>Mircea Lucescu, internat de urgență în spital, la București</span></h2>
<p>Selecționerul echipei naționale de fotbal a României a ajuns pe patul de spital, fiind internat de urgență de medicii din București.</p>
<p>Acesta a fost lovit, în perioada sărbătorilor de iarnă, de o răceală puternică, iar lucrurile, din păcate, s-au complicat, pe fondul problemelor cu inima pe care le avea, dar și a vârstei înaintate.</p>
<p>Antrenorul octogenar a fost supus, inițial, unui tratament extrem de puternic, însă nu a reușit să își revină și, mai mult, situația lui s-a complicat.</p>
<h2><span>Problemele de sănătate i-au dat complet programul peste cap lui „Il Luce”</span></h2>
<p>Mircea Lucescu își creionase un program foarte bine pus la punct pentru această perioadă, dat fiind că peste două luni echipa națională a României va da piept cu reprezentativa Turciei, în semifinala barajului de calificare la Cupa Mondială din Statele Unite ale Americii, Canada și Mexic – care va avea loc în vara acestui an.</p>
<p>Selecționerul „tricolorilor” avea de gând să fie prezent, în luna ianuarie, în Antalya, unde au efectuat cantonamentul de iarnă majoritatea echipelor din Superliga, pentru a-i vedea la treabă pe fotbaliștii pe care îi lua în calcul. Din păcate, însă, problemele de sănătate nu i-au permis să fie prezent, astfel că și-a trimis colaboratorii să adune informații de la fața locului.</p>
<p>Starea de sănătate precară nu i-a permis tehnicianului să asiste nici la vreun meci din Superliga, din care s-a jucat o etapă până în prezent.</p>
<p>Mai mult, Mircea Lucescu își propusese să studieze cu mare atenție și adversarul, însă nu a putut să își urmeze planul. Avea de gând să asiste la mai multe meciuri importante din prima ligă a Turciei, dar și la unele partide din cupele europene în care erau angrenați jucători importanți ai adversarului nostru din luna martie.</p>
<h2><span>Operat de urgență, pe cord, în 2009. Anul trecut a avut o intervenție chirurgicală la șold</span></h2>
<p>Problemele cu inima pe care le are Mircea Lucescu sunt de notorietate, în 2009, când era la cârma echipei ucrainene Șahtior Donețk, fiind operat de urgență pe cord. Atunci, chiar după ce s-a întors din cantonamentul din Elveția, unde făcuse pregătirea de vară, i s-a făcut rău și a fost imediat supus unei intervenții chirurgicale.</p>
<p>De asemenea, „Il Luce” a ajuns pe masa de operație și la începutul anului trecut, pentru a-și rezolva o problemă mai veche pe care o avea la șold. Intervenția chirurgicală ar fi trebuit să aibă loc mai devreme, însă antrenorul a hotărât să o amâne pentru a nu perturba pregătirea meciurilor României din Liga Națiunilor.</p>
<p>În plus, în 2012 a fost operat după ce a fost implicat într-un accident de circulație.</p>

]]></description>
    </item>
    <item>
      <title>A câștigat marele premiu la Asia Express, dar românul a rămas uimit: „Am stat la mila oamenilor. Și-a dat jos soția care alăpta”</title>
      <link>https://www.prosport.ro/diverse/a-castigat-marele-premiu-la-asia-express-dar-romanul-a-ramas-uimit-am-stat-la-mila-oamenilor-si-a-dat-jos-sotia-care-alapta-20367681</link>
      <description><![CDATA[<img src="https://www.prosport.ro//wp-content/uploads/2026/01/A-castigat-marele-premiu-la-Asia-Express-dar-romanul-a-ramas-uimit.jpg"/><br/><p>Dan Alexa a câștigat marele premiu la Asia Express alături de Gabi Tamaș și recunoaște că a rămas uimit de experiență.</p>
<p>Tehnicianul a trecut prin multe momente delicate pe parcursul competiției și a povestit situațiile care l-au uimit la Asia Express.</p>
<h2><span>A câștigat marele premiu la Asia Express, dar românul a rămas uimit: „Am stat la mila oameni. Și-a dat jos soția care alăpta”</span></h2>
<p>Dan Alexa a trăit una dintre cele mai intense experiențe din viața lui în <span>competiția Asia Express</span>, chiar dacă inițial nici măcar nu știa ce presupune show-ul TV.</p>
<p>La început a fost reticent și chiar voia să refuze propunerea, considerând că meseria de antrenor nu se potrivește cu un astfel de format. În cele din urmă, a acceptat, la insistențele lui Gabi Tamaș, iar decizia s-a dovedit una dintre cele mai bune pe care le-a luat.</p>
<p>Participarea la emisiune i-a schimbat complet perspectiva. Drumul prin Asia i-a scos în cale situații greu de imaginat. Antrenorul a întâlnit oameni extrem de săraci, care, deși nu aveau aproape nimic, i-au primit în casele lor și au făcut tot posibilul să-i ajute, lucru care l-a impresionat enorm.</p>
<p>Mai mult decât atât, Dan Alexa a văzut familii care făceau sacrificii mari doar pentru a-i ajuta, oameni care își lăsau treburile zilnice sau chiar copiii pentru a le oferi un loc într-o mașină sau un acoperiș deasupra capului.</p>
<h2><span>Cum a fost pentru Dan Alexa experiența de la Asia Express</span></h2>
<p>Toate experiențele trăite la Asia Express l-au făcut pe antrenor să realizeze importanța acestui show TV și consideră că a luat cea mai bună decizie când a acceptat propunerea prietenului său Gabi Tamaș.</p>
<p>„A fost un impact cu adevărat mare, eu nu am știut ce este Asia Express. Este un fenomen social, nu mă așteptam la impactul ăsta. Inițial am refuzat, pentru că nu prea se împacă antrenoratul cu show-urile de genul.</p>
<p>Dar acum mă felicit, pentru că am arătat lumii că și fotbaliștii au ceva în cap, pentru că percepția lumii despre fotbaliști este că sunt idioți. Eu cred că am arătat contrariul, avem feedback-ul acesta de după emisiune și cred că asta este marea realizare a mea și a lui Gabi, pentru că am fost foarte naturali acolo, nu ne-am dus să câștigăm. Nu văzusem niciun episod înainte.</p>
<p>Am văzut oameni foarte săraci care ne băgau în case și scoteau copiii, am văzut auto-stop-uri, unde și-au scos soția care alăpta și ne-au băgat în mașină și sunt bucuros că m-am dus pentru că e experiența vieții mele.</p>
<p>Am stat la unele cazări unde o bătrână nu avea ce să ne dea de mâncare, s-a dus și a cerut de la vecini. Dacă primeam o cola sau o bere eram cei mai fericiți, ca niște copii. Am mers în primul rând pentru Gabi, el a vrut mult să mă aibă ca partener”, a declarat Dan Alexa, potrivit <span>iamsport.ro</span>.</p>

]]></description>
    </item>
    <item>
      <title>Cea mai frumoasă fotbalistă s-a cuplat cu vedeta de la Insula Iubirii</title>
      <link>https://www.prosport.ro/diverse/cea-mai-frumoasa-fotbalista-s-a-cuplat-cu-vedeta-de-la-insula-iubirii-20367619</link>
      <description><![CDATA[<img src="https://www.prosport.ro//wp-content/uploads/2026/01/Cea-mai-frumoasa-fotbalista-s-a-cuplat-cu-vedeta-de-la-Insula-Iubirii.jpg"/><br/><p>La câteva luni de la despărțirea de Douglas Luiz, cea mai frumoasă fotbalistă iubește din nou și s-a afișat pe rețelele sociale alături de starul de la Insula Iubirii.</p>
<p>Alisha Lehmann și-a uimit din nou fanii. Celebra sportivă a apărut în brațele starului de la Insula Iubirii din Marea Britanie, Montel McKenzie.</p>
<h2><span>Cea mai frumoasă fotbalistă și-a aniversat ziua de naștere în compania unei vedete de la Insula Iubirii</span></h2>
<p>În urmă cu câteva luni, fotbalista celor de la Como <span>punea capăt relației cu Douglas Luiz</span>, jucător care evoluează pentru Nottingham Forest. Cei doi au avut o relație de patru ani, dar în cele din urmă au decis să pornească pe drumuri separate, după ce s-au intersectat și la aceleași cluburi de-a lungul carierei, Aston Villa și Juventus.</p>
<p>Superba elvețiancă a mai avut o relație și cu o coechipieră, Ramona Bachman. Cele două au surprins pe toată lumea când și-au oficializat relația, dar s-au despărțit după câteva luni. Alisha vorbea deschis despre orientarea sa sexuală, identificându-se ca fiind bisexuală.</p>
<p>Frumoasa sportivă a trecut repede peste despărțire și și-a petrecut ziua într-o vacanță de lux alături de un burlac râvnit de toate britanicele, după apariția de senzație din emisiunea Insula Iubirii. Chiar Montel McKenzie a publicat poze alături de Alisha din timpul vacanței. Este prima lor apariție publică, semn că relația a devenit serioasă.</p>
<p>Noul iubit al Alishei Lehmann este de aceeași vârstă cu sportiva. Și el a practicat fotbal, însă la nivel semi-profesionist. Înainte de a intra în lumea showbiz-ului din Marea Britanie a fost account manager. A fost un personaj popular în celebra emisiune, acolo unde a fost „ispită” în două sezoane.</p>
<h2><span>Italienii i-au făcut o propunere de nerefuzat</span></h2>
<p>Milioane de fani ai fotbalului o apreciază pe Alisha Lehmann. <span>Sportiva a dat lovitura</span> după ce a fost declarată Ambasadoarea Jocurilor Olimpice de Iarnă de la Milano.</p>
<p>Starul elvețian evoluează de câțiva ani în Italia și datorită popularității sale a ajuns să promoveze cel mai mare eveniment organizat în Italia din această iarnă. Rolul său va fi să deschidă calea torței olimpice. Traseul pe care îl va parcurge nu a fost anunțat, dar Alisha va lua parte la deschidere alături de alte nume uriașe precum Ciro Ferrara sau Zlatan Ibrahimovic.</p>
<p>Va fi ultima sa aventură în Italia deoarece a decis să revină în Anglia, acolo unde va evolua pentru Leicester City. A mai evoluat în prima ligă engleză și pentru West Ham, Aston Villa sau Everton.</p>

]]></description>
    </item>
  </channel>
</rss>
