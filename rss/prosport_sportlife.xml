<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristina Roventa, la plajă! Imagini exclusive cu soția lui Alexandru Maxim la piscina Ilioara</title>
      <link>https://www.prosport.ro/sport-life/cristina-roventa-la-plaja-imagini-exclusive-cu-sotia-lui-alexandru-maxim-la-piscina-ilioara-20229441</link>
      <description><![CDATA[<img src="https://www.prosport.ro/wp-content/uploads/2025/07/Cristina-Roventa-la-plaja-Imagini-exclusive-cu-sotia-lui-Alexandru-Maxim-la-piscina-Ilioara.jpeg"/><br/><p>Cristina Roventa, soția fotbalistului român Alexandru Maxim, a luat drumul piscinei într-o zi călduroasă de vară, căutând să se răcorească lângă apă în unul dintre cele mai frumoase complexuri de acest gen din București.</p>
<p>Femeia care pentru mult timp a fost considerată ca fiind cea mai frumoasă din țara noastră a ales să meargă la Piscina Ilioara, unde a fost surprinsă de <span>ProSport</span> relaxându-se și odihnindu-se.</p>
<h2><span>Cristina Roventa, partenera de viață a lui Alexandru Maxim, a mers la piscina Ilioara din București</span></h2>
<p>Cristina Roventa a ales să meargă singură pentru a se răcori la piscină, și se pare că această ieșire i-a prins foarte bine. A părut relaxată pe durata întregii șederi, în largul său, chiar dacă din când în când unii curioși își mai dădeau coate, recunoscând cine este.</p>
<p>Partenera de viață a lui Alexandru Maxim a mers cu mașina până la piscina Ilioara, a parcat regulamentar, apoi a pășit în complex. S-a schimbat în constumul de baie, unul de culoare neagră, și a luat loc pe un șezlong, unde a fost evident că s-a bucurat din plin de liniștea și de frumusețea zilei respective.</p>
<p>Din momentul în care a ajuns la piscină a purtat ochelari de soare, cu siguranță atât pentru a își feri ochii, cât și pentru a se feri de ochii celor din jur. Unii au recunoscut-o, însă toată lumea a ales să nu o deranjeze pe soția lui ALexandru Maxim pentru o poză sau un autograf, pentru a nu-i întrerupe liniștea evidentă de care se bucura.</p>
<p>După ce „și-a făcut plinul” de piscină, Cristina Roventa s-a ridicat și a mers ușor spre vestiar, pentru a se schimba și a pleca acasă. Cu siguranță, aceasta a avut parte de o zi care a reușit să o rupă de grijile cotodiene și de agitația care ne înconjoară zilnic.</p>
<h2><span>Alex Maxim, soțul Cristinei Roventa, 7 goluri pentru echipa națională</span></h2>
<p>Alexandru Maxim, unul dintre cei mai tehnici fotbaliști români ai generației sale, evoluează în prezent în prima ligă a campionatului Turciei, la Gazientep, club de care mai este legat prin contract până în vara anului viitor.</p>
<p>La nivel internațional, el a reușit să îmbrace de nu mai puțin de 56 de ori tricoul echipei naționale a României, pentru care a înscris de șapte ori. Potrivit site-ului de specialitate <span>Transfermarkt</span>, cota de piață a lui Alexandru Maxim este de 500.000 de euro.</p>
<p>Fotbalistul român s-a căsătorit de curând cu Cristina Roventa, iar cei doi duc o viață de vis în Turcia, unde fotbalistul a îmbrăcat și tricoul celor de la Beșiktaș Istanbul.</p>

]]></description>
    </item>
    <item>
      <title>Anamaria Prodan a zdruncinat monotonia cu anunțul că nu mai face nuntă. Reacția lui Ronald Gavril este, însă, la alt nivel: „Asta ești tu pentru mine”</title>
      <link>https://www.prosport.ro/sport-life/anamaria-prodan-a-zdruncinat-monotonia-cu-anuntul-ca-nu-mai-face-nunta-reactia-lui-ronald-gavril-este-insa-la-alt-nivel-asta-esti-tu-pentru-mine-20229250</link>
      <description><![CDATA[<img src="https://www.prosport.ro/wp-content/uploads/2025/07/Anamaria-Prodan-a-zdruncinat-monotonia-cu-anuntul-ca-nu-mai-face-nunta.-Reactia-lui-Ronald-Gavril-este-insa-la-alt-nivel-„Asta-esti-tu-pentru-mine-1-e1753467514707-1400x830.jpg"/><br/><p>Anamaria Prodan a limpezit apele legat de viitorul său alături de Ronald Gavril, campionul WBF la categoria semigrea, transmițând că nu plănuiește să se căsătorească la momentul actual.</p>
<p>Reacția lui Ronald Gavril la decizia Anamariei Prodan a părut desprinsă dintr-un film romantic.</p>
<h2><span>Cum a reacționat Ronald Gavril la decizia Anamariei Prodan de a nu face nuntă în prezent</span></h2>
<p>În urmă cu cinci zile, Anamaria Prodan a zdruncinat lumea mondenă prin decizia sa de a nu se căsători cu pugilistul român Ronald Gavril. Partener de viață pe care l-a numit „un bărbat pe care mă bazez oricând, un om minunat”. <span>Reacția sportivului stabilit în Las Vegas în anul 2012</span> a fost încărcată de emoție, parcă desprinsă dintr-o scenă de film romantic.</p>
<blockquote><p>„Tu ești liniștea mea. Puterea mea. Inspirația mea. Cu tine, totul are sens”, a scris Ronald Gavril pe contul său personal de Instagram.</p></blockquote>
<p>Ronald Gavril face parte din componența echipei lui Floyd Mayweather și are o carieră impresionantă în box. Printre cele mai prestigioase titluri se numără: WBF World Champion, WBC Continental Champion, Super Middleweight Challenger x2, NABF Champion, WBA Latin Champion și WBC Latin Champion.</p>
<h2><span>Ce declarase Anamaria Prodan despre mariajul cu Ronald Gavril</span></h2>
<p><span>Anamaria Prodan, agentul FIFA, a dezvăluit de ce nu plănuiește să se căsătorească în viitorul apropiat cu campionul mondial</span>. Motivul este simplu: cunoscuta impresară vrea să trăiască fiecare moment cu bucurie alături de alesul său, Ronald Gavril, fără a se îngrijora cu privire la viitor. În plus, din cauza numeroaselor planuri ce nu s-au concretizat de-a lungul vieții, Prodan preferă să trăiască ancorată în prezent, nu cu gândul la un viitor incert.</p>
<p>„Nu facem nuntă acum. Cât despre planuri…Am făcut în viața mea zeci de mii de planuri. S-a ales praful de ele (n.r. râde). Dumnezeu a zâmbit probabil și mi-a arătat că el este totul meu și el are grijă de mine. Am învățat să trăiesc frumos, fără frică, demnă, înconjurată de dragoste și de respect.</p>
<p>Nu ne gândim la viitor, noi trăim în prezent. Nici în trecut, nici în viitor. Ne bucurăm de fiecare secundă din viața noastră, ne rugăm la Dumnezeu să ne dea sănătate, liniște, prosperitate și multă fericire.</p>
<p>Avem grijă de copii, îi îndrumăm către viață cum știm mai bine. Am alături de mine un campion mondial, un bărbat cum puțini se mai nasc, un partener de drum minunat, un bărbat pe care mă bazez oricând, un om minunat”, a declarat Anamaria Prodan, potrivit <span>Digi Sport</span>.</p>

]]></description>
    </item>
    <item>
      <title>Când se dă verdictul despre cauza morții lui Felix Baumgartner și cine e expertul ales de procurori să conducă ancheta</title>
      <link>https://www.prosport.ro/diverse/cand-se-da-verdictul-despre-cauza-mortii-lui-felix-baumgartner-si-cine-e-expertul-ales-de-procurori-sa-conduca-ancheta-20229419</link>
      <description><![CDATA[<img src="https://www.prosport.ro/wp-content/uploads/2025/07/Cand-se-da-verdictul-despre-cauza-mortii-lui-Felix-Baumgartner-si-cine-e-expertul-ales-de-procurori-sa-conduca-ancheta.jpg"/><br/><p>Presa austriacă a anunțat când se dă verdictul final despre cauza morții lui Felix Baumgartner.</p>
<p>A trecut o săptămână de la moartea cascadorului Felix Baumgartner și urmează să se facă o expertiză pentru a se clarifica mai multe detalii în privința zborului care i-a fost fatal iubitului Mihaelei Rădulescu.</p>
<p>Marco Rech este expertul însărcinat să facă expertiza referitoare la motoparapanta cu care Baumgartner a zburat pentru ultima oară și va avea 60 de zile la dispoziție să realizeze un <span>raport pentru procuratura italiană.</span></p>
<h2><span>Un expert va analiza ultimul zbor al lui Felix Baumgartner: va avea 60 de zile la dispoziție să întocmească un raport</span></h2>
<p>Felix Baumgartner s-a stins din viață pe 17 iulie 2025 după ce s-a prăbușit cu autoparapanta în interiorul unui complex hotelier, situat în Fermo. Autoritățile italiene au preluat cazul. În primă instanță s-a vehiculat că bărbatul ar fi suferit un stop cardiac, însă accidentul nu a fost provocat dintr-o cauză medicală, ci una tehnică.</p>
<p>Din nefericire, camera montată pentru a filma zborul din spate s-a desprins și a lovit elicea. La autopsie a reieșit faptul că bărbatul a suferit multiple fracturi de vertebre și leziuni ale măduvei spinării. Deși medicii au sosit rapid la fața locului, nu au mai putut face nimic pentru Felix Baumgartner deoarece loviturile i-au fost fatale.</p>
<p>Procurorul din Fermo, Raffaele Iannella, a deschis o anchetă privind moartea cunoscutului cascador austriac. Pentru a clarifica detaliile legate de ultimul zbor al lui Baumgartner a fost desemnat un expert italian. E vorba de Marco Rech, președintele asociației italiene a școlilor de zbor și instructorilor de zbor. Este o persoană cunoscută în domeniul zborului liber din Europa care va avea un rol important în ceea ce privește finalizarea acestei anchete.</p>
<p>Potrivit <span>presei austriece,</span> Marco Rech are la dispoziție 60 de zile pentru a efectua un raport. În cadrul expertizei italianului se va stabili dacă motorul parapantei și sistemele de siguranță au funcționat corect și dacă prăbușirea a fost cauzată de o eroare umană.</p>
<h2><span>Trupul neînsuflețit va ajunge în Austria: nu a fost stabilită data înmormântării</span></h2>
<p>Autoritățile italiene au efectuat autopsia morții lui Felix Baumgartner, iar trupul neînsuflețit al fostului cascador a fost oferit familiei pentru a începe demersurile necesare pentru a-l conduce pe ultimul drum. <span>Mihaela Rădulescu a anunțat</span> că Baumgartner va fi înmormântat în țara sa natală, dar nu a fost stabilită și data la care vor avea loc funeraliile.</p>
<blockquote><p>„Parchetul Republicii Italiene, căruia îi mulțumesc pentru disponibilitate, ne-a returnat trupul imediat după autopsie, iar Felix poate fi în sfârșit dus acasă, în Austria. Data înmormântării, însă, nu a fost încă stabilită. Eram sigură că Felix nu avea nicio boală. Era maniac la controalele medicale și nu avea probleme cardiace”, a transmis Mihaela Rădulescu.</p></blockquote>

]]></description>
    </item>
    <item>
      <title>Cu ce a ajuns să se ocupe Lucian Bute la 6 ani de când s-a retras din box</title>
      <link>https://www.prosport.ro/sport-life/cu-ce-a-ajuns-sa-se-ocupe-lucian-bute-la-6-ani-de-cand-s-a-retras-din-box-20229281</link>
      <description><![CDATA[<img src="https://www.prosport.ro/wp-content/uploads/2025/07/Cu-ce-a-ajuns-sa-se-ocupe-Lucian-Bute-la-6-ani-de-cand-s-a-retras-din-box-scaled-e1753451811759-1400x889.jpg"/><br/><p>Lucian Bute, un fost pugilist legendar al României, s-a retras în urmă cu 6 ani din box, iar acum stă departe de sportul care l-a consacrat. Acesta recunoaște că după ce a agățat mănușile în cui a fost mult mai aproape de familie, fiind un tată model pentru copiii săi.</p>
<p>Mulți dintre iubitorii sportului din România și-l amintesc pe Lucian Bute drept un pugilist cu suflet, care a făcut țara mândră în luptele sale. Acum, la 6 ani de la retragere, fostul sportiv este aproape de familie și își trăiește viața fericit.</p>
<h2><span>Lucian Bute, tată „full time” după retragerea din box</span></h2>
<p>Ajuns la 45 de ani, <span>Lucian Bute s-a retras în urmă cu 6 ani</span>, iar acum este foarte aproape de familie. Fostul sportiv recunoaște că timpul petrecut alături de cei dragi este cel mai important lucru pentru el, după ce a agățat mănușile în cui.</p>
<p>„După 25 de ani în ring şi deja câțiva ani de la retragere, mă bucur acum de adevăratele comori ale vieții. Am lăsat mănușile pentru clipele prețioase alături de familie şi micii noştri campioni. Familia e pe primul loc. Tată fericit. Momente de neuitat”, a scris Lucian Bute pe Facebook.</p>
<p>Lucian Bute este extrem de popular în Canada, țară în care a luptat mare parte din cariera sa în box. Un meci care a rămas chiar și în amintirea canadienilor este cel contra lui Librado Andrade, un pugilist mexican, la Quebec, în toamna anului 2009.</p>
<p>Fostul sportiv este căsătorit cu Elena Bute, alături de care are doi copii, Eric Ștefan și Ema-Anabella. „Mister KO” a avut parte de o nuntă fantastică, organizată la Castelul Cantacuzino, din Bușteni, în vara anului 2013. Nașii cuplului au fost Emanoil Savin, primarul Bușteniului de atunci, și soția acestuia.</p>
<h2><span>Lucian Bute, o carieră de invidiat cu 32 de victorii</span></h2>
<p>De-a lungul carierei sale, Lucian Bute a avut un palmares de invidiat pentru mulți sportivi. Fostul pugilist a avut 37 de lupte la nivel de profesioniști, în care a câștigat de 32 de ori. În celelalte 5 meciuri, românul s-a văzut învins.</p>
<p>În victoriile sale, Lucian Bute era cunoscut pentru puterea de <span>a-și doborî adversarii prin knock-out</span>. Nu mai puțin de 25 de victorii a obținut astfel românul, adică o rată de succes de 78%. În total, Bute a luptat în 255 de runde la nivel profesionist.</p>
<p>„Sincer, nu mă văd antrenând sau să fiu antrenor. Pentru că viaţa de antrenor e ca şi viaţa de sportiv trebuie să stai cu sportivul plecat, să fii plecat de acasă şi mi-aş dori să fiu aproape de familie. Mai repede un organizator de evenimente, promotor”, a spus Bute la momentul retragerii.</p>

]]></description>
    </item>
    <item>
      <title>Ce calificare în finală! România speră la medalia supremă prin Constantin Popovici</title>
      <link>https://www.prosport.ro/natatie/ce-calificare-in-finala-romania-spera-la-medalia-suprema-prin-constantin-popovici-20229214</link>
      <description><![CDATA[<img src="https://www.prosport.ro/wp-content/uploads/2025/07/Ce-calificare-in-finala-Romania-spera-la-medalia-suprema-prin-Constantin-Popovici-e1753447491391.jpg"/><br/><p>România speră să obțină prima medalie de aur la Campionatele Mondiale de Natație de la Singapore, după ce Constantin Popovici (36 de ani) a reușit o performanță remarcabilă.</p>
<p>Acesta s-a calificat în marea finală de sărituri de la mare înălțime cu cel mai bun rezultat. De asemenea, locul 4 de pe tabloul final este ocupat tot de un sportiv român, anume Cătălin Preda (34).</p>
<h2><span>Îl poate opri cineva pe Constantin Popovici? S-a calificat primul în finală la Mondialele de la Singapore și își poate apăra titlul cucerit la Fukuoka</span></h2>
<p>În intervalul 11 iulie-3 august 2025, <span>la Singapore sunt programate Campionatele Mondiale de Natație</span>, unde este așteptat să facă spectacol David Popovici, care va concura la înot în probele de 50, 100 și 200 de metri liber.</p>
<p>Însă, până când David va putea culege laurii, toți ochii românilor sunt pe un alt Popovici. Este vorba despre <span>Constantin Popovici, care a reușit o săritură fabuloasă la Campionatele Mondiale din Singapore</span> și s-a calificat în marea finală cu cel mai bun rezultat.</p>
<p>Concret, Constantin Popovici a obținut biletul pentru ultimul act al concursului de sărituri de la mare înălțime (27 de metri) cu un rezultat de 452,30 puncte. În spatele lui s-a clasat ibericul Carlos Gimeno, cu 450,65 puncte, iar pe locul 3, la mare distanță, a fost americanul James Lichtenstein, cu 411,55 puncte.</p>
<p>O prestație bună a avut și Cătălin Preda, care s-a calificat în finala de sărituri de la mare înălțime cu al patrulea rezultat, anume cu 392,60 puncte.</p>
<h2><span>Când e programată marea finală</span></h2>
<p>Așadar, Constantin Popovici este mare favorit să câștige aurul și să își apere astfel titlul mondial pe care l-a cucerit în 2023, la Campionatele de la Fukuoka, Japonia.</p>
<p>Trebuie precizat că scorurile obținute de săritori până acum se vor cumula după marea finală, astfel că avantajul înregistrat în dreptul lui Popovici va putea face diferența.</p>
<p>Finala de sărituri de la mare înălțime, de la Campionatele Mondiale de Natație de la Singapore, este programată duminică, 27 iulie 2025, de la ora României 04:00.</p>
<h2><span>Ce sportivi ne mai reprezintă țara în Singapore</span></h2>
<p>Pe lângă cei doi Popovici, David și Constantin, plus Cătălin Preda, la Singapore s-au mai deplasat pentru a reprezenta România următorii sportivi:</p>
<ul>
<li>Denis Popescu – va concura la înot în probele de 50 și 100 de metri spate, plus 50 și 100 de metri fluture</li>
<li>Angelica Muscalu – sărituri de la platformă de 10 metri</li>
<li>Alexandru Avasiloae – sărituri de la trambulină de 1 metru și de 3 metri</li>
</ul>
<p>David Popovici, sportiv pe care nu doar România îl va urmări cu mare atenție, este așteptat să intre pentru prima oară în bazin duminică, 27 iulie, când va concura la 100 de metri liber.</p>

]]></description>
    </item>
  </channel>
</rss>
