<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea, iubita lui Ion Țiriac jr., a dat verdictul, după ce Nicuşor Dan a fost ales preşedinte: „Pentru România educată”</title>
      <link>https://www.prosport.ro/alte-sporturi/tenis/sorana-cirstea-iubita-lui-ion-tiriac-jr-a-dat-verdictul-dupa-ce-nicusor-dan-a-fost-ales-presedinte-pentru-romania-educata-20174574</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-iubita-lui-Ion-Tiriac-jr.-a-dat-verdictul-dupa-ce-Nicusor-Dan-a-fost-ales-presedinte-1400x806.jpg"/><br/><p>Sorana Cîrstea (35 de ani – 164 WTA), iubita lui Ion Țiriac jr. (48), a reacționat după ce Nicușor Dan (55) a câștigat alegerile prezidențiale din România.</p>
<p>Sportiva din Târgoviște a postat o imagine pe pagina ei de Instagram, acolo unde beneficiază de o comunitate impresionantă, de aproape 300.000 de persoane.</p>
<h2><span>Ce reacție a avut Sorana Cîrstea după finala George Simion – Nicușor Dan de la alegerile prezidențiale. Iubita lui Ion Țiriac jr. nu s-a ascuns</span></h2>
<p><span>Alegerile prezidențiale din România s-au terminat duminică, 18 mai 2025, cu victoria lui Nicușor Dan</span>, care a primit cu aproape 1.000.000 de voturi în plus față de contracandidatul George Simion.</p>
<p>Precis, Nicușor Dan a beneficiat de 6.168.642 voturi din partea românilor, ceea ce a reprezentat un procent de 53.60%, în timp ce George Simion a primit 5.339.053 voturi și a avut consemnat în dreptul său un procent de 46.40%, potrivit datelor AEP.</p>
<p>Deznodământul alegerilor prezidențiale a stârnit câteva reacții din lumea sportului românesc, iar printre atleții care au simțit nevoia să spună ceva s-a regăsit și <span>Sorana Cîrstea, jucătoare de tenis proaspăt ajunsă pe locul 164 în clasamentul WTA de simplu</span>.</p>
<p>Sorana Cîrstea a distribuit, pe pagina ei de Instagram, sub forma unui Insta Story, o imagine cu Nicușor Dan, în care noul președinte al României își salută susținătorii de la balcon.</p>
<p>Sportiva din Târgoviște nu s-a oprit doar la distribuirea pozei, ci a adăugat și un text, prin intermediul căruia și-a rezumat dorința în ceea ce privește țara:</p>
<blockquote><p>Pentru România educată, cu bun simț și spirit civic”, a scris Sorana Cîrstea, înainte de a adăuga drapelul României și steagul Uniunii Europene.</p></blockquote>
<p>Trebuie precizat și că iubita lui Ion Țiriac jr. a pus pe fundal imnul național al României, „Deșteaptă-te, române”.</p>
<figure aria-labelledby="figcaption_attachment_20174576" class="wp-caption aligncenter" id="attachment_20174576"><img alt="" class="size-large wp-image-20174576" decoding="async" fetchpriority="high" height="1400" sizes="(max-width: 882px) 100vw, 882px" src="https://www.prosport.ro/wp-content/uploads/2025/05/sorana-cirstea-882x1400.jpg" srcset="https://www.prosport.ro/wp-content/uploads/2025/05/sorana-cirstea-882x1400.jpg 882w, https://www.prosport.ro/wp-content/uploads/2025/05/sorana-cirstea-768x1220.jpg 768w, https://www.prosport.ro/wp-content/uploads/2025/05/sorana-cirstea-967x1536.jpg 967w, https://www.prosport.ro/wp-content/uploads/2025/05/sorana-cirstea.jpg 1080w" width="882"/><figcaption class="wp-caption-text" id="figcaption_attachment_20174576">SURSA FOTO: instagram.com/soranacirstea/</figcaption></figure>
<h2><span>La simplu, Sorana Cîrstea nu a mai jucat din aprilie</span></h2>
<p>Sorana Cîrstea nu traversează o perioadă grozavă în circuitul profesionist de tenis feminin și la simplu nu a mai jucat un meci oficial din data de 22 aprilie. Atunci, ea a fost eliminată încă din primul tur la Mutua Madrid Open, scor 2-6, 7-5, (4)6-7 de americanca Hailey Baptiste (23 de ani – 70 WTA). Totuși, pe tabloul de dublu de la Madrid, unde a făcut echipă cu Kalinskaya, românca a izbutit să câștige marea finală.</p>
<p>Sorana Cîrstea era așteptată să joace și la turneul WTA de la Roma, împotriva lui Caroline Dolehide (26 de ani – 66 WTA), însă înaintea meciului din data de 7 mai și-a anunțat retragerea, din cauza unei probleme medicale:</p>
<blockquote><p>Din păcate, în timpul încălzirii de astăzi m-am accidentat la gambă și, cu mare tristețe, a trebuit să mă retrag din meciul meu de simplu. Iubesc Roma și îmi pare foarte rău că trebuie să mă retrag. Ca întotdeauna, vă mulțumesc pentru susținere și ne vedem curând pe teren!”, a scris Sorana Cîrstea, pe <span>Instagram</span>.</p></blockquote>

]]></description>
    </item>
    <item>
      <title>Donald Trump a vorbit despre tentativa de asasinat asupra sa. A fost imediat atacat: „Are probleme la creier!”</title>
      <link>https://www.prosport.ro/alte-sporturi/tenis/donald-trump-a-vorbit-despre-tentativa-de-asasinat-asupra-sa-a-fost-imediat-atacat-are-probleme-la-creier-20174536</link>
      <description><![CDATA[<img src="https://www.prosport.ro/wp-content/uploads/2025/05/Donald-Trump-a-vorbit-despre-tentativa-de-asasinat-asupra-sa.-A-fost-imediat-atacat-„Are-probleme-la-creier22-e1747648544705-1400x854.jpg"/><br/><p>După vizita recentă pe care a făcut-o în Orientul Mijlociu, Donald Trump (78 de ani) a acordat un interviu pentru Fox News și, printre altele, a vorbit despre tentativa de asasinat care a avut loc împotriva sa în iulie 2024.</p>
<p>Cel de-al 45-lea și 47-lea președinte din istoria Statelor Unite ale Americii a susținut un discurs lipsit de coerență, iar imediat după a fost atacat de o figură importantă din lumea sportului.</p>
<h2><span>Martina Navratilova continuă „meciurile” de la distanță cu Donald Trump! Cum a reacționat după ce președintele SUA a vorbit despre tentativa de asasinat din iulie 2024</span></h2>
<p>Donald Trump a fost de curând într-o vizită oficială în Orientul Mijlociu, iar la revenirea în țara natală, președintele SUA a acceptat să vorbească într-un interviu cu jurnalistul Bret Baier, de la Fox News.</p>
<p>Printre altele, <span>Trump a fost chestionat despre tentativa de asasinat care a avut loc împotriva sa în iulie 2024</span>. Aflat în campanie electorală pe atunci, el a mers să țină un discurs electoral în apropiere de Butler, un oraș din Pennsylvania.</p>
<p>În timp ce se afla pe scenă și își prezenta gândurile în fața susținătorilor, Donald Trump a fost ținta unui glonț tras de pe acoperișul unei clădiri aflate pe partea opusă a drumului. Din fericire, glonțul respectiv doar i-a atins urechea lui Donald Trump, făcându-l să sângereze ușor, dar fără să îi cauzeze vreo rană gravă.</p>
<p>Pus în postura de a oferi detalii despre felul în care decurge ancheta cu privire la acel episod, Donald Trump a ținut un discurs lipsit de coerență în fața jurnalistului Bret Baier:</p>
<blockquote><p>Mă bazez pe oamenii mei să-mi spună despre ce a fost vorba. Știți, avem o nebunie bine împământenită în țara asta, astfel că mă bazez pe oamenii mei. Și până acum, ei… Și sunt buni, dar până acum, ei bine, în acest caz este vorba despre Serviciile Secrete. Ei îmi spun că este în regulă, dar este destul de dificil de crezut, ca să fiu sincer cu tine, bine? E dificil de crezut, din moment ce am acea durere pulsatilă”, a declarat Donald Trump, în timp ce a indicat cu degetul spre urechea lovită de glonț în iulie 2024.</p></blockquote>
<p>Pasajul respectiv din interviul lui Trump s-a viralizat pe rețelele de socializare, iar președintele SUA a fost acuzat că și-a pierdut capacitatea de a formula o propoziție coerentă.</p>
<p>Printre cei care au distribuit o postare sugestivă s-a regăsit și <span>Martina Navratilova, care în ultimii ani a avut mai multe „meciuri” de la distanță cu Donald Trump</span>:</p>
<blockquote><p>Durere pulsatilă… Sigur. Creierul lui nu este bine…”, a scris legenda tenisului feminin, de 18 ori câștigătoare de Grand Slam, citată de <span>Sports Keeda</span>.</p></blockquote>
<h2><span>În vara lui 2024, Navratilova a contestat veridicitatea tentativei de asasinat împotriva lui Donald Trump</span></h2>
<p>Aceeași Martina Navratilova l-a atacat pe Donald Trump și în iulie 2024, atunci când s-a întâmplat episodul regretabil din Pennsylvania.</p>
<p>Sportiva născută la Praga, în Cehia, scria atunci pe rețelele de socializare următoarele:</p>
<blockquote><p>Desigur – evident că este o șmecherie de marketing – a doua zi după împușcături nu avea nici măcar un bandaj la ureche… Nici măcar un plasture”, scria Navratilova, pe platforma X, în iulie 2024.</p></blockquote>

]]></description>
    </item>
    <item>
      <title>Serena Williams şi soțul ei afacerist au venit la meciul echipei din Anglia unde au devenit acționari prin plata a 24.000.000 de euro</title>
      <link>https://www.prosport.ro/alte-sporturi/tenis/serena-williams-si-sotul-ei-afacerist-au-venit-la-meciul-echipei-din-anglia-unde-au-devenit-actionari-prin-plata-a-24-000-000-de-euro-20174617</link>
      <description><![CDATA[<img src="https://www.prosport.ro/wp-content/uploads/2025/05/Serena-Williams-si-sotul-ei-afacerist-au-venit-la-meciul-echipei-din-Anglia-unde-au-devenit-actionari-prin-plata-a-24.000.000-de-euro-1400x800.jpg"/><br/><p>Serena Williams (43 de ani) și Alexis Ohanian (42), soțul ei afacerist și miliardar, au mers la meciul echipei Chelsea din finala FA Cup de fotbal feminin.</p>
<p>Cei doi soți au devenit acționari în cadrul grupării din Londra, după ce au plătit nu mai puțin de 24.000.000 de euro.</p>
<h2><span>Chelsea a spulberat-o pe Manchester United în finala FA Cup de fotbal feminin, sub privirile Serenei Williams și a soțului ei, Alexis Ohanian</span></h2>
<p>Duminică, 18 mai 2025, în fotbalul feminin britanic a fost programată finala Cupei Angliei, competiție cunoscută și drept FA Cup.</p>
<p>Ultimul act din acest sezon le-a așezat față în față pe Chelsea și Manchester United, iar la capătul celor 90 de minute, gazdele s-au impus fără drept de apel, 3-0. Baltimore a deschis scorul din penalty în finalul primei reprize, după care, în minutul 84, Macario a făcut ca tabela să arate 2-0. În cele din urmă, rezultatul final a fost stabilit de aceeași Baltimore, care și-a trecut o dublă în cont în minutul 90+1.</p>
<p>Finala FA Cup de fotbal feminin a fost urmărită din tribune și de soțul Serenei Williams, Alexis Ohanian, care a avut-o alături și pe partenera sa de viață. <span>Cei doi au investit 24.000.000 de euro în achiziționarea unui pachet de acțiuni al echipei de fotbal feminin Chelsea</span>, iar duminică nu au putut rata ocazia de a-și vedea fetele la treabă.</p>
<blockquote><p>Legenda tenisului Serena Williams și soțul ei, Alexis Ohanian, fondator Reddit, participă la finala Cupei FA feminine de pe Wembley, după ce au investit 20 de milioane de lire sterline la Chelsea, campioana din WSL”, au titrat cei de la <span>Goal.com</span>.</p></blockquote>
<h2><span>Alexis Ohanian este un mare susținător al fotbalului feminin</span></h2>
<p>Sursa menționată mai sus susține că <span>Alexis Ohanian și Serena Williams au intrat</span> în posesia a 8-10% din acțiunile echipei de fotbal feminin Chelsea.</p>
<p>Însă, aceasta nu este prima astfel de investiție făcut de soțul miliardar al Serenei Williams. Alexis Ohanian deține și echipa Angel City, din Liga Națională de Fotbal Feminin (NWSL), care a fost fondată în vara lui 2020 chiar de partenerul jucătoarei de tenis.</p>
<p>La fel ca în cazul lui Chelsea, Serena este implicată în afacere, atât ea, cât și fiica cea mare, Olympia, fiind coproprietare în cadrul clubului Angel City.</p>
<p>Alexis Ohanian este un mare susținător al fotbalului feminin și a spus că în viitor speră ca fiica sa să practice „sportul rege”:</p>
<blockquote><p>Ne uitam la finala Cupei Mondiale din 2019 (n.r. – Cupa Mondială de fotbal feminin: ediția din 2019 a fost câștigată de SUA) din casa noastră pe care o avem închiriată în Wimbledon. Olympia alerga prin casă în tricoul lui Alex Morgan (n.r. – fotbalistă americană, medaliată cu aur olimpic) și i-am spus Serenei: «Nu ar fi grozav dacă ea ar juca într-o echipă națională într-o zi?». Și Serena mi-a răspuns: «Nu până când nu va vi plătită cu cât merită». Și atunci am spus: «Touche (n.r. – de acord), bine, provocare acceptată!». Și asta m-a motivat să cumpăr o echipă și să contribui la procesul de schimbare”, Alexis Ohanian, potrivit <span>Si.com</span>.</p></blockquote>

]]></description>
    </item>
    <item>
      <title>Gigi Becali l-a consolat pe George Simion, după ce a pierdut alegerile prezidențiale în fața lui Nicușor Dan. Ce i-a spus patronul FCSB</title>
      <link>https://www.prosport.ro/diverse/gigi-becali-l-a-consolat-pe-george-simion-dupa-ce-a-pierdut-alegerile-prezidentiale-in-fata-lui-nicusor-dan-ce-i-a-spus-patronul-fcsb-20174413</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-l-a-consolat-pe-George-Simion-dupa-ce-a-pierdut-alegerile-prezidentiale-in-fata-lui-Nicusor-Dan.-Ce-i-a-spus-patronul-FCSB.webp"/><br/><p>Duminică seară, 18 mai 2025, Gigi Becali (66 de ani) a mers la Parlamentul României și l-a consolat pe George Simion (38), după ce acesta din urmă a pierdut alegerile prezidențiale în fața lui Nicușor Dan (55).</p>
<p>Imediat după ce a dat ochii cu candidatul, patronul clubului de fotbal FCSB a făcut o oprire și a stat de vorbă cu reporterii.</p>
<h2><span>„Am venit să consolăm băiatul, ce să facem…”. Gigi Becali, reacție după ce Nicușor Dan l-a învins pe George Simion în finala de la alegerile prezidențiale</span></h2>
<p>Duminică, 18 mai, în România a fost programat turul 2 al alegerilor prezidențiale, iar din marea <span>finală pentru scaunul de la Cotroceni au făcut parte Nicușor Dan și George Simion</span>.</p>
<p>La scurt timp după ora 21:00, publicului i-au fost dezvăluite primele exit-poll-uri, iar printre cei care au oferit <span>o reacție despre deznodământul finalei Nicușor Dan – George Simion s-a regăsit și patronul clubului de fotbal FC U Craiova, Adrian Mititelu</span>.</p>
<p>Mai apoi, odată cu trecerea orelor, lucrurile au început să devină clare. Iar în preajma miezului nopții, toată România a știut cine va fi noul președinte care o va reprezenta: Nicușor Dan.</p>
<p>Încă de duminică seară, Gigi Becali a părăsit confortul palatului său și a mers la Parlamentul României, unde George Simion a primit vestea înfrângerii. Becali și Simion au fost legați de o relație de prietenie în urmă cu nu mult timp, iar patronul FCSB a ținut să dea dovadă de bărbăție și a mers să își consoleze camaradul:</p>
<blockquote><p>Am venit să consolăm băiatul. Am transmis că vin să îl liniștim, ce să facem… Bărbații și oamenii adevărați, care sunt oameni, atunci la greu vin. Până acum n-am venit, nu? Eu acum, la greu vin, ca să arăt ce înseamnă omenia și bărbăția (…). Îi zic să accepte cu bărbăție că a fost învins și, cu asta, basta! (…). Nu mă așteptam, nimeni nu se aștepta, era ca și câștigător (n.r. – după rezultatele înregistrate în primul tur)”, a declarat Gigi Becali, în fața reporterilor, citat de <span>Hotnews.ro</span>.</p></blockquote>
<h2><span>Greșelile care au decis finala George Simion – Nicușor Dan</span></h2>
<p>Mai apoi, patronul campioanei naționale de la fotbal, FCSB, a dezvăluit cum a reușit Nicușor Dan să recupereze diferența de procente față de contracandidatul George Simion. Gigi Becali crede că acesta din urmă a făcut câteva greșeli importante, mai ales pe parcursul ultimelor două săptămâni:</p>
<blockquote><p>El a greșit. El dacă nu mai ieșea deloc… El trebuia să facă ca Georgescu, numai la Realitatea, de alea, comunicate, și gata. (n.r. – Despre casele la 35.000 de euro promise de George Simion în campanie) Voiam să îi spun, băi, vin eu în față și spun, dacă iese el, eu fac, dar trebuie să garantezi tu că mă ajuți să le fac casele, că eu, dacă promit, trebuie să mă țin de cuvânt. (n.r. – Despre faptul că s-a afișat alături de Călin Georgescu în ultimele zile) Nu l-am întrebat eu de Georgescu, dar atâta i-am spus, că a jucat cartea extraordinar, dar spre final a fost greșeala cu Călin Georgescu, ordinea constituțională, adică oamenii se sperie, că referendum, că nu știu cum, că prim-ministru. Sunt mulți oameni care nu îl agreează și atunci oamenii s-au speriat. Au fost greșeli, a fost greșeala și cu casele, a fost greșeala cu 500.000 (n.r. – 500.000 de bugetari concediați), atât a fost și gata”, a completat Gigi Becali.</p></blockquote>

]]></description>
    </item>
    <item>
      <title>Gică Hagi şi Gică Popescu au decis cu cine votează în finala George Simion – Nicuşor Dan: „România pe primul loc”</title>
      <link>https://www.prosport.ro/diverse/gica-hagi-si-gica-popescu-au-decis-cu-cine-voteaza-in-finala-george-simion-nicusor-dan-romania-pe-primul-loc-20173865</link>
      <description><![CDATA[<img src="https://www.prosport.ro/wp-content/uploads/2025/05/Gica-Hagi-si-Gica-Popescu-au-decis-cu-cine-voteaza-in-finala-George-Simion-Nicusor-Dan_-„Romania-p-1400x762.jpg"/><br/><p>Gică Hagi şi Gică Popescu s-au prezentat la vot încă de la primele ore ale dimineții și au decis cu cine votează în marea finală dintre George Simion și Nicuşor Dan.</p>
<p>În ziua votării pentru alegerea noului președinte al României cele două legende ale fotbalului românesc se află în Turcia acolo unde celebrează împlinirea a 25 de ani de la câștigarea Cupei UEFA alături de Galatasaray. Deși se află departe de țară, cei doi au decis să își exercite dreptul la vot. Gică Hagi a postat și un mesaj pe rețelele de socializare în care a evidențiat faptul că „România e pe primul loc”.</p>
<h2><span>Gică Hagi și Gică Popescu au votat pentru România</span></h2>
<p>Aflați în Turcia cu ocazia celebrării unui moment special din cariera lor de fotbaliști, oficialii de la Farul Constanța au mers împreună la Consulul General al României la Istanbul și au votat. Gică Hagi a distribuit un clip video pe rețelele de socializare cu momentul în care a mers la vot.</p>
<p>Legendarii fotbaliști au fost întâmpinați cu mare bucurie de persoanele din comisia de votare, iar după ce și-au exercitat dreptul la vot au făcut poze cu toată lumea și au acordat autografe.</p>
<blockquote><p>„România pe primul loc”, este mesajul transmis de Gică Hagi pe rețelele de socializare, la scurt timp după ce a votat.</p></blockquote>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2F10GheorgheHagi%2Fvideos%2F1915221152614373%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<h2><span>Ce își dorește Gică Hagi de la viitorul președinte al României: „Cine va fi, care va fi, trebuie să investească în sport”</span></h2>
<p>Întrebat despre alegerile prezidențiale, <span>Gică Hagi nu a precizat</span> cu cine urmează să voteze, dar a vorbit deschis despre ce ar trebui să facă cel care va câștiga cursa pentru Cotroceni.</p>
<p>Antrenorul de la Farul Constanța speră ca viitorul președinte să își îndrepte atenția mai mult către sport și să investească, dar și să dea o lege prin care să se acționeze la cluburi ca în străinătate, nu să aibă de câștigat de la stat doar echipele care sunt finanțate de primării și consilii, ci toată lumea să poată beneficia de fonduri în mod egal.</p>
<blockquote><p>„Eu sunt la fotbal, nu știu. Pe mine mă interesează ca sportul în România să fie prioritar. Trebuie să fie un lucru important în România. Cine va fi, care va fi, trebuie să investească în sport. Dar așa cum trebuie, nu pentru unii într-o parte și pentru alții în altă parte.</p>
<p> </p>
<p>O lege unitară pentru toți, să ni se dea la fel, dacă se dă ceva. Să fim toți privați. Sau să facem totul să fie cum fac cei de afară. Asta își dorește Hagi! Pentru toți la fel, nu primăriile și consiliile să dea pentru unii cât vor și pentru alții să stăm”, a declarat Gică Hagi în conferința de presă.</p></blockquote>

]]></description>
    </item>
  </channel>
</rss>
