<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fanii FCSB s-au revoltat împotriva tiktokerilor Târnovanu și Olaru: „Nu vă e rușine să stați pe TikTok după asemenea meci?”</title>
      <link>https://www.prosport.ro/sport-life/fanii-fcsb-s-au-revoltat-impotriva-tiktokerilor-tarnovanu-si-olaru-nu-va-e-rusine-sa-stati-pe-tiktok-dupa-asemenea-meci-20215450</link>
      <description><![CDATA[<img src="https://www.prosport.ro/wp-content/uploads/2025/07/Fanii-FCSB-s-au-revoltat-impotriva-tiktokerilor-Tarnovanu-si-Olaru-Nu-va-e-rusine-sa-stati-pe-TikTok-dupa-asemenea-meci-scaled-e1752150840173-1400x754.jpg"/><br/><p>FCSB a avut parte de un meci chinuitor contra lui Inter Club d’Escaldes, iar fanii au luat foc la adresa „tiktokerilor” Ștefan Târnovanu, Darius Olaru și Adrian Șut. Comentariile dure au curs la postările celor trei, dar și pe pagina oficială de Facebook a echipei.</p>
<p>Gigi Becali duce un „război” intern cu mai mulți fotbaliști ai campioanei României, care sunt extrem de activi pe TikTok. Latifundiarul din Pipera crede că prestațiile lor vor fi afectate grav de notorietatea pe care și-au câștigat-o în online prin clipuri amuzante.</p>
<h2><span>Fanii FCSB, comentarii dure la adresa „tiktokerilor” echipei</span></h2>
<p>Mai mulți fani ai campioanei s-au arătat deranjați de atitudinea unor vedete de la FCSB din <span>meciul cu Inter Club d’Escaldes</span>, care au devenit în ultima perioadă foarte activi pe TikTok. Ștefan Târnovanu, Darius Olaru, Adrian Șut și David Miculescu se postează frecvent pe respectiva aplicație, mai ales în clipuri cu tentă de umor.</p>
<p>„Nu vă e rușine să mai stați pe TikTok după asemenea meci?”, „Halal portar, sper să pleci de la FCSB”, „Încep să-i dau dreptate lui Becali”, „De TikTok îți arde ție boss, după ce ai luat gol de la desculții aia?”, „La meciul următor ia-ți telefonul în poartă, să nu mai stai fiert să postezi imediat după meci”, au fost câteva dintre comentarii la postările lui Ștefan Târnovanu.</p>
<p>Imediat după meci, Ștefan Târnovanu a postat un videoclip cu o descriere cel puțin controversată, pe fondul muzical asigurat de o manea virală. Portarul a scris în clipul respectiv „îmi fac talentul la mișto”, referire la unul dintre versurile melodiei. În schimb, Adrian Șut și Darius Olaru au fost mai rezervați după meci, preferând să nu posteze nimic, dar tot au intrat în colimatorul fanilor de pe Facebook.</p>
<p>„Rușine TikTok-erilor!”, „Vrem să vedem fotbal, nu TikTok!”, „Singurii jucători care se promovează singuri”, „Olaru când se apucă de tap-tap pe live?”, „Pune pe TikTok și pasele alea în tribune, Fane”, „Șut nu cred că mai are chef de fotbal, deja monetizează din TikTok”, au fost câteva dintre comentariile oamenilor de pe Facebook.</p>
<blockquote cite="https://www.tiktok.com/@stefantarnovanu/video/7525178340311829782" class="tiktok-embed" data-video-id="7525178340311829782" style="max-width: 605px; min-width: 325px;">
<section>@stefantarnovanu #fcsb #tarnovanu #penalty ♬ sunet original – Zenys</section>
</blockquote>
<p><script async="" src="https://www.tiktok.com/embed.js"></script></p>
<h2><span>Gigi Becali le dă interzis vedetelor sale să mai folosească TikTok</span></h2>
<p>Într-un interviu recent, la nunta Kirei Hagi, Gigi Becali a aflat de la reporteri că mai mulți fotbaliști ai echipei fac TikTok. Patronul FCSB le-a transmis că <span>ar trebui să renunțe la acest hobby</span> dacă vor să mai fie fotbaliști.</p>
<p>„Eh, le urez eu…Știu ei mai bine ce trebuie să facă. Dau eu sfaturi… Sfaturi le dau familia, nașii lor. Dau sfaturi la familia mea, la copiii mei. Eu la fotbaliști pot să dau. Vrei TikTok, uită mingea. Alegeți ori mingea, ori TikTok-ul. Olaru are TikTok? Să uite fotbalul! Șut, Târnovanu, să uite! Intră Zima în poartă! Bine că mi-ați zis”, a declarat Gigi Becali, la nunta Kirei Hagi.</p>

]]></description>
    </item>
    <item>
      <title>Tranzacția imobiliară a anului! Conacul din capitala țării, care are peste 100 de ani şi a fost ambasada Islandei, a fost vândut cu 25.500.000 de euro</title>
      <link>https://www.prosport.ro/diverse/tranzactia-imobiliara-a-anului-conacul-din-capitala-tarii-care-are-peste-100-de-ani-si-a-fost-ambasada-islandei-a-fost-vandut-cu-25-500-000-de-euro-20216036</link>
      <description><![CDATA[<img src="https://www.prosport.ro/wp-content/uploads/2025/07/Tranzactia-imobiliara-a-anului-Conacul-din-capitala-tarii-care-are-peste-100-de-ani-si-a-fost-ambasada-Islandei-a-fost-vandut-cu-25.500.000-de-euro.jpg"/><br/><p>Fosta reședință a președintelui clubului Arsenal Londra a fost vândută cu 25.500.000 de euro.</p>
<p><span>Un conac </span>cu o istorie veche de mai bine de 100 de ani din capitala Angliei este parte a celei mai mari tranzacții imobiliare a anului în cartierul de lux Mayfair. Conacul londonez care a aparținut cândva unui fost președinte de la Arsenal și a fost sediul ambasadei Islandei s-a vândut pe o sumă uriașă de peste 25 de milioane de euro.</p>
<h2><span>Bijuterie arhitecturală achiziționată de un cumpărător „foarte bogat” și discret</span></h2>
<p>Presa britanică nu a dezvăluit numele cumpărătorului. Potrivit agenției care l-a reprezentat pe misteriosul cumpărător, Beauchamp Estates, acesta a căutat o „locuință de familie ultra-premium, complet echipată, care să ofere siguranță și să reprezinte o investiție pe termen lung în Mayfair.”</p>
<p>Robin Vane-Tempest-Stewart, fostul președinte al clubului Arsenal și membru al Parlamentului britanic a fost primul locatar, în 1934. Construcția grandioasă din cărămidă se întinde pe 650 de metri pătrați, are cinci etaje și a fost ridicată între 1924 și 1925. Dispune de 7 dormitoare și un întreg etaj e destinat doar pentru dormitorul matrimonial. Facilitățile mai includ un lift, terasă pe acoperiș, dar și acces la o grădină superbă  de pe Green Street, acolo unde doar conacul are deschidere.</p>
<p>Fostul președinte de la Arsenal a locuit doar câțiva ani în acest conac, cedându-l în 1949 guvernului Islandei. A devenit ambasada Islandei, funcționând activ până în 2008. Criza din 2008 a afectat puternic cele mai importante bănci islandeze și conacul a fost vândut. Noii proprietari au făcut renovări complete pentru a aduce clădirea la standarde moderne și de lux.</p>
<blockquote><p>„Interiorul, proiectat și decorat impecabil de Marcel Wanders Studio, a fost vândut complet echipat, ceea ce este exact ceea ce caută majoritatea cumpărătorilor noștri în acest moment,” a declarat Robert Windsor, cofondator al Clifton Property Partners, notează <span>mansionglobal.</span></p></blockquote>
<h2><span>Marchizul de Londonderry, unul dintre conducătorii „tunarilor”</span></h2>
<p>Primul proprietar al celebrului conac din cartierul de lux Mayfair a devenit director la Arsenal în 1939. La scurt timp a devenit <span>președintele clubului</span>, până în 1946, perioadă întreruptă de Al Doilea Război Mondial.</p>
<p>În perioada mandatului său de președinte la clubul londonez, a avut parte de numeroase obstacole. Multe competiții erau suspendate sau modificate din cauza războiului. Sarcina sa a fost să mențină stabilitatea și infrastructura clubului intactă într-o perioadă extrem de controversată și instabilă.</p>
<p>Între 1939 și 1946 Arsenal nu a câștigat niciun trofeu. A participat în competiții regionale și neoficiale, mai ales că mulți jucători importanți au fost înrolați în armată sau au participat la efortul de război.</p>

]]></description>
    </item>
    <item>
      <title>Cu economia pe marginea prăpastiei, Guvernul lui Viktor Orban a găsit bani să construiască un stadion în Croația, spre disperarea maghiarilor</title>
      <link>https://www.prosport.ro/diverse/cu-economia-pe-marginea-prapastiei-guvernul-lui-viktor-orban-a-gasit-bani-sa-construiasca-un-stadion-in-croatia-spre-disperarea-maghiarilor-2-20216236</link>
      <description><![CDATA[<img src="https://www.prosport.ro/wp-content/uploads/2025/07/Cu-economia-pe-marginea-prapastiei-Guvernul-lui-Viktor-Orban-a-gasit-bani-sa-construiasca-un-stadion-in-Croatia-spre-disperarea-maghiarilor-5-1400x933.jpg"/><br/><p>Potrivit presei din Ungaria, guvernul condus de Viktor Orban (62 de ani) ar intenționa să construiască un stadion de câteva milioane bune de euro într-un sat din Croația.</p>
<p>Este vorba despre Vardarac, din regiunea Baranja, care se află la aproximativ 12 kilometri distanță de Osijek și are doar 500 de locuitori.</p>
<h2><span>Viktor Orban, gata să bage bani într-un stadion din Croația! Ce au aflat jurnaliștii maghiari</span></h2>
<p>De-a lungul ultimilor ani, <span>guvernul maghiar condus de Viktor Orban a fost suspectat că ar fi investit la Sepsi Sf. Gheorghe</span>, grupare care a câștigat două Cupe și două Supercupe ale României și, în plus, ne-a reprezentat țara în cupele europene.</p>
<p>Pe de altă parte, în 2023, însuși Laszlo Dioszegi a dezvăluit că <span>„domnul Viktor Orban” i-a „ajutat cu construirea stadionului” din Sfântu Gheorghe</span>, însă fără să ofere și alte detalii.</p>
<p>Și, în ciuda faptului că economia Ungariei este pe marginea prăpastiei, se pare că guvernul condus de Viktor Orban este gata să facă o nouă investiție importantă în afara granițelor. Doar că de data aceasta nu în România, ci în Croația, într-un sătuc de 500 de locuitori, anume Vardarac, după cum informează <span>G4Media.ro</span>, care citează portatul maghiar Ungar444.</p>
<ul>
<li>Stadionul Arena Sepsi OSK din Sfântu Gheorghe a fost inaugurat acum 3 ani, la data de 16 octombrie 2021 mai precis. Capacitatea acestuia este de 8.400 de locuri.</li>
</ul>
<blockquote><p>Domnul Viktor Orban ne-a ajutat cu construirea stadionului, este un mare fan al fotbalului, dar în niciun caz nu discut eu cu el. Investiția a fost făcută pentru noi. Asta nu înseamnă că el impune să joace echipa, să fie pe locul 3”, Laszlo Dioszegi, în aprilie 2023, la emisiunea Superfanii.</p></blockquote>
<h2><span>Vrea să contribuie la ridicarea unui stadion</span></h2>
<p>În ceea ce privește investiția în sine, este vorba despre construirea unui stadion de fotbal. Potrivit sursei citate, proiectul a fost deja realizat și necesită fonduri în valoare de aproximativ 7.500.000 de euro. Viktor Orban ar urma să nu finanțeze singur lucrările de construcție, ci împreună cu autoritățile croate, costurile urmând să fie distribuite în mod egal.</p>
<p>Referitor la arenă, sursa menționată mai sus nu oferă foarte multe detalii, însă este de așteptat să fie una modestă, deoarece se anticipează că va fi gata până în octombrie 2025.</p>
<p>Capacitatea estimată este de 500 de locuri, potrivită pentru a înacadra populația din întregul sat, iar în jurul arenei va fi construită o parcare de puțin sub 100 de locuri și o cafenea.</p>
<p>NK Vardarac, echipa care se va bucura de stadionul construit și din banii lui Viktor Orban, a promovat recent din eșalonul al patrulea în liga a treia a fotbalului croat, cu un avans de 20 de puncte înregistrat la finalul sezonului 2024-2025.</p>

]]></description>
    </item>
    <item>
      <title>Stadionul de 5 miliarde de euro va avea 100.000 de locuri</title>
      <link>https://www.prosport.ro/fotbal-extern/stadionul-de-5-miliarde-de-euro-va-avea-100-000-de-locuri-20215489</link>
      <description><![CDATA[<img src="https://www.prosport.ro/wp-content/uploads/2025/07/Stadionul-de-5-miliarde-de-euro-va-avea-100.000-de-locuri.jpg"/><br/><p>Proiectul stadionului de 5 miliarde de euro la care visează toți fanii lui Manchester United, a cărui capacitate va fi de 100.000 de locuri, a intrat într-o nouă etapă.</p>
<p>Presa britanică a aflat toate detaliile și, de asemenea, un personaj important de pe Old Trafford a oferit o scurtă reacție.</p>
<h2><span>Seb Coe, noul responsabil-șef pentru construcția stadionului de 5 miliarde de euro din Manchester: „A sosit momentul!”</span></h2>
<p><span>Manchester United va avea un stadion nou în viitorul nu foarte îndepărtat, care va asigura prezența în tribune a peste 100.000 de suporteri</span>.</p>
<p>Actuala arenă a „diavolilor”, „bătrânul” Old Trafford, are doar 74.000 de locuri, iar în ultimii ani s-a confruntat cu mai multe probleme. De exemplu, în timpul ploilor puternice, tipice Marii Britanii, arena lui Manchester United se inundă, după cum s-a putut vedea în mai multe videoclipuri devenite virale pe rețelele de socializare.</p>
<p>Însă, <span>noul „stadion-umbrelă”, denumit așa după proiectul inedit</span>, va face uitate aceste probleme și va deveni, cel mai probabil, cel mai tare al țării.</p>
<p>Deși în ultimele luni s-a vehiculat că proiectul ar fi intrat într-un ușor impas, lucrurile nu stau așa, iar jurnaliștii de la <span>The Sun</span> au prezentat ultimele detalii.</p>
<p>Se pare că Manchester United vrea cu orice preț ca arena să fie gata până în 2035, adică în cel mult 10 ani, pentru că acolo ar trebui să se organizeze finala Cupei Mondiale de fotbal feminin din respectiva ediție.</p>
<p>În plus, de curând a fost numit un nou șef al proiectului, semn că intenția nu este de stagnare, ci de accelerare a demersurilor. Iar cel responsabil este Seb Coe, dublu medaliat cu aur la Jocurile Olimpice din 1980 și 1984.</p>
<blockquote><p>Sunt încântat de faptul că am fost rugat să fiu președintele desemnat al Organizației de Dezvoltare de pe Old Trafford. De-a lungul carierei mele, am văzut diferențele pe care diversele restructurări din sport le pot face la nivelul comunității. Și, de asemenea, că acestea reprezintă un catalizator important pentru creșterea economică. Acest detaliu s-a aplicat, cu siguranță, la Jocurile Olimpice și Paralimpice din Londra, 2012, iar acum a sosit momentul pentru Comitatul Manchester”, a spus Seb Coe, citat de The Sun.</p></blockquote>
<h2><span>Vor să revoluționeze întreaga zonă din jurul stadionului</span></h2>
<p>În continuare, fostul mare atlet a explicat că planurile autorităților din Manchester nu încadrează doar stadionul în sine, ci un proiect mai măreț care să ajute la revoluționarea întregii zone în care va fi amplasată arena.</p>
<blockquote><p>În colaborare cu Consiliul Local și cu primarul, putem avea potențialul de a aduce noi locuințe și locuri de muncă în zona din jurul stadionului Manchester United”, a completat Seb Coe, care este și fost membru al Parlamentului Regatului Unit.</p></blockquote>

]]></description>
    </item>
    <item>
      <title>Profesoarele i-au cerut șpagă lui Gigi Becali pentru a-i da subiectele de admitere la Facultate! Suma uriașă: „Nu intru pe furăciune!”</title>
      <link>https://www.prosport.ro/diverse/profesoarele-i-au-cerut-spaga-lui-gigi-becali-pentru-a-i-da-subiectele-de-admitere-la-facultate-suma-uriasa-nu-intru-pe-furaciune-20215332</link>
      <description><![CDATA[<img src="https://www.prosport.ro/wp-content/uploads/2025/07/Profesoarele-i-au-cerut-spaga-lui-Gigi-Becali-pentru-a-i-da-subiectele-de-admitere-la-Facultate-Suma-uriasa-„Nu-intru-pe-furaciune-scaled-e1752144456417-1400x770.jpg"/><br/><p>Gigi Becali a rememorat cum i-a fost cerută șpagă la admiterea la facultate. Profesoarele care corectau examenul de admitere i-ar fi cerut latifundiarului din Pipera o sumă uriașă, de 75.000 de lei, pentru a afla subiectele. Patronul FCSB recunoaște că a refuzat.</p>
<p>Chiar înaintea meciului de ieri, din primul tur al Ligii Campionilor, <span>contra andorranilor de la Inter d’Escaldes, scor 3-1</span>, Gigi Becali a făcut dezvăluiri uluitoare despre un caz de corupție în care putea fi implicat, dar a refuzat.</p>
<h2><span>Profesoarele de la facultate i-au cerut șpagă lui Gigi Becali pentru a primi subiectele de admitere mai devreme</span></h2>
<p>Gigi Becali a povestit un episod cel puțin halucinant, din urmă cu aproape cinci decenii, atunci când profesoarele de la Drept i-au cerut omului de afaceri o sumă uriașă, de 75.000 de lei, pentru a afla subiectele de la admitere. Proaspăt absolvent de liceu la vremea respectivă, latifundiarul a refuzat propunerea.</p>
<p>„Plâng singur în mașină și mă gândesc: «Tată, dacă m-ai vedea tu pe mine acum». Să ajung deputat în România, candidat la președinție…</p>
<p>El zicea că dacă o să fac facultate, o să-și scoată un ochi. Cereau 75.000 (n.r. – lei) șpagă profesoarele. Trebuia să mă întâlnesc să îmi dea subiectele la examene. Trebuia să dau la avocatură. El, săracul, dădea banii.</p>
<p>Eu am zis că nu iau niciun subiect, nu stau eu să învăț astea și nici nu vin la examen. Cum să iau examenul pe furăciune? Să ne întoarcem la fotbal, că mă apucă plânsul după ce închid”, a spus Gigi Becali, conform <span>Digisport</span>.</p>
<h2><span>Gigi Becali, multiple încercări de a absolvi facultatea</span></h2>
<p>După ce a absolvit Liceul „Iuliu Maniu” din București, promoția 1973-1978, Gigi Becali a ieșit de pe băncile școlii cu un atestat de mecanic auto. Cum afacerile au devenit tot mai prospere pentru afacerist în anii ’80, acesta a lăsat în plan secund ideile privind studiile.</p>
<p>Totuși, în anul 2005, <span>Gigi Becali a fost admis la Facultatea de Drept</span> a Universității Ecologice din București, dar a renunțat, astfel că nu și-a obținut diploma. Peste mai mulți ani, omul de afaceri a încercat să intre la Facultatea de Teologie a Universității din București, dar nu a reușit.</p>
<p>Patronul FCSB se afla în închisoare la vremea respectivă, astfel că nu putea participa la cursuri fără avize din partea conducătorilor penitenciarului. Totodată, acesta nu a primit nici avizul bisericesc pentru a putea lua parte la admitere, ceea ce i-a făcut imposibil visul de a deveni student, pentru a doua oară.</p>

]]></description>
    </item>
  </channel>
</rss>
