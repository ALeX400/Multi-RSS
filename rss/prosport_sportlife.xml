<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Spaima Jelenei Dokic. A terminat de comentat meciul de la US Open și a ajuns direct la spital, unde a fost operată pe loc</title>
      <link>https://www.prosport.ro/alte-sporturi/tenis/spaima-jelenei-dokic-a-terminat-de-comentat-meciul-de-la-us-open-si-a-ajuns-direct-la-spital-unde-a-fost-operata-pe-loc-20259876</link>
      <description><![CDATA[<img src="https://www.prosport.ro//wp-content/uploads/2025/08/Spaima-Jelenei-Dokic.-A-terminat-de-comentat-meciul-de-la-US-Open-si-a-ajuns-direct-la-spital-unde-a-fost-operata-pe-loc-1400x950.png"/><br/><p>Jelena Dokic (42 de ani), fostă număr 4 WTA și actuală analistă și comentatoare TV, a trecut printr-o spaimă greu de descris după ce a terminat de comentat meciurile de la US Open 2025 care s-au disputat vineri, 29 august.</p>
<p>Ex-reprezentanta Australiei din circuitul internațional de tenis feminin a ajuns direct la spital, unde a fost înștiințată de medici că are nevoie de o operație. A urmat apoi o postare realizată pe rețelele de socializare, în care Dokic a prezentat primele detalii.</p>
<h2><span>Jelena Dokic, la perfuzii după ce a comentat meciul de la US Open 2025. De ce a ajuns la spital fosta jucătoare de tenis</span></h2>
<p>Fosta mare jucătoare de tenis australiană <span>Jelena Dokic, număr 4 WTA în 2002 și semifinalistă la Wimbledon 2000, câștigătoare a 6 titluri la simplu, activează de câțiva ani din postura de analistă și comentatoare TV</span> și nu de puține ori iese public cu reacții interesante.</p>
<p>Așa cum era de așteptat, Dokic a primit responsabilitatea de a se ocupa de <span>US Open 2025, turneu la care Jaqueline Cristian a obținut calificarea în turul 3</span>, însă la finalul zilei de vineri, 29 august, a trecut printr-o sperietură greu de descris. În timp ce comenta un meci, lui Dokic i s-a făcut rău, însă cu eforturi a reușit să ducă transmisia live la final. Imediat după, fosta sportivă din Australia a mers de urgență la spital, iar acolo medicii i-au dat o veste neplăcută. Pe scurt, are nevoie de o operație pentru a elimina un fibrom crescut în zona uterului. Din fericire, acesta nu este unul canceros și viața Jelenei Dokic nu este pusă în pericol. Comentatoarea TV a oferit mai multe detalii prin intermediul unei postări pe care a realizat-o pe pagina ei de Instagram, direct de pe patul de spital:</p>
<p>„Acel moment când ajungi la urgențe la doar o oră după ce termini transmisiunea live de la US Open. Dar sunt recunoscătoare că voi fi bine. Am vrut să postez asta pentru a vă reaminti și a vă avertiza în același timp să fiți atente la sănătatea voastră, în special femeile, care trebuie să monitorizeze cu mare atenție sistemul reproductiv. Am un fibrom destul de mare în uter (non-canceros). A fost descris ca fiind ceva nesemnificativ (multe femei au așa ceva și chiar trăiesc cu el). Cel puțin așa se pare, orice ar însemna asta. Și deși acesta poate fi un scenariu, da, există și variante în care femeile pot fi afectate mai mult din cauza dimensiunii acestuia. Asta se traduce prin durere, puseuri sau sângerare. Ceea ce mi s-a întâmplat mie”, a informat Jelena Dokic, pe <span>pagina ei de Instagram</span>.</p>
<h2><span>Ce a decis în privința operației</span></h2>
<p>Așa cum am precizat deja, medicii i-au transmis că are nevoie de o operație, însă Jelena Dokic și-a luat ceva timp pentru a digera informația și a spus că va reveni la spital până la finalul anului.</p>
<p>„Voi avea nevoie de o operație spre finalul acestui an pentru a îndepărta acel fibrom. Între timp, va trebui să gestionez durerea, sângerările abundente și puseurile. Totul a fost bine până de curând, dar în ultimele luni mi-am dat seama că ceva este în neregulă. Pur și simplu se întâmpla ceva. Așa că vreau ca această postare să fie un semnal de alarmă pentru toată lumea. Urmează-ți instinctele și intuiția. Dacă simți că ceva nu e în regulă, nu ignora acest semn. Chiar dacă se dovedește a fi nimic în cele din urmă, este mai bine să fii în siguranță decât lucrurile să se transforme în ceva cu adevărat rău mai târziu. Mergi la controale regulate și, dacă ai cea mai mică durere sau ceva ieșit din comun, mergi direct la doctor. Nu ignora durerea, iar controalele regulate sunt cruciale pentru diagnosticarea timpurie, detaliu care îți poate salva viața. Și, cel mai important, nu permite nimănui, niciodată, să îți pună că este ceva banal, atunci când vine vorba despre o investigație medicală. Deci luptă pentru sănătatea ta, pentru că tu ești cel mai bun avocat al tău. Tu te cunoști cel mai bine și, dacă există durere sau ceva care nu e în regulă și cineva îți spune să ignori acest lucru, doar mergi la altcineva și nu accepta un refuz până când nu vei avea parte de scanări, teste și controale amănunțite”, a completat fosta jucătoare de tenis.</p>
<p>În încheierea mesajului, Jelena Dokic le-a mulțumit tuturor doctorilor de la Spitalul Epworth din Melbourne, Australia, unde a primit îngrijirile medicale.</p>

]]></description>
    </item>
    <item>
      <title>Obsedatul a băgat-o pe fiica lui Gigi Becali într-o cofetărie din mall: „A vorbit cu Dumnezeu şi i-a zis că trebuie să fie soția lui”</title>
      <link>https://www.prosport.ro/diverse/obsedatul-a-bagat-o-pe-fiica-lui-gigi-becali-intr-o-cofetarie-din-mall-a-vorbit-cu-dumnezeu-si-i-a-zis-ca-trebuie-sa-fie-sotia-lui-20259935</link>
      <description><![CDATA[<img src="https://www.prosport.ro//wp-content/uploads/2025/08/Obsedatul-a-bagat-o-pe-fiica-lui-Gigi-Becali-intr-o-cofetarie-din-mall-„A-vorbit-cu-Dumnezeu-si-i-a-zis-ca-trebuie-sa-fie-sotia-lui22.png"/><br/><p>Au apărut noi detalii din cazul obsedatului care a băgat-o pe fiica cea mijlocie a lui Gigi Becali (67 de ani), Alexandra, într-o cofetărie din mall.</p>
<p>Tânăra s-a refugiat în acel loc de frica bărbatului care o urmărea, iar în cele din urmă a ajuns să se adreseze instanței pentru emiterea unui ordin de protecție.</p>
<h2><span>Cum s-a justificat obsedatul care a terifiat-o pe Alexandra, fiica mijlocie a lui Gigi Becali, în fața instanței</span></h2>
<p><span>Hărțuită de un obsedat necunoscut și, evident, în mare pericol, Alexandra, fiica mijlocie a lui Gigi Becali, a luat decizia în luna aprilie a acestui an de a solicita ajutorul autorităților</span>, respectiv de a cere emiterea unui ordin de protecție împotriva bărbatului care nu îi dă pace.</p>
<p>Iar câteva zile mai târziu, tot în aprilie, <span>a venit decizia judecătorilor în cazul obsedatului care a hărțuit-o pe fiica lui Gigi Becali</span>. Ordinul de protecție a fost emis și, în plus, inculpatului i-ar fi fost montată o brățară electronică, pentru ca autoritățile să fie sigure că legea nu va fi încălcată și viața Alexandrei va ajunge să fie pusă în pericol.</p>
<p>Acum, la câteva luni distanță de la cazul care a speriat familia Becali, din dosar au ieșit la iveală câteva amănunte, iar informațiile sunt cutremurătoare.</p>
<p>Aparent, hărțuitorul ar fi susținut că a avut o discuție cu Dumnezeu, iar în urma acesteia ar fi tras concluzia că Alexandra Becali ar trebui să fie soția lui. Astfel a ajuns să dezvolte o obsesie pentru tânără, pe care a început să o urmărească constant pe străzile din București.</p>
<p>„O cunoaște din spațiul online, de când era mic, iar în viața reală doar s-au intersectat, nu au vorbit direct. Vrea să o cunoască mai bine însă are o reținere și timiditate față de ea și nu a existat nimic rău. A vorbit cu Dumnezeu și că ea trebuie să fie soția lui”, ar fi declarat avocatul desemnat să îl reprezinte pe inculpat, potrivit <span>Cancan.ro</span>.</p>
<h2><span>Ce s-a arătat în motivarea instanței</span></h2>
<p>Alexandra Becali a fost îngrozită de situația prin care a trecut, mai ales că la un moment dat, de frica hărțuitorului, a intrat într-o cofetărie din mall pentru a se refugia. Ulterior, după emiterea ordinului de protecție, situația s-a mai calmat, deoarece inculpatul a fost obligat să păstreze o distanță minimă de 300 de metri față de fiica patronului de la FCSB și de reședința acesteia. Ordinul de protecție este valabil pentru un an de zile, ceea ce înseamnă că ar trebui să expire undeva prin primăvara viitoare.</p>
<p>„Pârâtul a dezvoltat o obsesie față de victimă, urmărind-o atât în mediul virtual, cât și fizic. Urmărirea victimei este de natură a-i crea acesteia o stare de temere, mai ales că acest comportament durează de ani de zile”, se arată în motivarea instanței, care a fost împărtășită publicului larg de sursa menționată mai sus.</p>
<p>Tot până în primăvara viitoare, obsedatul care a băgat-o în sperieți pe Alexandra Becali va continua să poarte și brățara electronică, dispozitiv care îi arată locația în timp real.</p>
<p>Chiar și așa, Gigi Becali a recurs la măsuri extra de protecție a Alexandrei și l-a desemnat pe Ionuț Luțu să o însoțească mereu atunci când aceasta are treburi de rezolvat prin oraș.</p>

]]></description>
    </item>
    <item>
      <title>Un impresar român, cu jucători în Superliga, a fost prăduit pe internet: „Au folosit numărul meu de telefon pentru a trimite contracte false fotbaliştilor”</title>
      <link>https://www.prosport.ro/fotbal-intern/superliga/un-impresar-roman-cu-jucatori-in-superliga-a-fost-praduit-pe-internet-au-folosit-numarul-meu-de-telefon-pentru-a-trimite-contracte-false-fotbalistilor-20259944</link>
      <description><![CDATA[<img src="https://www.prosport.ro//wp-content/uploads/2025/08/Un-impresar-roman-cu-jucatori-in-Superliga-a-fost-praduit-pe-internet-1400x970.png"/><br/><p>Rareș Pop, un impresar român cu licență FIFA și cu jucători din Superliga în portofoliu, între care și Alex Pop (25 de ani), de la Dinamo București, a mărturisit că a fost prăduit pe internet.</p>
<p>Pe scurt, agentul susține că a fost victima unui atac cibernetic, în urmă căruia i-a fost furat inclusiv numărul de telefon. Ulterior, de pe acesta au fost trimise contracte false mai multor fotbaliști.</p>
<h2><span>Prin ce a putut să treacă impresarul român Rareș Pop. Hackerii i-au furat numărul de telefon</span></h2>
<p><span>Rareș Pop, impresar al fotbalistului Alex Pop</span>, printre alții, a trecut de curând printr-o experiență neplăcută pe care nu o anticipa nici în ruptul capului.</p>
<p><span>Deținător al licenței FIFA de impresar, Rareș Pop</span> a picat victimă unui atac cibernetic, în urma căruia și-ar fi pierdut inclusiv numărul de telefon. Partea și mai rea pentru el este că în posesia contactului au intrat niște persoane cu intenții necurate, care ulterior au început să transmită contracte false fotbaliștilor.</p>
<p>„Persoane necunoscute au contactat mai mulți jucători de fotbal folosindu-se în mod fraudulos de numărul meu de telefon, pretinzând că sunt eu și oferind contracte false. Mai mult, au folosit informații reale despre situația unor jucători, încercând să inducă ideea că ar fi o comunicare autentică din partea mea. Țin să precizez clar că nu am nicio legătură cu aceste apeluri. Situația a fost raportată imediat autorităților, care au deschis un dosar de cercetare penală”, a informat agentul FIFA, citat de <span>Fanatik.ro</span>.</p>
<h2><span>Ancheta este în plină desfășurare</span></h2>
<p>În continuare, Rareș Pop a lăsat de înțeles că ancheta este în plină desfășurare și că face tot posibilul pentru a pune la dispoziția autorităților toate informațiile necesare.</p>
<p>„Colaborez deplin cu organele de anchetă pentru a identifica persoanele responsabile. Reamintesc tuturor jucătorilor și cluburilor că toate discuțiile oficiale cu mine și cu IG Sports Management au loc exclusiv prin canalele oficiale ale agenției”, a completat impresarul, conform sursei menționate mai sus.</p>
<p>Potrivit site-ului de specialitate <span>Transfermarkt</span>, agenția coordonată de impresarul Rareș Pop îl are sub contract și pe Răzvan Tănasă, care a început dezlănțuit sezonul 2025-2026 și a ajutat-o pe Farul Constanța cu patru goluri și cu o pasă decisivă într-un total de opt partide. Tot de la Farul, Rareș Pop îl reprezintă și pe fundașul dreapta David Maftei.</p>
<p>David Matei, proaspăt transferat de Universitatea Craiova de la Clubul Sportiv al Armatei Steaua București, sau David Irimia, pe care Dinamo București l-a trimis la Metaloglobus, sub formă de împrumut pentru tot restul sezonului 2025-2026, se regăsesc și ei în portofoliul agenției de impresariat IG Sports Management.</p>

]]></description>
    </item>
    <item>
      <title>Austeritatea impusă în România de Ilie Bolojan nu a distrus planurile de 30 de milioane pe care orașul din Transilvania le are cu un stadion nou: „Nu se va realiza peste noapte”</title>
      <link>https://www.prosport.ro/fotbal-intern/austeritatea-impusa-in-romania-de-ilie-bolojan-nu-a-distrus-planurile-de-30-de-milioane-pe-care-orasul-din-transilvania-le-are-cu-un-stadion-nou-nu-se-va-realiza-peste-noapte-20259860</link>
      <description><![CDATA[<img src="https://www.prosport.ro//wp-content/uploads/2025/08/Austeritatea-impusa-in-Romania-de-Ilie-Bolojan-nu-a-distrus-planurile-de-30-de-milioane-pe-care-orasul-din-Transilvania-le-are-cu-un-stadion-nou-„Nu-se-va-realiza-peste-noapte.webp"/><br/><p>Austeritatea impusă în România de premierul Ilie Bolojan (56 de ani) a stârnit o nouă reacție vehementă tocmai în nord-vestul extrem al țării.</p>
<p>În Satu Mare mai precis, oraș din Transilvania unde primarul Kereskenyi Gabor intenționează să ridice cât de curând un stadion nou de 30 de milioane de euro.</p>
<h2><span>Kereskenyi Gabor, primarul din Satu Mare, nu se lasă intimidat de austeritatea impusă în România de Ilie Bolojan</span></h2>
<p><span>Austeritatea lui Bolojan a pus în stand-by proiectul de 100 de milioane de euro al noului stadion din Constanța</span>, considerat „Perla Mării Negre”, pe care Gică Hagi și în general toți suporterii Farului îl așteaptă cu mult entuziasm.</p>
<p>Și, din nefericire pentru iubitorii „sportului rege”, stadionul din Constanța nu este singurul care a intrat pe lista de așteptare după măsurile de criză adoptate de Guvernul României.</p>
<p>Pe de altă parte, <span>austeritatea lui Ilie Bolojan pare că nu poate opri proiectul uluitor de 172 de milioane de euro care încadrează noul stadion al lui Dinamo București</span>. Autorizația pentru demolarea vechii arene a fost deja emisă de Primăria Sectorului 2, astfel că proiectul se află deja în plină desfășurare și, conform informațiilor puse la dispoziție de Stelian Bujduveanu, edilul interimar al Capitalei, nu poate fi stopat.</p>
<p>Chiar dacă nu se află într-un stadiu atât de avansat, planul noului stadion din Satu Mare ar putea „dribla” și el austeritatea impusă de Ilie Bolojan. Cel puțin asta a sugerat primarul Kereskenyi Gabor, care a oferit o scurtă reacție în presă după ce Consiliul Local a votat aprobarea investiției pentru noua arenă.</p>
<p>„Satu Mare are nevoie de un stadion modern, care sa corespunda celor mai noi standarde din domeniu. Am gândit un stadion de 4090 de locuri din rațiuni pragmatice. De exemplu, Primăria Slatina dorește un stadion de 10000 de locuri, evaluat la 80 milioane de euro. Proiectantul a gândit un stadion care sa poată fi folosit atât pentru meciuri de fotbal, dar și pentru evenimente culturale, gen concerte, dați și altor tipuri de spectacol.Știu că nu este un proiect care sa se realizeze peste noapte..Primari Oradea a finalizat SF-ul noului stadion in 2019 și abia acum au organizat licitația pentru execuție. Un nou stadion in locul bazei Unio este și un proiect de regenerare urbană a zonei, unde se știe că sunt in derulare proiecte de zeci de milioane de euro”, a declarat primarul municipiului Satu Mare, Kereskenyi Gabor, citat de <span>PortalSm.ro</span>.</p>
<h2><span>Detalii despre arenă</span></h2>
<p>Conform planului aprobat de Consiliul Local, complexul sportiv din zona Unio va încadra un teren principal, cu gazon natural omologabil pentru meciurile din Superliga României, dar și un teren de antrenament cu gazon artificial.</p>
<p>Referitor la capacitate, arena va beneficia de puțin peste 4.000 de locuri, 4.090 mai precis, însă tribunele pot fi extinse cu lejeritate până la 4.500 de locuri, astfel încât stadionul să fie conform standardelor din Superliga și din acest punct de vedere.</p>

]]></description>
    </item>
    <item>
      <title>Controversatul Cristi Rizea a făcut plângere penală împotriva lui Gigi Becali la DNA. „S-a dus vremea când băga oamenii în portbagaj! E doar un interlop”</title>
      <link>https://www.prosport.ro/diverse/controversatul-cristi-rizea-a-facut-plangere-penala-impotriva-lui-gigi-becali-la-dna-s-a-dus-vremea-cand-baga-oamenii-in-portbagaj-e-doar-un-interlop-20259746</link>
      <description><![CDATA[<img src="https://www.prosport.ro//wp-content/uploads/2025/08/Controversatul-Cristi-Rizea-a-facut-plangere-penala-impotriva-lui-Gigi-Becali-la-DNA.-„S-a-dus-vremea-cand-baga-oamenii-in-portbagaj-E-doar-un-interlop-1400x698.jpg"/><br/><p>Omul politic Cristi Rizea (56 de ani), care a trecut prin probleme cu legea, a anunțat că a depus plângere penală împotriva patronului de la FCSB, Gigi Becali (67 de ani), cu care este în „război” deschis de o perioadă.</p>
<p>Totul a început după ce fostul deputat PSD l-a acuzat, în presă, pe finanțatorul campioanei României că a avut o relație extraconjugală cu frumoasa Tania Budi. Gigi Becali a continuat comunicarea de la distanță și a spus că Rizea „nu mai are curaj pentru mult timp să iasă” din complexul Stejarii, iar omul politic i-a răspuns acum făcându-i plângere la DNA.</p>
<p>Nu s-a oprit aici, declarând că a depus inclusiv dovezi privind unele afaceri ilegale făcute de familia Becali, susținând chiar că una dintre fiicele patronului „roș-albaștrilor” are toate șansele să ajungă în spatele gratiilor!</p>
<h2><span>Gigi Becali, reclamat la DNA de Cristi Rizea</span></h2>
<p>Considerând că au fost amenințați atât el cât și familia sa, Cristi Rizea a mers la DNA și a depus plângere împotriva lui Gigi Becali, solicitând, totodată, și un ordin de restricție.</p>
<p>Mai mult, fostul deputat PSD spune că a prezentat dovezi privind mai multe afaceri făcute de familia Becali în care au fost depășite limitele legii. El susține că patronul de la FCSB și-ar fi amestecat și familia și spune că una dintre fiicele acestuia riscă detenția.</p>
<p>„Mă bucur că procurorii de aici urmăresc dezvăluirile mele. (…) Am fost întâi să depun plângerea penală împotriva lui Gigi Becali pentru amenințări și instigare la violență asurpa mea și a familiei mele.(…)</p>
<p>Pot să vă spun că da, s-a deschis urmărirea penală serioasă împotriva lui Gigi Becali și a familiei sale, nu o să spun mai multe. Sunt mai multe subiecte, pe mai multe subiecte am fost chemat, am dus actele pentru că asta este cel mai important. Procurorii s-au sesizat și au dorit să vadă documentele doveditore pentru afirmațiile pe care eu le-am făcut.</p>
<p>Am depus mai multe documente, printre care și cele legate de celebra afacere cu serele, unde Gigi Becali și-a pus și familia într-o situație sensibilă, una dintre fetele sale.</p>
<p>El mă acuză pe mine în spațiul public, dar el și-a trimis, sincer vă spun fără să doresc răul nimănui, cred că una din fete va face pușcărie în dosarul respectiv.</p>
<p>E vorba și de dosarul Steaua, domnul Talpan am văzut că și-a făcut foarte bine treaba, din documentele pe care eu le-am vizualizat acum, iar încă o speță: cele două hectare de teren luate din Republica Moldova și retrocedate miraculos în România.(…)</p>
<p>Îi transmit lui Gigi Becali că vremea în care băga oamenii în portbagaj s-a terminat, nu îmi este frică să ies Gigi Becali. Gigi Becali nu este decât un interlop.(…)</p>
<p>Pe harta infracționalității din România a mai apărut un clan, Clanul Becali. Poate domnul ministru Predoiu îi sesizează pe cei din subordinea domniei sale și iau măsuri că am înteles că ei își fac dreptate singuri în țara asta. Avem declarațiile, urmează să depun și la DIICOT”, a declarat Cristi Rizea, la ieșirea din sediul DNA, potrivit <span>Realitatea.net</span>.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/JsdjVw58uHY?si=X-Rra6Z2Rn7xuRBE" title="YouTube video player" width="560"></iframe></p>
<h2><span>Declarațiile lui Gigi Becali care l-au făcut pe Cristi Rizea să meargă la DNA</span></h2>
<p>După ce Cristi Rizea a afirmat că Gigi Becali a avut o relație extraconjugală, timp de 20 de ani, cu Tania Budi, finanțatorul „roș-albaștrilor” a transmis, de asemenea prin intermediul presei, că nu crede că acesta are curaj să iasă din complexul Stejarii.</p>
<p>„Știu eu ce este cel mai legal. Acum, să nu se interpreteze. M-am interesat și eu, știu că stă acolo la Stejarii și nu iese de acolo. Avea el curaj să iasă cu mașina, azi, din Stejarii? Crezi? Eu nu cred că el mai are curaj să iasă mult timp. Eu nu cred că are. Tu crezi că are?</p>
<p>Eu nu cred că el are curaj, acuma, să iasă cu mașina. Nu știu, să vedem, poate iese”, a spus Gigi Becali, la <span>România TV</span>.</p>
<h2><span>Cristi Rizea îl acuză pe Gigi Becali de o relație cu Tania Budi</span></h2>
<p>Fostul deputat PSD Cristi Rizea, care a fost condamnat la patru ani și jumătate de închisoare pentru trafic de influență, spălare de bani și influențarea declarațiilor, fiind eliberat condiționat în urmă cu o lună, a spus că Gigi Becali a avut o relație cu Tania Budi, care l-a vizitat și la Penitenciarul Poarta Albă, pe când omul din fruntea FCSB era închis.</p>
<p>„L-am înregistrat de câteva ori pe Gigi, să caut alea, Gigi, să le pun. Cu Tania Budi. Eu am crezut inițial că doar a venit la Poarta Albă și ai babardit-o de câteva ori. 5.000 (n.r. de euro) îi dădeai. De unde avea asta bani și are mereu? 20 de ani ai trăit cu ea, Gigi. De ce ne ferim acum și nu ne asumăm? (…)</p>
<p>Băi, Gigi, jură-te în fața lui Dumnezeu că n-ai trăit cu Tania Budi, 20 de ani. Jură-te”, a spus Cristi Rizea.</p>

]]></description>
    </item>
  </channel>
</rss>
