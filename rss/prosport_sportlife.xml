<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gică Hagi rămâne un nume impresionant în întreaga lume. A fost invitat la un mega-eveniment, în Portugalia, unde va juca alături de Ronaldinho împotriva lui Luis Figo</title>
      <link>https://www.prosport.ro/fotbal-extern/gica-hagi-ramane-un-nume-impresionant-in-intreaga-lume-a-fost-invitat-la-un-mega-eveniment-in-portugalia-unde-va-juca-alaturi-de-ronaldinho-impotriva-lui-luis-figo-20226258</link>
      <description><![CDATA[<img src="https://www.prosport.ro/wp-content/uploads/2025/07/Gica-Hagi-ramane-un-nume-impresionant-in-intreaga-lume.-A-fost-invitat-la-un-mega-eveniment-in-Portugalia-unde-va-juca-alaturi-de-Ronaldinho-1400x917.jpg"/><br/><p>Gică Hagi (60 de ani) este în continuare o emblemă la nivelul fotbalului internațional, drept dovadă că a fost invitat la un mega-eveniment, în Portugalia, unde va juca alături de Ronaldinho (45) împotriva lui Luis Figo (52).</p>
<p>Meciul demonstrativ va avea loc la data de 15 septembrie 2025, pe Estadio da Luz din Lisabona, care are o capacitate de peste 60.000 de locuri.</p>
<h2><span>Gică Hagi va juca într-un super meci demonstrativ pe Estadio da Luz din Lisabona. E în echipă cu Ronaldinho, Cafu sau Djorkaeff</span></h2>
<p><span>Gică Hagi este așteptat să revină ca antrenor în fotbalul internațional</span>, după despărțirea de banca tehnică a Farului Constanța, însă până când va lua o decizie, „Regele” a acceptat invitația de participa la un mega-eveniment.</p>
<p>La data de 15 septembrie, pe Estadio da Luz din Lisabona este programat „Legends Charity Race”, un meci de fotbal caritabil care are drept scop strângerea de fonduri pentru comunitățile afectate de războaie.</p>
<p>Potrivit <span>Igamingfuture.com</span>, evenimentul își propune să umple tribunele stadionului, peste 60.000 de scaune mai exact, și să adune „peste 1.000.000 de euro pentru anumite organizații caritabile”, care vin în sprijinul comunităților și familiilor ce se confruntă cu dificultăți extreme, cauzate în principal de războaie și tensiuni locale.</p>
<p>Meciul va așeza față în față două echipe, „World Legends” și „Portugal Legends”, iar Federația de Fotbal din Portugalia se va implica direct în organizare.</p>
<p>În ceea ce privește alcătuirea formațiilor, din tabăra Legendelor Lumii va face parte și <span>Gică Hagi, considerat de mulți cel mai bun fotbalist român din toate timpurile</span>.</p>
<p>Echipa Legenderlor Lumii îi va mai avea în componență pe Ronaldinho (Brazilia), Djorkaeff (Franța), Schmeichel (Anglia), Zanetti (Argentina), Van der Sar (Olanda), Cafu (Brazilia), Lugano (Uruguay), Bonucci (Italia), Mendieta (Spania), Karambeu (Franța), Hamsik (Slovacia), Karagounis (Grecia), Krassimir Balakov (Bulgaria), Henrik Larsson (Suedia), Shota Arveladze (Georgia) și Saviola (Argentina).</p>
<p>În schimb, în tabăra Legendelor Portugaliei, lider va fi Luis Figo. Acesta îi va avea alături pe Ricardo Quaresma, Eliseu, Ricardo Carvalho, Fabio Coentrao, Maniche, Hugo Almeida, Vitor Baia, Jose Bosingwa, Deco, Beto, Jorge Andrade, Dani, Tiago Mendes, Helder Postiga, Nuno Gomes si Simao.</p>
<h2><span>Ce a declarat Luis Figo</span></h2>
<p>În cazul în care evenimentul nu va putea fi organizat pe Estadio da Luz, stadionul Benficăi, acesta va fi mutat pe Estadio Jose Alvalde, casa lui Sporting Lisabona. O decizie finală va fi comunicată în august, informează sursa citată mai sus.</p>
<blockquote><p>Este întotdeauna o plăcere să mă întorc în țara mea și să joc fotbal, mai ales când port culorile echipei naționale! Sper să văd un stadion plin în orașul meu natal, Lisabona, pentru acest meci caritabil extraordinar al Legendelor și să strâng fonduri pentru cauze cartiabile importante”, a declarat Luis Figo.</p></blockquote>
<p>O parte dintre fondurile strânse în urma meciului din septembrie va ajunge și la Crucea Roșie din Ucraina:</p>
<blockquote><p>Războiul din Ucraina continuă și, din păcate, milioane de oameni au nevoie în continuare de sprijin zilnic. Nu avem dreptul să ne oprim. Inițiative precum „Legends Charity Race” nu sunt doar despre fondurile strânse. Sunt despre compasiune și despre înțelegerea faptului că lumea este alături de noi. Sunt despre solidaritate, care se transformă într-un real ajutor pentru cei ce trec prin cele mai grele momente din viața lor. Le suntem recunoscători tuturor celor care participă”, a declarat Maksym Dotsenko, directorul general al Crucii Roșii din Ucraina.</p></blockquote>

]]></description>
    </item>
    <item>
      <title>O româncă a făcut furori la lupta anului dintre Usyk și Dubois. Patricia Elena l-a pus apoi pe campionul ucrainean să semneze boxerii purtați de ea în ring</title>
      <link>https://www.prosport.ro/fotbal-intern/o-romanca-a-facut-furori-la-lupta-anului-dintre-usyk-si-dubois-patricia-elena-l-a-pus-apoi-pe-campionul-ucrainean-sa-semneze-boxerii-purtati-de-ea-in-ring-20225724</link>
      <description><![CDATA[<img src="https://www.prosport.ro/wp-content/uploads/2025/07/O-romanca-a-facut-furori-la-lupta-anului-dintre-Usyk-si-Dubois.-Patricia-Elena-l-a-pus-apoi-pe-campionul-ucrainean-sa-semneze-boxerii-purtati-de-ea-in-ring.jpg"/><br/><p>Una dintre fetele din ring ce au captat toate privirile la duelul anului dintre Usyk și Dubois a fost chiar o româncă. Patricia Elena Țiparu a reușit să obțină semnătura „uriașului” campion ucrainean la categoria grea, pe elasticul boxerilor purtați de ea în ring.</p>
<p>Patricia Elena Țiparu este model și creatoare de conținut din România, stabilită la Londra. Românca activează și ca „ring girl”, grație siluetei sale de invidiat.</p>
<h2 data-end="137" data-start="0"><span>Românca Patricia Elena Țiparu a obținut semnătura lui Oleksandr Usyk</span></h2>
<p data-end="137" data-start="0"><span>Oleksandr Usyk l-a făcut K.O. pe Daniel Dubois după doar cinci runde</span>, în duelul găzduit pe stadionul Wembley. Ucraineanul a devenit astfel, pentru a doua oară în carieră, campion mondial absolut la categoria grea.</p>
<p data-end="137" data-start="0">Fetele din ring nu au apucat să defileze de prea multe ori în cadrul meciului principal, grație unei serii de lovituri din partea lui Usyk, ce avea să încheie lupta mai devreme decât era anticipat.</p>
<p data-end="137" data-start="0">Cu toate acestea, cele două fete, printre care și românca Patricia Elena Țiparu, au avut parte de un moment special în spatele cortinei când Oleksandr Usyk le-a oferit un autograf pe pantalonii uniformei cu care au intrat în ring.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DMTo9jUoVHq/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Patricia Elena Tiparu (@patricialaelena)</p>
</div>
</blockquote>
<p><script async="" src="//www.instagram.com/embed.js"></script></p>
<blockquote><p>Momentul de vârf al carierei mele de „ring girl”, oameni buni. Felicitări, @usykaa! Ce noapte!, a adăugat românca în descrierea postării.</p></blockquote>
<h2><span>După ce a devenit campion absolut la categoria grea, Oleksandr Usyk a dezvăluit cum a botezat lovitura cu care l-a făcut K.O. pe britanicul Dubois</span></h2>
<p><span>Uriașul campion ucrainean </span>ce măsoară 1.91 metri și cântărește 102 kilograme, a transmis că s-a antrenat și a planificat seria de lovituri ce avea să îl trimită la podea pe Dubois după doar cinci runde încă de la prima lor luptă din 2023, duel în urma căruia Usyk ieșea de asemenea învingător.</p>
<blockquote><p>Ne-am pregătit pentru această luptă cu echipa mea. Am învățat din prima luptă, am avut mult timp, doi ani, pentru a pregăti o combinație specială de lovituri. Lovitura se numește Ivan. Un nume ucrainean, imaginați-vă un om mare care locuiește la țară și lucrează la fermă! E o lovitură puternică.</p>
<p> </p>
<p>Acum vreau să mă odihnesc. Nu pot spune cine este următorul meu adversar astăzi, pentru că mă pregătesc de trei luni și jumătate. Nu mi-am văzut familia, soția.</p>
<p> </p>
<p>În fiecare zi locuiesc cu echipa mea, cu 14 băieți într-o casă. În fiecare zi aceleași fețe. Acum vreau să mă întorc acasă. Vreau să decid ce urmează. Voi continua să practic box, voi continua să mă antrenez, dar acum nu pot spune cine este următorul meu adversar. – Oleksandr Usyk</p></blockquote>

]]></description>
    </item>
    <item>
      <title>Carlos Alcaraz, mesaj de „amenințare” pentru Jannik Sinner: „Te provoc! Voi fi numărul 1 din nou”</title>
      <link>https://www.prosport.ro/alte-sporturi/tenis/carlos-alcaraz-mesaj-de-amenintare-pentru-jannik-sinner-te-provoc-voi-fi-numarul-1-din-nou-20226186</link>
      <description><![CDATA[<img src="https://www.prosport.ro/wp-content/uploads/2025/07/Carlos-Alcaraz-mesaj-de-„amenintare-pentru-Jannik-Sinner-„Te-provoc-Voi-fi-numarul-1-din-nou-1400x882.jpg"/><br/><p>Carlos Alcaraz (22 de ani – 2 ATP) a vorbit despre rivalitatea dintre el și Jannik Sinner (23 de ani – 1 ATP) și, mai în glumă, mai în serios, chiar i-a transmis un mesaj de „amenințare” italianului.</p>
<p>Fără nici urmă de dubiu, Alcaraz și Sinner sunt cei mai în vogă jucători de tenis ai momentului și doar în 2025 s-au luptat în trei finale, dintre care două de Grand Slam.</p>
<h2><span>Confesiunile lui Carlos Alcaraz despre rivalitatea cu Jannik Sinner</span></h2>
<p>Carlos Alcaraz și Jannik Sinner au preluat pe deplin ștafeta de la Roger Federer, Rafael Nadal și Novak Djokovic și par să fie în acest moment principala imagine a tenisului profesionist.</p>
<p>Doar în 2025, cei doi atleți din fruntea ATP au fost protagoniști în trei finale încinse, între care și una care va rămâne veșnic în istoria „sportului alb”. Este vorba despre <span>ultimul act de la Roland Garros, unde Carlos Alcaraz părea învins</span> la un moment dat, în fața unui Jannik Sinner care avea trei mingi de meci. Însă, spaniolul a reușit imposibilul și s-a impus după 5 seturi și 5 ore și jumătate de joc, scor 4-6, (4)6-7, 6-4, 7-6(3), 7-6(2).</p>
<p>Câteva luni mai târziu, <span>Jannik Sinner și-a luat revanșa la Wimbledon și l-a învins în finală pe Carlos Alcaraz</span>, scor 4-6, 6-4, 6-4, 6-4.</p>
<p>Iar cea de-a treia finală a anului dintre cei doi a avut loc în mai, la Roma, când Carlos Alcaraz s-a impus în două seturi, 7-6(5), 6-1.</p>
<p>În ceea ce privește clasamentul ATP, Jannik Sinner ocupă în continuare scaunul de lider, în timp ce Alcaraz este imediat în spate, la o diferență de 3.430 puncte.</p>
<p>Însă, în a doua jumătate a sezonului, Alcaraz va trebui să apere doar 1.060 puncte, în timp ce Sinner, mulțumită rezultatelor bune din 2024, va trebui să apere 6.030 puncte. Așadar, dacă italianul nu va performa până la finalul lui 2025 sunt șanse mari ca în fruntea clasamentului ATP să se producă o răsturnare.</p>
<p>De altfel, acesta pare să fie și obiectivul lui Carlos Alcaraz, care mai în glumă, mai în serios, l-a amenințat pe rivalul Jannik Sinner:</p>
<blockquote><p>Sinner, te provoc! Voi fi din nou numărul 1”, titrează <span>Gazzetta dello Sport</span>, citând un scurt pasaj dintr-un interviu acordat de Alcaraz.</p></blockquote>
<p>Alcaraz susține că va da totul pentru a-l întrece pe rivalul său în ierarhia ATP:</p>
<blockquote><p>Da, sunt pregătit (n.r. – să redevină număr 1 ATP). Anul trecut, după Jocurile Olimpice, mi-a fost greu să mă exprim și nu am obținut rezultate prea grozave. Așa că, de acum înainte, nu voi mai avea multe puncte de apărat până la finalul sezonului. Voi da totul în turneele viitoare pentru a câștiga cât mai multe puncte posibil. Știu că lui Sinner nu îi pasă dacă are multe puncte de apărat, este un luptător grozav care joacă întotdeauna pentru a câștiga și nu lasă nimic să-l afecteze. Dar sunt pregătit pentru o astfel de provocare. Acum, obiectivul meu principal este să recuperez primul loc în clasament. Mă pregătesc deja pentru turneele americane, ca să pot fi în formă maximă la US Open”, a mărturisit Alcaraz, citat de Gazzetta.it.</p></blockquote>
<h2><span>Carlos Alcaraz și Jannik Sinner sunt buni prieteni în afara ternului de tenis</span></h2>
<p>În continuare, Alcaraz a spus că are o strânsă relație de prietenie cu Jannik Sinner și cei doi își vorbesc des chiar și în afara terenului de tenis:</p>
<blockquote><p>E un lucru minunat pentru sportul nostru (n.r. – faptul că au preluat ștafeta de la Federer, Nadal și Djokovic), deoarece încurajează oamenii în continuare să urmărească și să joace tenis. Meciurile noastre, precum cele de la Roland Garros și Wimbledon, sunt întotdeauna foarte așteptate. Cu cât jucăm mai multe meciuri unul împotriva celuilalt, cu atât vom atrage mai mulți oameni în jurul acestui sport. Pentru că de fiecare dată când ne confruntăm amândoi ne depășim limitele. Tenisul e un sport unic, care îți permite să fii rival cu cineva pe teren, dar în același timp să vă respectați reciproc. Eu și Sinner suntem buni prieteni, vorbim despre multe lucruri în afara terenului. Am un mare respect pentru el, e o persoană grozavă și sunt sigur că vom putea menține veșnic această relație”, a mai declarat Carlos Alcaraz.</p></blockquote>

]]></description>
    </item>
    <item>
      <title>Petrecerea la care a participat Felix Baumgartner în Italia, cu câteva zile înainte să moară: „A glumit pe seama asta”</title>
      <link>https://www.prosport.ro/sport-life/petrecerea-la-care-a-participat-felix-baumgartner-in-italia-cu-cateva-zile-inainte-sa-moara-a-glumit-pe-seama-asta-20225963</link>
      <description><![CDATA[<img src="https://www.prosport.ro/wp-content/uploads/2025/07/Petrecerea-la-care-a-participat-Felix-Baumgartner-in-Italia-cu-cateva-zile-inainte-sa-moara-„A-glumit-pe-seama-asta-e1753130311762.jpg"/><br/><p>Felix Baumgartner s-a stins din viață la doar 56 de ani, în urma unui accident cu parapanta în Italia, petrecut pe 17 iulie.</p>
<p>Puțini știu însă că austriacul a participat la o petrece cu doar câteva zile în urmă, iar nimic nu avea să anunțe tragedia care avea loc să se petreacă.</p>
<h2><span>Ce făcea Felix Baumgartner în Italia, cu doar câteva zile înainte să moară: „A glumit pe seama asta”</span></h2>
<p>Felix Baumgartner a sărbătorit o zi de naștere cu doar câteva zile înainte de moartea sa tragică, anunță publicația germană Bild.</p>
<p>Concret, austriacul a sărbătorit-o pe Sahora, o italiancă care lucrează la aeroportul din Fermo. Tânăra împlinise 24 de ani și l-a invitat pe Felix la ziua ei de naștere.</p>
<p>Sahora a povestit pentru presa din Germania că Felix era într-o stare de spirit excelentă, făcând glume și având un stil de viață foarte sănătos.</p>
<p>Mai mult decât atât, austriacul a schimbat cifrele 2 și 4 între ele de pe tortul aniversar, spunându-i tinerei următoarele cuvinte: „Ne revedem când împlinești 42 de ani!”.</p>
<p>Din păcate însă, la doar câteva zile distanță de petrecerea respectivă, Felix Baumgartner avea să fie implicat într-un accident de parapantă, accident care i-a adus sfârșitul. Anchetatorii din Italia încearcă în continuare să găsească explicații pentru ceea ce s-a întâmplat cu fostul mare parașutist.</p>
<h2><span>Felix Baumgartner a murit în Italia, la numai 56 de ani. Reacție emoționantă din partea Mihaelei Rădulescu</span></h2>
<p>Aflat în vacanță în Italia, în regiunea Marche, Felix Baumgartner se relaxa alături de Mihaela Rădulescu. Așa cum obișnuia, celebrul parașutist a decis să sară cu parapanta, marea sa pasiune.</p>
<p>Nimeni și nimic nu avea să anticipeze ce urma să se întâmple pe 17 iulie. Austriacul a pierdut brusc controlul aparatului de zbor și s-a prăbușit într-o piscină din apropiere.</p>
<p>Medicii au sosit imediat la fața locului, însă, din păcate nu s-a mai putut face nimic pentru a-i salva viața. În continuare rămâne un mister dacă parapanta avea probleme mecanice sau pur și simplu lui Felix i s-a făcut rău în timpul zborului.</p>
<p>Mihaela Rădulescu, cea care era împreună cu Felix de 11 ani, <span>a postat un mesaj emoționant</span> despre fostul mare parașutist.</p>
<p>„Felix a murit făcând ceea ce iubea cel mai mult – zborul. A murit într-un loc pe care l-a iubit foarte mult, fiind a treia oară când am venit aici. A murit în timp ce mă ținea de mână și în timp ce strigam la el să lupte…”, a fost reacția Mihaelei Rădulescu pe Facebook.</p>

]]></description>
    </item>
    <item>
      <title>Cum era, de fapt, Gigi Becali în perioada în care nu era celebru şi nu devenise patronul FCSB: „Venea foarte des”</title>
      <link>https://www.prosport.ro/diverse/cum-era-de-fapt-gigi-becali-in-perioada-in-care-nu-era-celebru-si-nu-devenise-patronul-fcsb-venea-foarte-des-20225482</link>
      <description><![CDATA[<img src="https://www.prosport.ro/wp-content/uploads/2025/07/Cum-era-de-fapt-Gigi-Becali-in-perioada-in-care-nu-era-celebru-si-nu-devenise-patronul-FCSB-„Venea-foarte-des.jpg"/><br/><p>Un fost mijlocaș și căpitan al celor de la FCSB a dezvăluit cum era, de fapt, Gigi Becali, înainte să preia clubul în anul 2003.</p>
<p>Sorin Paraschiv, actualul antrenor al formației de Liga a 3-a, CSM Alexandria, a povestit cât de implicat obișnuia să fie Gigi Becali la echipă, deși nu ocupa nicio funcție în cadrul clubului.</p>
<h2><span>Cum era, de fapt, Gigi Becali în perioada în care nu devenise patronul FCSB</span></h2>
<p><span>Sorin Paraschiv, fostul căpitan al celor de la FCSB</span>, retras din activitatea de fotbalist la jumătatea anului 2014, a dezvăluit cum <span>Gigi Becali obișnuia să fie trup și suflet pentru „roș-albaștri”</span>.</p>
<p>Înainte de a prelua clubul în anul 2003, omul de afaceri se implica activ la formația bucureșteană încă din anii 2000, prin prezențe în vestiar, în deplasări și pe teren la marile victorii, deși nu avea încă un rol oficial în organigrama clubului. Becali susținea deja echipa și financiar încă de la acea vreme.</p>
<p>„Gigi Becali era alături de noi din 2000. Când am luat titlul în 2001, era alături de noi pe teren, s-a bucurat. Era implicat de atunci, era foarte aproape de noi, venea foarte des în vestiar, mergea în toate deplasările, chiar dacă nu era în acte.</p>
<p>Mai venea, mai glumea cu noi, ne mai încuraja. După 2003, când a preluat clubul, pentru noi, jucătorii, nu s-a întâmplat nimic. (n.r. Nu ați semnat niciun act că treceți la echipa lui Gigi Becali?) Nu, nu. În perioada celui de-al doilea contract, de senior, chiar dânsul mi-a mărit salariul”, a declarat Sorin Paraschiv pentru Golazzo Club.</p>
<h2><span>Sorin Paraschiv a rememorat cu emoție duelul FCSB – Rapid din sferturile Cupei UEFA</span></h2>
<p>În urmă cu o lună, Sorin Paraschiv a rememorat sferturile de finală din 2006 ale Cupei UEFA, când FCSB a întâlnit Rapidul. Formația antrenată de Cosmin Olăroiu a reușit să treacă mai departe în faza competiției după un 1-1 în Giulești și 0-0 pe Stadionul Național, datorită regulii golurilor marcate în deplasare.</p>
<p>„E cel mai tensionat meci din cariera mea. Clar că nici cei de la Rapid nu-şi doreau să pice cu noi, nici noi nu ne doream să jucăm cu ei, pentru că orgoliile erau foarte mari. Ne gândeam că mai bine jucam cu oricare altă echipă, dar nu e bine să ne elimine Rapid.</p>
<p>A fost o dublă manşă în care nu putem spune că ei au fost mai buni ca noi sau că noi am fost mai buni ca ei. Au fost două rezultate de egalitate, am avut noroc cu acel gol în deplasare, în ziua de astăzi ar fi stat altfel lucrurile”, declara Sorin Paraschiv pentru <span>Orange Sport</span>.</p>

]]></description>
    </item>
  </channel>
</rss>
