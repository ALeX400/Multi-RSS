<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Campioana mondială la atletism Georgeta Ciungan s-a spânzurat! Era una dintre cele mai respectate judecătoare şi avea doar 51 de ani</title>
      <link>https://www.prosport.ro/diverse/campioana-mondiala-la-atletism-georgeta-ciungan-s-a-spanzurat-era-una-dintre-cele-mai-respectate-judecatoare-si-avea-doar-51-de-ani-20168771</link>
      <description><![CDATA[<img src="https://www.prosport.ro/wp-content/uploads/2025/05/Campioana-mondiala-la-atletism-Georgeta-Ciungan-s-a-spanzurat-Era-una-dintre-cele-mai-respectate-judecatoare-si-avea-doar-51-de-ani-1-1400x790.png"/><br/><p>Georgeta Ciungan, campioană mondială la atletism în 1992, cu ocazia unei competiții organizate la Seul, în Coreea de Sud, a murit la vârsta de doar 51 de ani.</p>
<p>Din primele informații răspândite în spațiul media, ea s-ar fi spânzurat. Georgeta Ciungan a absolvit Dreptul la Universitatea „George Barițiu” din Brașov și lucra din postura de judecătoare la Tribunalul Bihor.</p>
<h2><span>Tragedie în sportul românesc: Georgeta Ciungan, dublă medaliată cu aur la Campionatele Mondiale de Atletism de la Seul, 1992, s-a spânzurat și a murit la doar 51 de ani</span></h2>
<p>O veste tristă a luat prin surprindere sportul românesc, luni, 12 mai 2025, anume că Georgeta Ciungan, ex-atletă profesionistă, s-ar fi spânzurat și ar fi decis astfel să își pună capăt zilelor la vârsta de doar 51 de ani.</p>
<p>Cei de la <span>Luju.ro</span> susțin că fosta mare campioană a României <span>s-ar fi spânzurat</span> la finalul săptămânii trecute, însă decesul a fost descoperit abia luni dimineață, când persoanele de la Biroul Electoral Județean Bihor s-au panicat de faptul că Georgeta Ciungan nu mai răspundea apelurilor telefonice.</p>
<p>Femeia lucra din postura de judecătoare la Tribunalul Bihor, iar sursa citată mai sus susține că programul încărcat de la locul de muncă a contribuit la decizia tragică luată de fosta atletă.</p>
<blockquote><p>Din informațiile noastre, Georgeta Ciungan – cunoscută drept unul dintre cei mai meticuloși magistrați ai Tribunalului Bihor – suferea de mai mulți ani de depresie, care s-a acutizat în ultima vreme din cauza creșterii volumului de muncă”, se arată pe Luju.ro.</p></blockquote>
<h2><span>Performanțe în sport și studii</span></h2>
<p>Georgeta Ciungan a reprezentat sportul românesc la nivel profesionist, iar în 1992, din postura de junioare, a luat parte la Campionatele Mondiale de atletism de la Seul, Coreea de Sud.</p>
<p>Ea a izbutit să revină la București atunci cu nu mai puțin de două medalii de aur, una cucerită la 400 de metri garduri și una la 4X400 de metri ștafetă, probă la care a luat parte alături de Mariana Florea, Ionela Țîrlea și Maria Magdalena Nedelcu.</p>
<p>O altă reușită demnă de apreciat consemnată în dreptul Georgetei Ciungan este cea de la Cupa Europei, din 1999. Atunci a izbutit să câștige două medalii de argint în probele menționate mai sus.</p>
<p>Georgeta Ciungan s-a putut mândri și cu trei titluri cucerite la nivel național.</p>
<p>După retragerea din sport, fosta sportivă a ales să pună serios mâna pe carte, iar în 2012 a absolvit Dreptul la Universitatea „George Barițiu” din Brașov. Imediat după, ea a intrat la Institutul Național al Magistraturii, cu cea mai mare notă din acea promoție, iar în 2015 a absolvit și din cadrul acestei instituții. A devenit apoi stagiar la Judecătoria Focșani, pentru ca ulterior să devină judecător definitiv în orașul menționat din județul Vrancea.</p>
<p>Începând cu luna noiembrie a anului 2018, așa cum susțin cei de la <span>BihorJust.ro</span>, Georgeta Ciungan s-a mutat, <span>tot din postura de judecătoare</span>, la Tribunalul Bihor.</p>

]]></description>
    </item>
    <item>
      <title>Nevasta l-a rupt total pe Brooklyn Beckham de David şi Victoria Beckham! Unde s-a distrat fiul starurilor engleze cu soția lui, după ce a refuzat să-şi vadă tatăl când a împlinit 50 de ani</title>
      <link>https://www.prosport.ro/sport-life/nevasta-l-a-rupt-total-pe-brooklyn-beckham-de-david-si-victoria-beckham-unde-s-a-distrat-fiul-starurilor-engleze-cu-sotia-lui-dupa-ce-a-refuzat-sa-si-vada-tatal-cand-a-implinit-50-de-ani-20169008</link>
      <description><![CDATA[<img src="https://www.prosport.ro/wp-content/uploads/2025/05/Nevasta-l-a-rupt-total-pe-Brooklyn-Beckham-de-David-si-Victoria-Beckham-Unde-s-a-distrat-fiul-starurilor-engleze-cu-sotia-lui-dupa-ce-a-refuzat-sa-si-vada-tatal-cand-a-implinit-50-de-ani.jpg"/><br/><p>Nicola Peltz, soția lui Brooklyn Beckham, a făcut orice până la urmă și a rupt de tot relația partenerului său cu părinții David și Victoria Beckham.</p>
<p>În timp ce tatăl său sărbătorea împlinirea frumoasei vârste de 50 de ani, băiatul său a petrecut cu nevasta lui și prietenii ei într-un restaurant de fițe din Los Angeles.</p>
<h2><span>Soția a făcut ce a făcut și l-a îndepărtat definitiv pe Brooklyn Beckham de părinții săi David şi Victoria</span></h2>
<p>Nicola Peltz, soția lui Brooklyn Beckham, a reușit până la urmă și a distrus de tot relația partenerului său cu părinții săi, celebrii David și Victoria Beckham.</p>
<p>În timp ce tatăl său sărbătorea împlinirea a cinci decenii de viață, băiatul său petrecea de mama focului împreună cu nevasta lui și prietenii ei într-un restaurant faimos din LA, scrie <span>mirror.co.uk</span>.</p>
<p>Brooklyn Beckham, 26 de ani, și Nicola, soția sa în vârstă de 30 de ani, au păstrat distanța față de familia Beckham, atât online, cât și în viața de zi cu zi, tânăra pereche declinând <span>aniversarea a 50 de ani a fostului mare fotbalist englez</span>.</p>
<p>Brooklyn și Nicola Peltz au fost numai zâmbete în timp ce s-au bucurat de o seară cu prietenii la „Osteria Angelini”, locație înțesată mai mereu cu vedete din Los Angeles, unde au sărbătorit ziua de naștere a actorului Oliver Trevena.</p>
<p>Nicola și Brooklyn, care s-au căsătorit într-o ceremonie fastuoasă în valoare de 3 milioane de lire sterline, în 2022, au fost etichetați într-o postare de către băiatul lui Oliver, care a împărtășit o serie de fotografii de la petrecere, titrând: „Viața continuă să se îmbunătățească! Ce noapte!”</p>
<h2><span>Petrecere alături de vedete de prim rang de la Hollywood</span></h2>
<p>Alături de ei au fost fratele lui Nicola, Will, în vârstă de 38 de ani, alături de vedetele de la Hollywood Gerard Butler și Tony Curran. De asemenea, au fost prezenți Hart Denton, și actorul Deadpool și Wolverine, Lewis Tan.</p>
<p>Legătura strânsă a lui Nicola cu fratele ei este departe de relația tensionată a lui Brooklyn cu frații săi. Pasionat de gătit, acesta obișnuia să-și umple contul de Instagram cu omagii pline de dragoste aduse părinților săi și celor trei frați – Romeo, 22 de ani, Cruz, 20 de ani și Harper, 13 ani.</p>
<p>Acum, nu a mai fost văzută nicio fotografie cu ei de la Boxing Day din anul trecut. De asemenea, el nu a mai publicat nimic de zilele de naștere recente ale părinților David și Victoria.</p>
<p><img alt="" class="size-large wp-image-20159043" decoding="async" fetchpriority="high" height="806" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-1400x806.jpg" srcset="https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-1400x806.jpg 1400w, https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-768x442.jpg 768w, https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-1536x884.jpg 1536w, https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-2048x1179.jpg 2048w" width="1400"/></p>
<h2><span>Fostul mare internațional englez încearcă disperat să-și întregească familia</span></h2>
<p>În weekend, David a părut să se adreseze fiului său cel mare în mijlocul acestui scandal familial. Duminică, în America a fost sărbătorită Ziua Mamei – la aproape o lună și jumătate după ce sărbătoarea anuală a fost celebrată în Marea Britanie. În ciuda faptului că este britanic, David a profitat de ziua simbolică pentru a posta o fotografie a soției Victoria cu toți cei patru descendenți ai lor.</p>
<p>Fostul fotbalist a împărtășit o imagine cu soția sa Vicky, legănându-și fiica Harper Seven în copilărie, alături de fiii lor Brooklyn, Romeo și Cruz.</p>
<p>David a posta și un mesaj: „La mulți ani de Ziua Mamei celei mai bune mămici. Tuturor prietenilor noștri din SUA. La mulți ani de Ziua Mamei”. Și și-a etichetat copiii, <span>inclusiv pe Brooklyn</span>, fanii speculând că aceasta ar putea fi modalitatea fostului fotbalistul de a ajunge la fiul său prin prin intermediul evenimentului prilejuit de „Ziua Mamei”.</p>

]]></description>
    </item>
    <item>
      <title>„Salvatorul lui Ianis Hagi” a pierdut 430.000 de euro. A băgat banii în firma prietenului său, „Renașterea Îngerului”, care a dat faliment</title>
      <link>https://www.prosport.ro/diverse/salvatorul-lui-ianis-hagi-a-pierdut-430-000-de-euro-a-bagat-banii-in-firma-prietenului-sau-renasterea-ingerului-care-a-dat-faliment-20168601</link>
      <description><![CDATA[<img src="https://www.prosport.ro/wp-content/uploads/2025/05/„Salvatorul-lui-Ianis-Hagi-a-pierdut-430.000-de-euro.-A-bagat-banii-in-firma-prietenului-sau-„Renasterea-Ingerului-care-a-dat-faliment--1400x909.jpg"/><br/><p>Steven Gerrard (44 de ani), antrenorul care i-a salvat cariera lui Ianis Hagi (26) în 2020, a pierdut nu mai puțin de 430.000 de euro, după ce o firmă în care deținea 25% din acțiuni a dat faliment din cauza datoriilor uriașe.</p>
<p>Și mai supărător pentru legenda lui FC Liverpool este faptul că societatea respectivă, cu numele „Renașterea Îngerului”, era deținută de unul dintre prietenii săi.</p>
<h2><span>Steven Gerrard „s-a fript” cu investiția într-o companie de apă, „Renașterea Îngerului”. Antrenorul care i-a salvat cariera lui Ianis Hagi a pierdut 430.000 de euro dintr-un foc</span></h2>
<p><span>Steven Gerrard i-a salvat cariera lui Ianis Hagi în 2020, atunci când românul a fost luat de Rangers de la Genk, iar recent s-a vehicuat în presa internațională că i-ar putea salva-o din nou</span>. Motivul? Gerrard urmează să revină în antrenorat și ar fi mare favorit să fie numit din nou pe banca echipei din Glasgow.</p>
<p>În altă ordine de idei, <span>prietenul lui Ianis Hagi, Steven Gerrard, a primit</span> de curând o lovitură neașteptată. O companie în care deținea 25% din acțiuni a falimentat din cauza datoriilor uriașe pe care le avea, iar potrivit jurnaliștilor de la <span>The Sun</span>, Gerrard a pierdut dintr-un foc 430.000 de euro!</p>
<p>Și mai supărător pentru Gerrard este faptul că cel care deținea compania și care l-a convins să se alăture proiectului este chiar unul dintre prietenii săi.</p>
<p>Cât despre societate în sine, așa cum anunță sursa menționată mai sus, numele acesteia era „Renașterea Îngerului” și se ocupa cu producția de apă. Nu orice fel de apă, ci una mai „sănătoasă” față de concurența de pe piață, după cum citează The Sun.</p>
<p>Prietenul lui Gerrard era acționar majoritar în companie, însă proiectului i s-au alăturat și alți investitori, nu doar fostul fotbalist de la FC Liverpool. Iar în total, în ideea respectivă de bussines s-a investit suma de aproape 3.000.000 de euro.</p>
<p>Conform The Sun, Steven Gerrard a izbutit să își recupereze aproximativ 50.000 de euro înainte de declararea falimentului, însă chiar și așa a pierdut o sumă importantă, care se ridică la circa 430.000 de euro.</p>
<h2><span>Nu au mai fost în stare să plătească nici măcar chiria</span></h2>
<p>Britanicii au oferit și câteva detalii financiare din momentul falimentului, iar prietenul lui Steven Gerrard chiar ajunsese la fundul sacului. Din datoriile totale ale companiei, peste 400.000 de euro reprezentau doar neplata chiriilor pentru sediul firmei.</p>
<p>Așadar, nu a mai fost cale de întors pentru „Renașterea Îngerului” și în cele din urmă a fost declarat falimentul.</p>
<p>Steven Gerrard are ocazia de a mai amortiza această pierdere, deoarece în presa internațională s-a tot scris că în vara anului 2025 va reveni pe banca tehnică.</p>
<p>Ex-mijlocașul naționalei Angliei este liber de contract din ianuarie 2025, după ce ultima oară a antrenat-o pe Al-Ettifaq, din prima ligă a Arabiei Saudite.</p>
<p>Așa cum am precizat deja și așa cum confirmă și cei de la The Sun, Gerrard se numără printre candidații favoriți să preia postul de manager de la Rangers, rămas vacant după demiterea lui Philippe Clement. În prezent, de echipa lui Ianis Hagi se ocupă, din postura de interimar, Barry Ferguson.</p>
<p>Pe lângă Rangers și Al-Ettifaq, Steven Gerrard a mai antrenat-o și pe Aston Villa, din Premier League, în intervalul noiembrie 2021 – octombrie 2022.</p>

]]></description>
    </item>
    <item>
      <title>Afaceristul care a plătit 402.000.000 de dolari pentru 1.000 de apartamente în New York distruge zvonurile că ar fi ajuns la sapă de lemn: „Sunt falit, dacă asta înseamnă să ai două avioane private și 100 de clădiri”</title>
      <link>https://www.prosport.ro/diverse/afaceristul-care-a-platit-402-000-000-de-dolari-pentru-1-000-de-apartamente-in-new-york-distruge-zvonurile-ca-ar-fi-ajuns-la-sapa-de-lemn-sunt-falit-daca-asta-inseamna-sa-ai-doua-avioane-pr-20168517</link>
      <description><![CDATA[<img src="https://www.prosport.ro/wp-content/uploads/2025/05/Afaceristul-care-a-platit-402000000-de-dolari-pentru-1000-de-apartamente-in-New-York-distruge-zvonurile-ca-ar-fi-ajuns-la-sapa-de-lemn-1400x850.jpg"/><br/><p>După ce a cumpărat 1.000 de apartamente în New York cu 402.000.000 de dolari, afaceristul demontează zvonurile că ar fi la sapă de lemn.</p>
<p>A adunat o avere netă de aproximativ 500 de milioane de dolari locuințe și proprietăți închiriate la prețuri accesibile, iar acum își apără demnitatea.</p>
<h2><span>Celebrul afacerist îi ironizează pe cei care susțin că e la sapă de lemn, spunând că are două avioane private și 100 de clădiri</span></h2>
<p>Fostul mare boxer profesionist Floyd Mayweather demontează afirmațiile conform cărora va da faliment și dezvăluie cum construiește „bogăție” prin intermediul imobiliarelor.</p>
<p><span>A achiziționat o varietate de proprietăți</span>, de la vile renumite și moșii moderne, până la locuințe și proprietăți de închiriat la prețuri accesibile. Toate acestea l-au ajutat să adune o avere netă de aproximativ 500 de milioane de dolari.</p>
<p>Suma a fost recent pusă sub semnul întrebării, când canalul YouTube de comentarii sportive „Fighters Corner News” a distribuit un videoclip intitulat „Stephen A. Smith îl demască pe Floyd Mayweather pentru falimentul său după o escrocherie de 402 milioane de dolari”.</p>
<p>Iar Fostul mare pugilist s-a decis să pună capăt speculațiilor, insistând că exact opusul este adevărat.</p>
<p>„Toată lumea are dreptul la propria opinie, dar dacă numești falit pe cineva care are două avioane private, deține 100 de clădiri și poate face ce vrea, atunci sunt destul de sigur că toată lumea dă faliment”, a explicat el în timpul unei apariții la Forumul din New York City al The Real Deal.</p>
<h2><span>Mayweather își protejează reputația, intentând un proces de defăimare de 100 de milioane de dolari</span></h2>
<p>Retras din activitate în august 2017, cu un palmares incredibil de 50 de victorii în tot atâtea meciuri, dintre care 27 înainte de limită, Floyd Mayweather sare la gâtul celor care susțin cu înverșunare că se confruntă cu dificultăți financiare.</p>
<p>Într-o carieră care s-a întins pe durata a 21 de ani, el câștigat 15 titluri mondiale la 5 categorii diferite de greutate. După ce a ieșit din ring pentru ultima dată, a decis să încerce o altă afacere potențial profitabilă: investițiile imobiliare.</p>
<p>Mayweather este atât de hotărât să-și protejeze reputația, încât a intentat recent un proces de defăimare în valoare de 100 de milioane de dolari împotriva Business Insider din cauza unui articol despre una dintre tranzacțiile lui imobiliare.</p>
<p>După ce Mayweather a dezvăluit pe Instagram că a achiziționat 62 de clădiri rezidențiale de apartamente în Manhattan <span>pentru prețul exorbitant de 402 milioane de dolari</span>, publicația a publicat un articol în care punea sub semnul întrebării dacă tranzacția a avut loc vreodată.</p>
<p>„Nu sunt un mincinos. Muncesc din greu pentru a-mi construi numele și reputația. În cei 48 de ani de viață, nu am dat niciodată în judecată o instituție media, dar presa m-a criticat pe mine și familia mea de-a lungul vieții și am fost mereu judecat. Nu voi lăsa pe nimeni să-mi defăimeze numele și să vorbească de rău despre mine și familia mea”, a spus el, referindu-se la proces, potrivit <span>yahoo.com</span>.</p>

]]></description>
    </item>
    <item>
      <title>Daniel Bîrligea și-a pus cenușă în cap, după derapajul rasist la adresa colegilor din naționala României: „Nu am fost lucid”</title>
      <link>https://www.prosport.ro/fotbal-intern/superliga/daniel-birligea-si-a-pus-cenusa-in-cap-dupa-derapajul-rasist-la-adresa-colegilor-din-nationala-romaniei-nu-am-fost-lucid-20168444</link>
      <description><![CDATA[<img src="https://www.prosport.ro/wp-content/uploads/2025/05/Daniel-Birligea-si-a-pus-cenusa-in-cap-dupa-derapajul-rasist-la-adresa-colegilor-din-nationala-Romaniei-„Nu-am-fost-lucid-1400x1050.jpg"/><br/><p>Daniel Bîrligea (25 de ani), atacantul de la FCSB, și-a cerut scuze după mesajul cu tentă rasistă pe care l-e transmis prin intermediul rețelelor de socializare după ce echipa lui și-a adjudecat titlul de campioană.</p>
<p>„Roș-albaștrii” au pornit petrecerea chiar la hotelul din Cluj, unde erau cazați în perspectiva meciului cu U de duminică, la finalul jocului Universitatea Craiova – CFR Cluj 2-2. Remiza aceasta a trimis, din punct de vedere matematic, titlul spre clubul lui Gigi Becali, iar fotbaliștii au primit „verde” la sărbătorit. Atacantul Daniel Bîrligea a ținut să își arate bucuria și în mediul online, însă a avut slaba inspirație de a posta un desen cu un berbec cu medalia la gât, care o reprezenta pe FCSB, și care avea în lesă doi câini. Tot jos, pe pământ, erau desenate trei păsări de culoare neagră.</p>
<p>Mesajul său a fost considerat unul rasist, iar Daniel Bîrligea a ținut să își ceară scuze, tot prin intermediul rețelelor de socializare, imediat după finalul meciului Universitatea Cluj – FCSB 0-2.</p>
<h2><span>Daniel Bîrligea și-a cerut scuze pentru derapajul rasist</span></h2>
<p>Copleșit de reacțiile negative pe care le-a provocat postarea sa, Daniel Bîrligea și-a pus cenușă în cap și a transmis că nu a dorit să creeze niciun fel de tensiuni.</p>
<p>„Îmi pare rău pentru postarea pe care am făcut-o într-un moment de euforie și entuziasm, imediat după câștigarea titlului. Nu am fost lucid și nu mi-am dat seama că imaginea putea fi interpretată ca rasistă și jignitoare. Nu am vrut să jignesc pe nimeni și cu siguranță nu mi-am dorit și nu îmi doresc să creez tensiuni.</p>
<p>Respect adversarii cu care sunt coleg la echipa nationala și pe suporterii lor, chiar dacă suntem rivali pe teren. Îmi doresc ca bucuria sportivă să rămână în limitele respectului reciproc. Îmi asum greșeala și îmi cer scuze sincer tuturor pentru reacția neinspirată!”, a transmis Daniel Bîrligea, prin intermediul rețelelor de socializare.</p>
<p><iframe allowfullscreen="allowfullscreen" frameborder="0" height="595" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3Dpfbid0AanUbicrMosJeN4fcXmTs4qFqJ2VjqofAo7fZ9r1WAdh4AyRSa2jeyCsFhDeoamJl%26id%3D100008426402776&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>„Venită de la chef”, FCSB a învins-o pe U Cluj</span></h2>
<p>Jucătorii de la FCSB au sărbătorit, vineri noaptea, câștigarea celui de-al doilea titlu consecutiv, pe care și l-au adjudecat din punct de vedere matematic după ce singura echipă încă aflată în cursa pentru supremație, CFR Cluj, a scos doar un punct la Craiova.</p>
<p>Fotbaliștii lui Gigi Becali s-au distrat și au dansat, până după ora 01.00 – așa cum a anunțat Florin Tănase, iar duminică seara au intrat pe teren pentru meciul cu U Cluj.</p>
<p>Cu toate că nu mai aveai niciun obiectiv și că erau, cu siguranță, mai obosiți decât ardelenii, „roș-albaștrii” au reușit să se impună cu 2-0, grație „dublei” semnate de Marius Ștefăbescu.</p>

]]></description>
    </item>
  </channel>
</rss>
