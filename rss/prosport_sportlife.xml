<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul și-a extins imperiul afacerilor cu un lanț de restaurante de sushi</title>
      <link>https://www.prosport.ro/diverse/milionarul-si-a-extins-imperiul-afacerilor-cu-un-lant-de-restaurante-de-sushi-20152453</link>
      <description><![CDATA[<img src="https://www.prosport.ro/wp-content/uploads/2025/04/Milionarul-si-a-extins-imperiul-afacerilor-cu-un-lant-de-restaurante-de-sushi.jpg"/><br/><p>Unul dintre cei mai cunoscuți piloți din Formula 1 investește masiv și a dat lovitura cu un lanț de restaurante de sushi.</p>
<p>Fernando Alonso se află la ultimele sezoane în „Marele Circ”. Dublul campion mondial de Formula 1 a descis să investească într-un lanț de restaurante de sushi danezo-japonez.</p>
<h2><span>Fernando Alonso se lansează în afaceri în domeniul horeca</span></h2>
<p>Pilotul de Formula 1 a luat-o pe urmele unui alt rival din circuit. După ce Lewis Hamilton a lansat un lanț internațional de preparate vegetariene, a venit rândul lui Fernando Alonso să se alăture unui proiect din <span>domeniul horeca</span>. Lanțul de restaurante Sticks’n’Sushi este deținut acum de pilotul spaniol alături de compania McWin Food Ecosystem Fund.</p>
<p>McWin a achiziționat pachetul majoritar de acțiuni în februarie 2024. De la preluarea brandului de către compania fondată în 2021, au fost deschise noi locații în Londra în Richmond, Islington și Battersea Power Station.</p>
<p>„Ne-am bucurat de un parteneriat excelent cu Fernando încă de la începutul încorporarii noastre. Investiția sa în Sticks’n’Sushi este o validare extraordinară a calității afacerii și a oportunității clare pe care o are pe drumul care urmează. Fernando Alonso și Sticks’n’Sushi au o entuziasm, o pasiune comună pentru a aduce acest parteneriat de excelență”, a precizat președintele Sticks’n’Sushi, Harry Goss, notează <span>FDT</span>.</p>
<p>Este un brand lansat în urmă cu aproape 31 de ani în Copenhaga. La aproximativ patru ani de la deschiderea primul restaurant, a fost lansat primul format takeaway. În prezent, afacerea s-a mai extins în două țări, Germania și Anglia. În total sunt peste 30 de restaurante în care lucrează peste 1.400 de persoane.</p>
<p>Fernando Alonso s-a arătat încântat de colaborarea cu McWin pentru investiția făcută într-un lanț de restaurante de renume.</p>
<blockquote><p>„Sunt încântat că am colaborat cu McWin pentru a investi în grupul de restaurante Sticks’n’Sushi, cu obiectivul clar de a face din acesta „Brand” de referință pe segmentul alimentar japonez în Marea Britanie și Europa. Împreună împărtășim aceleași valori de bază și aștept cu nerăbdare această călătorie fantastică cu McWin.”, a precizat Alonso.</p></blockquote>
<h2><span>Lucrurile nu decurg prea bine pentru spaniol în Formula 1</span></h2>
<p>Ajuns la 43 de ani, <span>Fernando Alonso</span> este unul dintre cei mai longevivi piloți din Formula 1. În acest sezon concurează pentru Aston Martin Aramco, dar nu a obținut niciun punct după cinci etape.</p>
<p>Fostul campion mondial din 2005 și 2006 a debutat în 2001 și de atunci nu a lipsit decât în intervalul 2019-2021. Are peste 380 de curse la activ devenind pilotul cu cele mai multe starturi din istoria competiției.</p>

]]></description>
    </item>
    <item>
      <title>Zeița din UFC, imagini spectaculoase în costum de baie</title>
      <link>https://www.prosport.ro/diverse/zeita-din-ufc-imagini-spectaculoase-in-costum-de-baie-20152368</link>
      <description><![CDATA[<img src="https://www.prosport.ro/wp-content/uploads/2025/04/Zeita-din-UFC-imagini-spectaculoase-in-costum-de-baie.jpg"/><br/><p>Zeița din UFC a distribuit imagini spectaculoase în costum de baie în timp ce își savurează cafeaua.</p>
<p>Fanii lui Brittney Palmer, celebra fată care intră în ring cu pancarta cu numărul <span>rundelor din UFC</span>, le-a stârnit și mai mult imaginația fanilor cu o postare de pe rețelele de socializare. Vedeta din UFC are peste 1.1 milioane de urmăritori pe rețelele de socializare și de fiecare dată își uimește fanii cu poze provocatoare, dar și apariții memorabile din cadrul galelor UFC.</p>
<h2><span>La 37 de ani Brittney Palmer „dovedește că există un Dumnezeu”</span></h2>
<p>Ajunsă la 37 de ani, Brittney Palmer arată cu 10 ani mai tânără și reușește să atragă atenția la fiecre apariție. Cu ultima postare încinge atmosfera într-un costum de baie, în timp ce își savurează cafeaua. Este un costum de baie de culoare mov închis. În descrierea pozei, Palmer le explică fanilor că le arată cum își bea ea în fiecare dimineață cafeaua, într-o lenjerie sexi care îi scoate în evidență formele.</p>
<blockquote><p>„Așa beau cafeaua dimineața… Acum știi”, e descrierea de la postarea vedetei.</p></blockquote>
<p>Imediat au apărut sute de reacții din partea fanilor, care au avut numai remarci pozitive la adresa starului american.</p>
<p>„Ești absolut uluitoare, ești atât de frumoasă.”, „Dacă m-ai privi vreodată așa, aș leșina. Pur și simplu wow.”, „Asta dovedește că există un Dumnezeu. Absolut superbă.”, sunt câteva din comentariile de la postarea lui Palmer.</p>
<h2><span>Anunț trist pentru fanii UFC: Brittney Palmer nu va mai apărea în ring</span></h2>
<p>Brittney Palmer a făcut parte din familia UFC de la gala UFC 125 din 2011 până la UFC 296 din decembrie 2023. Ea și-a anunțat retragerea din rolul care a consacrat-o, fapt care i-a întristat teribil pe fanii americancei. A fost o retragere care era de înțeles, după ce a făcut parte din numeroase gale timp de 12 ani. A câștigat și titlul de „Ringcard Girl of the Year” în anul în care și-a anunțat retragerea.</p>
<blockquote><p>„Am făcut asta mult timp și mereu am primit aceeași întrebare: «Când o să te retragi? Când o să lași locul unei alte fete?»,. Am 36 de ani. Mereu am spus că, în momentul în care cariera mea artistică va ajunge la același nivel cu cea din UFC și nu voi mai putea să mă dedic în mod egal ambelor, va trebui să iau o decizie. Și acel moment a sosit. Pur și simplu simți asta.”, preciza Palmer pentru <span>MMA Junkie Radio</span>.</p></blockquote>
<p>Brittney Palmer s-a gândit că ar fi momentul ideal să își anunțe retragerea în momentul în care primește titlul de „Ringcard Girl of the Year” pe scena de la New York.</p>
<blockquote><p>„Când am aflat că am câștigat titlul de Ring Girl of the Year, eram de fapt în New York, lucrând la acel eveniment. Dintr-o dată, m-am gândit: «Știi ceva? N-ar fi epic dacă aș folosi această ocazie, în care am microfonul, pentru a-mi anunța retragerea?» Noi nu prea avem parte de un microfon, de o voce, așa că să pot profita de acel moment mi s-a părut o metodă minunată de a încheia anul și cariera mea în UFC. Așa că am făcut-o.”,  a mai spus Palmer.</p></blockquote>

]]></description>
    </item>
    <item>
      <title>Război în echipa naționala a României de FED Cup. Gabriela Ruse, reacție dură la adresa lui Horia Tecău: „Am impresia că nu înțelege asta”</title>
      <link>https://www.prosport.ro/alte-sporturi/tenis/razboi-in-echipa-nationala-a-romaniei-de-fed-cup-gabriela-ruse-reactie-dura-la-adresa-lui-horia-tecau-am-impresia-ca-nu-intelege-asta-20152191</link>
      <description><![CDATA[<img src="https://www.prosport.ro/wp-content/uploads/2025/04/Razboi-in-echipa-nationala-a-Romaniei-de-FED-Cup.-Gabriela-Ruse-reactie-dura-la-adresa-lui-Horia-Tecau-„Am-impresia-ca-nu-intelege-asta-1400x842.png"/><br/><p>Horia Tecău (40 de ani) pare că a declanșat un mic război în echipa națională a României de FED Cup, după declarațiile pe care le-a oferit înainte de plecarea „tricolorelor” la Tokyo.</p>
<p>România a pierdut fără drept de apel împotriva reprezentativelor din Canada și Japonia, iar înaintea meciurilor, antrenorul Tecău s-a plâns de faptul că nu a avut la dispoziție cele mai bune jucătoare. Și nu doar că s-a plâns, ci le-a pus la zid pe sportivele care au refuzat să se prezinte la lot.</p>
<h2><span>Gabriel Ruse răspunde acuzațiilor făcute de Horia Tecău și reaprinde scandalul izbucnit în naționala României de FED Cup</span></h2>
<p><span>Naționala României de FED Cup a fost distrusă de Canada și Japonia în grupa de calificare la turneul final Billie Jean King Cup</span>, însă ce-i drept, antrenorul Horia Tecău nu a avut la dispoziție cele mai bune jucătoare.</p>
<p>Reprezentativa noastră s-a deplasat la Tokyo cu un lot tânăr și fără prea mare experiență la nivel înalt, iar cea mai bine clasată jucătoare din ierarhia WTA, numărul 85 mondial mai precis, a fost Anca Todoni, în vârstă de 20 de ani.</p>
<p><span>Horia Tecău parcă a anticipat dezastrul ce a urmat în Japonia și înainte de plecarea „tricolorelor” a făcut câteva declarații acide</span>. Pe scurt, le-a atacat fără menajamente pe jucătoarele din TOP 100 WTA care l-au refuzat:</p>
<blockquote><p>E un subiect pe care trebuie să îl vorbim. Mie nu îmi place această abordare de tip „Vii la echipa națională doar când contextul este favorabil pentru tine”. Am fost și eu jucător. Poate nu avem susținerea financiară pe care ne-o dorim, dar ne antrenăm în condiții bune, avem specialiști la care putem să apelăm… Și când adevărul este că „Pot să vin să reprezint România, dacă se potrivește cu programul meu”, mie sincer nu îmi place. Și asta trebuie să o spun”, a spus, printre altele, Horia Tecău.</p></blockquote>
<p>Declarațiile sale au ajuns, în mod evident, și la urechile jucătoarelor țintite, iar la aproximativ 3 săptămâni distanță, Gabriela Ruse a ales să îi răspundă.</p>
<p>În vârstă de 27 de ani și ocupantă a locului 45 în clasamentul WTA, Ruse a transmis:</p>
<blockquote><p>Am văzut declaraţia lui Horia, ce pot să zic, câteodată am aşa impresia că nu a fost jucător şi nu înţelege situaţia. Şi pentru noi, să mergem să jucăm în Japonia pe o altă suprafaţă, pe un alt continent, schimbând deja de zece ori fusul orar, nu e uşor. Adică toate lucrurile astea se simt, şi pentru mine scopul principal a fost să mă calific la Roland Garros pe tabloul principal”, și-a început Gabriela Ruse discursul, citată de <span>As.ro</span>.</p></blockquote>
<h2><span>„M-a durut!”</span></h2>
<p>În continuare, sportiva a spus clar că a luat personal acuzațiile lansate de Horia Tecău, chiar dacă antrenorul naționalei României de FED Cup a evitat să dea nume:</p>
<blockquote><p>M-a şi durut puţin acea declaraţie a lui, pentru că am venit mereu cu sufletul deschis. S-a întâmplat o dată sau de două ori să nu pot participa. Plus că la mine, eu n-am putut să particip din cauza accidentării de la Miami, eu n-am ştiut dacă o să fiu disponibilă să pot participa la Fed Cup. Priorităţi, în primul rând. Dar să nu se înţeleagă faptul că nu vreau să joc pentru ţara mea. Iubesc să joc pentru ţara mea şi probabil că sunt cele mai frumoase momente din cariera unui sportiv. Câteodată, trebuie să pui în balanţă lucrurile. Ce e câteodată bine pentru tine şi ceea ce nu este atât de bine”, a completat Gabriela Ruse, conform sursei citate.</p></blockquote>
<p>Pe 21 aprilie, Gabriela Ruse a fost eliminată în prima partidă din calificările turneului WTA 1000 de la Madrid, scor 4-6, 6-2, (3)6-7 de mult mai slab cotata Teodora Kostovic (17 ani – 625 WTA), din Serbia.</p>

]]></description>
    </item>
    <item>
      <title>Mario Iorgulescu e considerat evadat! Riscă alți 3 ani de închisoare, pe lângă cei 8 ani și 8 luni primiți deja</title>
      <link>https://www.prosport.ro/diverse/mario-iorgulescu-e-considerat-evadat-risca-alti-3-ani-de-inchisoare-pe-langa-cei-8-ani-si-8-luni-primiti-deja-20151972</link>
      <description><![CDATA[<img src="https://www.prosport.ro/wp-content/uploads/2025/04/Mario-Iorgulescu-e-considerat-evadat-Risca-alti-3-ani-de-inchisoare-pe-langa-cei-8-ani-si-8-luni-primiti-deja-1400x863.png"/><br/><p>Poliția Română a anunțat, în mod oficial, că Mario Iorgulescu, fiul președintelui LPF, Gino Iorgulescu, este considerat evadat.</p>
<p>Tânărul riscă alți 3 ani de închisoare, pe lângă cei 8 ani și 8 luni primiți deja, cumulat, pentru mai multe acuzații de care a fost găsit vinovat.</p>
<h2><span>Mario Iorgulescu, pe site-ul Poliției Române la secțiunea „persoane urmărite”: e considerat evadat, astfel că riscă majorarea pedepsei de 8 ani și 8 luni de închisoare cu executare</span></h2>
<p>La data de 18 decembrie 2024, <span>judecătorii au dat decizia definitivă în cazul lui Mario Iorgulescu, iar fiul șefului LPF a primit o pedeapsă de opt ani și opt luni de închisoare cu executare</span>.</p>
<p>Tânărul nu s-a prezentat în țară pentru a-și primi sentința, invocând faptul că se află în continuare internat într-o clinică psihiatrică din Italia, cu probleme specifice.</p>
<p>Lunile au trecut și, tocmai din cauza situației menționate mai sus, <span>văduva bărbatului omorât de Mario Iorgulescu în tragicul accident de mașină din data de 8 septembrie 2019 a răbufnit: „Dacă era bolnav, de ce n-a murit până acum?”</span>, a spus, printre altele, Patricia Vicol.</p>
<p>Poliția Română a luat atitudine și Mario Iorgulescu a fost adăugat pe <span>site-ul instituției la secțiunea „persoane urmărite”</span>. Pe scurt, fiul lui Gino Iorgulescu este considerat evadat în acest moment:</p>
<blockquote><p>La data de 18.12.2024, Tribunalul București a emis MEPI nr. 337/2024, împotriva celui în cauză pentru săvârșirea infracțiunilor de ucidere din culpă, conducerea unui vehicul sub influența alcoolului sau a altor substanțe și complicitate la lipsire de libertate, fiind condamant la 8 ani și 8 luni de închisoare”, se arată pe PolițiaRomână.ro, în dreptul lui Mario Gino Iorgulescu, născut la data de 30 mai 1995.</p></blockquote>
<p>În dreptul motivului pentru care a fost dat în urmărire, Poliția Română precizează:</p>
<blockquote><p>Mandat de executare a pedepsei cu închisoarea. Fapta: lipsire de libertate”, se mai arată pe sursa citată.</p></blockquote>
<h2><span>Riscă încă 3 ani de închisoare</span></h2>
<p>Potrivit publicației <span>SpyNews.ro</span>, care a preluat un pasaj din legislația română, Mario Iorgulescu riscă alți 3 ani de închisoare pentru faptul că nu s-a predat autorităților în timp util și a fost încadrat la secțiunea „persoane urmărite” drept evadat:</p>
<blockquote><p>Se adaugă un nou alineat – (3^1) la art. 285 din Codul penal (fapta de evadare), care prevede faptul că se consideră evadare și fapta persoanei condamnate la pedeapsa detențiunii pe viață sau la pedeapsa închisorii de a nu se prezenta la organul de poliție în vederea punerii în executare a mandatului de executare a pedepsei în termen de 7 zile de la data la care a rămas definitivă hotărârea prin care s-a dispus executarea pedepsei. Pedeapsa aplicată pentru infracțiunea de evadare se adaugă la pedeapsa rămasă neexecutată la data evadării. În cazul hotărârilor care au rămas definitive anterior intrării în vigoare a prezentei legi, termenul de 7 zile curge de la data intrării în vigoare a prezentei legi”, așa sună pasajul din lege evidențiat de cei de la Spy News.</p></blockquote>
<p>Rămâne de văzut cum va evolua cazul care îl are în prim-plan pe fiul președintelui Ligii Profesioniste de Fotbal.</p>

]]></description>
    </item>
    <item>
      <title>„M-a trezit la 4 dimineața pentru asta”. Maria Sharapova, surprinsă de soțul ei, afaceristul milionar Alex Gilkes</title>
      <link>https://www.prosport.ro/alte-sporturi/tenis/m-a-trezit-la-4-dimineata-pentru-asta-maria-sharapova-surprinsa-de-sotul-ei-afaceristul-milionar-alex-gilkes-20151359</link>
      <description><![CDATA[<img src="https://www.prosport.ro/wp-content/uploads/2025/04/„M-a-trezit-la-4-dimineata-pentru-asta22.-Maria-Sharapova-surprinsa-de-sotul-ei-afaceristul-milionar-Alex-Gilkes-1400x806.jpg"/><br/><p>Prin intermediul unei postări pe care a realizat-o pe pagina ei de Instagram, acolo unde este urmărită de aproape 5.000.000 de persoane, Maria Sharapova (38 de ani) a dezvăluit că soțul ei, afaceristul milionar Alex Gilkes (45), a trezit-o forțat la ora 4 dimineața.</p>
<p>Motivul? Britanicul a dorit neapărat să facă o achiziție și a vrut ca partenera de viață să îi fie alături atunci când trebuie să aleagă produsul perfect.</p>
<h2><span>Pentru ce a putut milionarul Alex Gilkes să o trezească pe Maria Sharapova la ora 4 dimineața. Reacția ex-jucătoarei de tenis, savuroasă</span></h2>
<p>Chiar dacă s-a retras din circuitul profesionist de tenis feminin deja de mai bine de 5 ani, Maria Sharapova continuă să păstreze o legătură foarte strânsă cu fanii ei, iar cel mai ușor mod prin care poate ține vie această legătură este pagina ei de Instagram.</p>
<p>Pe platforma de socializare menționată, fosta campioană a izbutit să adune o comunitate de aproape 5.000.000 de persoane, pe care o încântă cu postări frecvente.</p>
<p>De curând, <span>Maria Sharapova a publicat o nouă imagine cu fiul ei, Theo</span>, care a crescut considerabil și deja este un băiat mare. Totodată, <span>rusoaica vrea să sfideze vârsta din buletin, cei 38 de ani mai precis, și tot recent a postat un selfie în costum de baie</span>.</p>
<p>După ce au ieșit în evidență ea și fiul ei, a venit momentul ca Maria Sharapova să îl ia la țintă și pe partenerul de viață, afaceristul milionar britanic Alex Gilkes.</p>
<p>Potrivit unei postări pe care Sharapova a distribuit-o la InstaStory, Gilkes a trezit-o forțat la ora 4 dimineața și a obligat-o să îl însoțească la o piață destinată vânzării de pește.</p>
<blockquote><p>M-a trezit la 4 dimineața… pentru a merge la piața de pește”, a scris Maria Sharapova, pe o fotografie în care se poate observa cu ușurință cât de deranjată a fost de faptul că nu și-a făcut somnul de frumusețe.</p></blockquote>
<p>Într-o altă imagine, Sharapova a fost fotografiată, alături de soțul ei, de la fața locului. Aparent, cei doi au mers să achiziționeze un ton proaspăt prins și de dimensiuni impresionante, care poate avea un preț și de câteva mii de dolari, în funcție de greutate, de cantiatea de grăsime și de calitatea peștelui:</p>
<blockquote><p>Ce părere am eu despre asta”, a scris Sharapova, de data aceasta în dreptul unei poze în care stă cu brațele încrucișate.</p></blockquote>
<p>Cel mai probabil, ea a vrut să sugereze că Alex Glikes putea foarte ușor să aleagă captura potrivită și în lipsa ei.</p>
<figure aria-labelledby="figcaption_attachment_20151366" class="wp-caption aligncenter" id="attachment_20151366"><img alt="" class="size-large wp-image-20151366" decoding="async" fetchpriority="high" height="1400" sizes="(max-width: 793px) 100vw, 793px" src="https://www.prosport.ro/wp-content/uploads/2025/04/maria-sharapova1-793x1400.jpg" srcset="https://www.prosport.ro/wp-content/uploads/2025/04/maria-sharapova1-793x1400.jpg 793w, https://www.prosport.ro/wp-content/uploads/2025/04/maria-sharapova1-768x1355.jpg 768w, https://www.prosport.ro/wp-content/uploads/2025/04/maria-sharapova1-870x1536.jpg 870w, https://www.prosport.ro/wp-content/uploads/2025/04/maria-sharapova1.jpg 1080w" width="793"/><figcaption class="wp-caption-text" id="figcaption_attachment_20151366">SURSA FOTO: instagram.com/mariasharapova/</figcaption></figure>
<h2><span>Maria Sharapova și Alex Glikes sunt logodiți din decembrie 2020</span></h2>
<p>Maria Sharapova și Alex Glikes formează un cuplu din 2018, iar doi ani mai târziu, în 2020, au devenit logodnici.</p>
<blockquote><p>Am spus da din prima zi în care ne-am cunoscut. Dar acesta a fost micul nostru secret, nu-i așa”, scria Sharapova pe Instagram, în dreptul unui selfie cu Alex Gilkes.</p></blockquote>
<p>Milionarul britanic a realizat și el o postare la acel moment:</p>
<blockquote><p>Îți mulțumesc pentru că m-ai făcut un bărbat foarte, foarte fericit. Aștept cu nerăbdare să te iubesc o viață și să învăț lucruri de la tine”, a punctat Alex Gilkes.</p></blockquote>
<p>În ciuda celor menționate mai sus, cei doi nu se grăbesc să își unească destinele în mod oficial. Într-un interviu pe care l-a acordat în 2024, pentru revista <span>People</span>, Sharapova a transmis:</p>
<blockquote><p>Voiam să facem o nuntă mare, dar apoi am rămas însărcinată. Momentan nu am programat un nou eveniment. Poate în următorii doi ani”, spunea Sharapova.</p></blockquote>

]]></description>
    </item>
  </channel>
</rss>
