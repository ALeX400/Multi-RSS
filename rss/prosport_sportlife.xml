<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Miliardarul căruia Ion Țiriac i-a cerut să-i semneze în aur maşinile uimeşte planeta. Moştenitorul imperiului Porsche sparge un deal ca să ajungă mai repede acasă</title>
      <link>https://www.prosport.ro/diverse/miliardarul-caruia-ion-tiriac-i-a-cerut-sa-i-semneze-in-aur-masinile-uimeste-planeta-mostenitorul-imperiului-porsche-sparge-un-deal-ca-sa-ajunga-mai-repede-acasa-20153993</link>
      <description><![CDATA[<img src="https://www.prosport.ro/wp-content/uploads/2025/04/Miliardarul-caruia-Ion-Tiriac-i-a-cerut-sa-i-semneze-in-aur-masinile-uimeste-planeta.-Mostenitorul-imperiului-Porsche-sparge-un-deal-ca-sa-ajunga-mai-repede-acasa.jpg"/><br/><p>Moștenitorul imperiului Porsche arată că poți face orice îți dorești atunci când ai toți banii din lume. Miliardarul căruia Ion Țiriac i-a solicitat să îi semneze în aur mașinile a decis să sape printr-un sit UNESCO pentru a scurta drumul spre casă.</p>
<p>Wolfgang Porsche e gata să scoată din buzunare 10 milioane de euro pentru a săpa un tunel de 500 de metri prin dealul Kapuzinerberg, în Salzburg, Austria. Scopul proiectului este de a-i permite să ajungă mai ușor în propria locuință, acolo unde are un garaj impresionant cu modele rare Porsche în valoare de zeci de milioane de euro.</p>
<h2><span>Nimic nu îl oprește pe moștenitorul Porsche să își ducă planul la bun sfârșit</span></h2>
<p>Deși centrul orașului Salzburg a devenit sit UNESCO de mai bine de 28 de ani, se pare că proiectul lui Wolfgang Porsche poate fi realizat fără să încalce vreo lege. Miliardarul a reușit să ajungă la o înțelegere cu primăria plătind o sumă foarte mică, în valoare de 40.000 de euro.</p>
<p>Wolfgang Porsche dorește ca pe lângă tunel să facă și un garaj inedit în care va depozita 12 mașini. El are câte o copie a fiecărui model Porsche construit vreodată printre care se numără modele rarisime pe care doar Ion Țiriac le mai deține.</p>
<p>Timp de câteva zile au avut loc proteste în centrul orașului. Mai mulți protestatari au contestat vehement construcția. Unul dintre activiștii prezenți la fața locului a precizat că „Salzburg a devenit o scenă de protest împotriva unui proiect grotesc”, notează Der Standard. Nici locuitorii nu sunt prea încântați de proiectul miliardarului care îi va fi benefic doar lui. Construcția poate avea un impact major asupra structurii dealului, dar și a drumului frecventat de turiști pentru a admira priveliștile orașului.</p>
<p>Celebrul miliardar a achiziționat Paschinger Schlössl, cunoscută și ca vila Stefan Zweig (reședința scriitorului Zweig). Întreaga reședință l-a costat peste 8 milioane de euro și a fost renovată complet.</p>
<p>Tot ce mai trebuie să se întâmple pentru a începe lucrările este modificarea planului de urbanism al orașului, fapt pentru care se va vota în Consiliul Local abia la mijlocul lunii mai.</p>
<h2><span>Wolfgang Porsche îi semnează în aur mașinile lui Ion Țiriac</span></h2>
<p>În urmă cu patru ani, miliardarul român își completa <span>uriașa colecție</span> cu un model rar de la Porsche, 911 Targa. Ion Țiriac a dezvăluit cum a reușit să îl convingă pe moștenitorul imperiului Porsche să îi semneze toate mașinile pe care le achiziționează.</p>
<blockquote><p>„Ar trebui să mi-o semnezi în aur, i-am spus. Mi-a răspuns că ei nu fac treburi de acestea, ei fac doar mașini foarte bune. Semnături pot să îmi dea, dar nu gratis. Și de atunci am eu de fiecare dată plăcuța, iar cand iese o mașină nouă pentru Țiriac Collection, domnul Porsche o personalizează”, a precizat Ion Țiriac, notează<span> profit.ro</span>.</p></blockquote>

]]></description>
    </item>
    <item>
      <title>Fotbalistul lui Hermannstadt care l-a îmbrățișat pe arbitrul Flueran a răpus Juventus în Supercupa Italiei. A plecat din „Cizmă” dintr-un motiv amoros</title>
      <link>https://www.prosport.ro/cupa-romaniei/fotbalistul-lui-hermannstadt-care-l-a-imbratisat-pe-arbitrul-flueran-a-rapus-juventus-in-supercupa-italiei-a-plecat-din-cizma-dintr-un-motiv-amoros-20153930</link>
      <description><![CDATA[<img src="https://www.prosport.ro/wp-content/uploads/2025/04/Fotbalistul-lui-Hermannstadt-care-l-a-imbratisat-pe-arbitrul-Flueran-a-rapus-Juventus-in-Supercupa-Italiei.-A-plecat-din-„Cizma-dintr-un-motiv-amoros.jpg"/><br/><p>Hermannstadt a obținut o calificare istorică în finala Cupei României, programată pe 14 mai, după un meci de infarct cu Rapid, scor 2-1. Disputa a fost tranșată de golul lui Sergiu Buș, din minutul 94, care a împins în plasă o minge șutată din voleu de Alessandro Murgia.</p>
<p>După gol, camerele de luat vederi l-au surprins pe fotbalistul italian sărind în brațele arbitrului Viorel Flueran, care era pe traiectoria sa. Gestul lui Murgia va intra în istoria momentelor antologice din fotbalul românesc. Iar protagonistul lui nu este un jucător oarecare, ci un mijlocaș care a cunoscut gustul marilor succese.</p>
<h2><span>Murgia a câștigat Supercupa Italiei cu Lazio și a plecat din „Cizmă” din cauza unui motiv amoros</span></h2>
<p>Murgia a jucat pentru Lazio și a adus un trofeu în vitrina acestei echipe. În 2017, italianul a marcat golul victoriei pentru echipa lazială în Supercupa Italiei. Lazio a bătut Juventus cu 3-2, ultimul gol fiind înscris de Murgia. El i-a oferit astfel lui Radu Ștefan șansa de a ridica trofeul.</p>
<p>Fotbalistul de 28 de ani a stat trei ani la prima echipă a lui Lazio, dar nu s-a putut impune definitiv. A plecat la SPAL, apoi la Perugia, iar din 2023 este la Hermannstadt.</p>
<p>Presa italiană a speculat faptul că Murgia a plecat din Italia din cauza unui scandal amoros. Însurat și cu doi copii, Alessandro s-a cuplat cu o prietenă bună a surorii sale, Nicole. Sora lui Murgia este actriță din Italia și a fost măritată cu fotbalistul Andrea Bertolacci, fost la Roma, Genoa și Milan.</p>
<p>Fotbalistul s-a cuplat cu o prietenă a Nicolei, pe care a lăsat-o însărcinată. Numai că, atunci când a aflat că va mai avea un copil, Murgia a decis să rupă relația cu mama copilului.</p>
<p>Cazul a ajuns în presă, iar fotbalistul a fost nevoit să-și recunoască și cel de-al treilea copil, deși nu a rămas cu mama lui. Pentru a scăpa de tot acest scandal, Murgia a preferat să plece din Italia și așa a ajuns în România. S-a adaptat foarte bine și a devenit unul dintre cei mai buni străini din Superligă. Dovadă că a acceptat prelungirea împrumutului pe încă un an, de la SPAL la Hermanstadt.</p>
<p>Marius Măldărășanu este cel care l-a reprofilat de Murgia la mijlocul terenului. Și se bazează meci de meci pe el. De când a venit în România, el a jucat 65 de meciuri și a marcat 5 goluri.</p>

]]></description>
    </item>
    <item>
      <title>E gata! Blestemul Shakira a lovit: Pique s-a despărțit, după 3 ani, de femeia pentru care o părăsise, iar la mijloc ar fi alt amantlâc</title>
      <link>https://www.prosport.ro/diverse/e-gata-blestemul-shakira-a-lovit-pique-s-a-despartit-dupa-3-ani-de-femeia-pentru-care-o-parasise-iar-la-mijloc-ar-fi-alt-amantlac-20153849</link>
      <description><![CDATA[<img src="https://www.prosport.ro/wp-content/uploads/2025/04/E-gata-Blestemul-Shakira-a-lovit-Pique-s-a-despartit-dupa-3-ani-de-femeia-pentru-care-o-parasise-iar-la-mijloc-ar-fi-alt-amantlac.jpg"/><br/><p>Pique s-a despărțit de femeia pentru care a părăsit-o pe Shakira, motivul despărțirii fiind o altă femeie care ar fi apărut în viața spaniolului.</p>
<p>Fostul star de la Barcelona s-a despărțit cu mare scandal de celebra cântăreață Shakira, iar la scurt timp a făcut publică <span>r</span><span>elația cu Clara Chia</span>, femeia care făcea parte de ceva vreme din viața lui. Jurnalista Adriana Dorronsoro a făcut un anunțul potrivit căruia Pique și Clara nu mai sunt împreună.</p>
<h2><span>Gerard Pique, despărțire șoc de Clara Chia: un posibil triunghi amoros a pus capăt relației cu fosta amantă</span></h2>
<p>În timpul emisiunii „Vamos a ver” de la Telecinco jurnalista Adriana Dorronsoro a lăsat pe toată lumea mască cu o veste care va stârni un val de reacții la nivel mondial. Aceasta a anunțat în direct că fostul fotbalist și Clara Chia au pus punct unei relații de trei ani. Dorronsoro a lansat și un zvon potrivit căruia între cei doi ar fi intervenit o a treia persoană, dar informația nu e confirmată, notează <span>Marca</span>.</p>
<blockquote><p>„Mi s-a confirmat că Gerard Pique și Clara Chia s-au despărțit și investighez puțin motivele, pentru că mi s-a vorbit despre o a treia persoană, deși încă nu este foarte clar”, a precizat jurnalista.</p></blockquote>
<p>Adriana Dorronsoro a reamintit de un episod petrecut în urmă cu câteva săptămâni atunci când Gerard Pique a fost văzut în Miami alături de altă femeie. Deși nu a confirmat motivul despărțirii, a precizat că ruptura dintre cei doi e iminentă.</p>
<blockquote>
<p class="" data-end="1378" data-start="1202">„Nu știu dacă acesta a fost motivul despărțirii sau nu, dar mi s-a confirmat ruptura”, a adăugat ea, subliniind că informația provine dintr-o sursă „foarte apropiată de cuplu”.</p>
</blockquote>
<h2 data-end="1378" data-start="1202"><span>Înainte de Clara Chia a fost fosta iubită a lui Adrian Mutu</span></h2>
<p data-end="1378" data-start="1202">În urmă cu aproximativ trei ani a ieșit la iveală un alt scandal în care a fost implicat Pique. Fostul star al catalanilor ar fi înșelat-o pe Shakira cu Bar Refaeli,<span> fosta iubită a lui Adrian Mutu</span>. Celebrul fotomodel de origine israeliană a avut o relație cu starul român în perioada anilor 2000, după care a fost iubita lui Leonardo DiCaprio timp de cinci ani.</p>
<blockquote>
<p data-end="1378" data-start="1202">„Prima criză a cuplului atunci a avut loc. Shakira nu a găsit doar mesaje cu Bar Refaeli, au existat și întâlniri intime”, susținea jurnalistul Jordi Martin, potrivit sursei enunțate mai sus.</p>
</blockquote>
<p data-end="1378" data-start="1202">Clara Chia ar fi avut o relație cu fratele celui mai bun prieten al spaniolului pe care Pique l-a dat afară din firma Kosmos, după care a angajat-o chiar pe actuala iubită.</p>

]]></description>
    </item>
    <item>
      <title>Lewis Hamilton şi Leonardo DiCaprio au dat faliment! Au închis lanțul de restaurante vegane şi au pierdut 9.250.000 de euro dintr-un foc</title>
      <link>https://www.prosport.ro/diverse/lewis-hamilton-si-leonardo-dicaprio-au-dat-faliment-au-inchis-lantul-de-restaurante-vegane-si-au-pierdut-9-250-000-de-euro-dintr-un-foc-20153779</link>
      <description><![CDATA[<img src="https://www.prosport.ro/wp-content/uploads/2025/04/Lewis-Hamilton-si-Leonardo-DiCaprio-au-dat-faliment-Au-inchis-lantul-de-restaurante-vegane-si-au-pierdut-9.250.000-de-euro-dintr-un-foc.jpg"/><br/><p>Lewis Hamilton şi Leonardo DiCaprio nu au avut succes în domeniul horeca pierzând peste 9 milioane de euro cu un lanț de restaurante vegane.</p>
<p>Multiplul campion din Formula 1 nu o duce prea bine în lumea afacerilor. Lewis Hamilton a fost nevoit să închidă <span>lanțul de restaurante</span> deținut alături de Leonardo DiCaprio, iar pierderea este uriașă.</p>
<h2><span>Doar șase ani a rezistat afacerea lui Hamilton: pierdere de 9.250.000 de euro</span></h2>
<p>Celebrul pilot britanic a dorit să le ofere clienților săi o opțiune mai sănătoasă, însă ideea sa de afaceri nu a avut mare succes. Lansarea a fost una spectaculoasă și părea că brandul de restaurante vegane Neat Burger va avea un real succes, în condițiile în care lumea începe să fie mai atentă la alimentație și stil de viață.</p>
<p>Totuși, socoteala de acasă nu s-a potrivit cu cea din piața horeca, iar după șase ani de activitate, s-au închis și ultimele două restaurante. Neat Burger a înregistrat pierderi de milioane de euro, iar din 2022 s-au închis o mare parte din restaurante. Doar două restaurante și-au continuat activitatea până de curând. Doar în Londra erau în urmă cu câțiva ani nu mai puțin de opt locații, însă dintre acestea filiala din Soho s-a închis la finalul acestei luni, urmând ca filiala din Camden să își întrerupă activitatea zilele viitoare.</p>
<blockquote><p>„Nu avem alte comentarii în acest moment, în afară de a confirma că afacerea a luat decizia dificilă de a-și închide restaurantele din Marea Britanie”, a precizat un purtător de cuvânt al companiei, potrivit <span>The Sun</span>.</p></blockquote>
<h2><span>Lewis Hamilton avea planuri mari, la doi ani de la renunțarea la consumul de carne</span></h2>
<p>Starul din Formula 1 a decis să devină vegan în 2017, iar la doi ani distanță a lansat restaurantele vegane cu care dorea să le ofere posibilitatea oamenilor de a consuma mâncare sănătoasă și gustoasă.</p>
<blockquote><p>„Cred că avem nevoie de o opțiune mai sănătoasă pe stradă, care să aibă un gust uimitor și să ofere ceva interesant celor care doresc să mănânce fără carne din când în când”, spunea Hamilton în 2019.</p></blockquote>
<p>Deși a înregistrat o pierdere uriașă, Lewis Hamilton va recupera rapid acești bani, fiind unul dintre cei mai bine plătiți piloți din 2025. Britanicul încasează un salariu de 60 de milioane de euro la Ferrari, <span>echipa căreia i s-a alăturat</span> înainte de startul noului sezon competițional.</p>
<p>Nici Leonardo DiCaprio nu o duce prea rău. Unul dintre cei mai emblematici actori de la Hollywood a încasat peste 40 de milioane de euro anul trecut.</p>

]]></description>
    </item>
    <item>
      <title>Didier Drogba a rostit numele fotbalistului căruia i-a fost „furat” Balonul de Aur: „Trebuia să-l ia de 10 ori, dar nu l-a primit niciodată”</title>
      <link>https://www.prosport.ro/fotbal-extern/didier-drogba-a-rostit-numele-fotbalistului-caruia-i-a-fost-furat-balonul-de-aur-trebuia-sa-l-ia-de-10-ori-dar-nu-l-a-primit-niciodata-20153168</link>
      <description><![CDATA[<img src="https://www.prosport.ro/wp-content/uploads/2025/04/Didier-Drogba-a-rostit-numele-fotbalistului-caruia-i-a-fost-„furat-Balonul-de-Aur.-„Trebuia-sa-l-ia-de-10-ori-dar-nu-l-a-primit-niciodata.jpg"/><br/><p>Didier Drogba a spus care este fotbalistul care ar fi meritat să câștige de zece ori Balonul de Aur, dar consideră că jucătorul a fost „furat”. Fostul atacant al lui Chelsea l-a menționat pe Thierry Henry, fostul său rival din Premier League, care evolua pentru rivala Arsenal.</p>
<p>Ivorianul consideră că francezul ar fi putut să-l întreacă pe Lionel Messi la numărul de trofee acordate celui mai bun fotbalist al anului, mai ales că înscria aproape meci de meci și impresiona prin calitățile sale tehnice și prin controlul balonului.</p>
<h2><span>Didier Drogba consideră că Thierry Henry este fotbalistul căruia i-a fost „furat” Balonul de Aur</span></h2>
<p>Didier Drogba a rostit numele jucătorului pe care îl consideră neîndreptățit în cursa pentru Balonul de Aur. Internaționalul ivorian l-a nominalizat pe Thierry Henry, unul dintre foștii săi rivali din Premier League. Drogba începuse să impresioneze la Chelsea, iar Henry îi înnebunea pe fanii lui Arsenal prin golurile și execuțiile sale remarcabile.</p>
<p>Drogba a spus că fostul star al „tunarilor” ar fi trebuit să pună mâna pe distincția oferită celui mai bun fotbalist al anului de zece ori și să-l întreacă pe Lionel Messi, actualul deținător al celor mai multe Baloane de Aur, opt.</p>
<p>„Trebuia să-l ia de zece ori, pentru că cred că a fost fantastic în Premier League, dar și pentru națională și în Champions League a fost excepțional.</p>
<p>Marcând goluri, câștigând jocuri pe cont propriu și pentru echipa sa. Adică, vorbim despre Thierry Henry, nu știu dacă mai este ceva de spus”, a spus Drogba, potrivit Bleacher Report.</p>
<h2><span>Thierry Henry, o legendă a lui Arsenal</span></h2>
<p>Thierry Henry a fost unul dintre cei mai buni jucători ai fotbalului mondial din toate timpurile. Starul francez a evoluat între 1999 și 2007, dar și pentru scurt timp în 2012, pentru Arsenal, unde a devenit o legendă a clubului londonez și a fost o piesă esențială în angrenajul lui Arsene Wenger. Internaționalul francez a evoluat în 377 de partide și a marcat 228 de goluri pentru „tunari”.</p>
<p>Alături de Arsenal, Henry a cucerit campionatul în 2004, terminând sezonul fără înfrângere și îi fascina pe fanii londonezilor prin execuțiile sale incredibile, dar și prin controlul formidabil al balonului și calitățile tehnice și fizice.</p>
<p>Pentru naționala Franței, Henry a strâns 123 de selecții și a marcat 51 de goluri. De asemenea, a făcut parte din echipa „cocoșului galic” ce reușea să devină campioană mondială și europeană în 1998, respectiv 2000.</p>

]]></description>
    </item>
  </channel>
</rss>
