<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Câți bani te costă 3 nopți de Paşte la hotelul Simonei Halep, lăudat pentru ospitalitate şi de Theo Rose</title>
      <link>https://www.prosport.ro/diverse/cati-bani-te-costa-3-nopti-de-paste-la-hotelul-simonei-halep-laudat-pentru-ospitalitate-si-de-theo-rose-20388337</link>
      <description><![CDATA[<img src="https://www.prosport.ro//wp-content/uploads/2026/02/Cati-bani-te-costa-3-nopti-de-Paste-la-hotelul-Simonei-Halep-laudat-pentru-ospitalitate-si-de-Theo-Rose.jpg"/><br/><p>Simona Halep a lansat deja pachetul turistic pentru Paște la hotelul de lux pe care-l deține în Poiana Brașov.</p>
<p>Pentru 3 nopți de cazare în stabiliment fostei mari tenismene, lăudat și de cunoscuta cântăreață Theo Rose, prețul se ridică la 380 de euro de persoană.</p>
<h2><span>Ce ofertă de Paște a lansat hotelul deținut de Simona Halep în Poiana Brașov</span></h2>
<p>Conducerea hotelului Simonei Halep din Poiana Brașov <span>a lansat pachetul turistic pentru Paște</span>. Pentru 3 nopți de cazare în locația de lux a fostului lider din tenisul feminin, prețul nu este deloc unul la îndemână pentru românii de rând, și se ridică la 380 de euro de persoană.</p>
<p>Oferta este valabilă în perioada 10-13 Aprilie 2026, pentru sejurul de 3 nopți, în limita disponibilității. Cazarea este cu mic dejun inclus, iar acesta conține bunătăți specifice sărbătoarei pascale: ouă roșii, pască, drob, cozonac și vin roșu, în noaptea de 11 aprilie Brunch Pascal, cu vin și spumant incluse în meniu, în data de 12 aprilie.</p>
<p>Totodată, în prețul plătit, turiștii au parte de alte beneficii, cum ar fi accesul gratuit la zona SPA &amp; Sala de Fitness, parcare gratuită și 10% discount la Sun&amp;Set Harmony Massage, ce presupune o gamă variată de terapii concepute pentru a vă îmbunătăți starea de bine.</p>
<p>Prețul prestat acum de hotelul Simonei Halep este unul mult mai mic decât cel solicitat de Craciun, în 2025. Pentru un <span>pachet tot de trei nopți cu mic dejun inclus și cu cină festivă în seara de Ajun</span>, turiștii au fost nevoiți să scoată din buzunar 660 de euro.</p>
<div class="wp-caption aligncenter" id="attachment_20388339" style="width: 2570px"><img alt="" aria-describedby="caption-attachment-20388339" class="size-full wp-image-20388339" decoding="async" fetchpriority="high" height="1709" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg" srcset="https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg 2560w, https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-768x513.jpg 768w" width="2560"/><p class="wp-caption-text" id="caption-attachment-20388339">Foto: Mediafax Foto</p></div>
<h2><span>Theo Rose a rămas cu gura căscată. „Extraordinar”</span></h2>
<p>În urmă cu două săptămâni, <span>interpreta Theo Rose a decis să se cazeze la hotelul Simonei Halep</span> din Poiana Brașov, deoarece avea un concert în zonă și a dorit neapărat să meargă în unitatea de lux deținută de fosta mare sportivă.</p>
<p>Chiar dacă în acele zile a zăcut moartă de răcită, ea, copilul soțul și bona, îndrăgita cântăreață s-a declarat entuziasmată de condițiile găsite la locație.</p>
<p>„Vreau să vă dau un update de situație. Ne întoarcem de la Poiana Brașov, am cântat aici la o petrecere, așa cum am putut. De trei zile zac împreună cu fiul meu. Am luat gripa A. Ne-a potolit pe toți, pe toată familia – mama, bărbate-miu începe și el acum, bona lui Sasha și ea, deci ne-a călărit gripa asta pe toți. Am fost și la hotelul Simonei Halep, foarte frumos. Chiar vreau să laud hotelul acela. Extraordinar!”, a scris Theo Rose, pe Instagram.</p>

]]></description>
    </item>
    <item>
      <title>Fotbalistul i-a plătit unei nemțoaice 3.500.000 de euro pe o casă în Spania. Nu se aștepta la ce a urmat</title>
      <link>https://www.prosport.ro/diverse/fotbalistul-i-a-platit-unei-nemtoaice-3-500-000-de-euro-pe-o-casa-in-spania-nu-se-astepta-la-ce-a-urmat-20388621</link>
      <description><![CDATA[<img src="https://www.prosport.ro//wp-content/uploads/2026/02/Fotbalistul-i-a-platit-unei-nemtoaice-3.500.000-de-euro-pe-o-casa-in-Spania.-Nu-se-astepta-la-ce-a-urmat.jpg"/><br/><p>Superstarului Robert Lewandoski îi priește perioada petrecută în Spania. Țara îl încântă pe atacantul polonez de 37 de ani al Barcelonei, care deține două case acolo. Este vorba despre o cabană aflată în complexul Nova Santa Ponca și despre o vilă localizată în Camp de Mar.</p>
<p>Prima casă a fost achiziționată în 2021, fiind evaluată la suma de aproximativ 3.500.000 de euro, cu 400 de metri pătrați suprafață locuibilă. Situația face ca afacerea parafată de către „tunarul” polonez să se afle în centrul atenției în acest moment, potrivit presei iberice.</p>
<h2><span>Robert Lewandowski și situația casei achiziționate în Spania</span></h2>
<p>Jurnaliștii de la <span>sport.es</span> au scos la suprafață următoarele detalii de maximă importanță, citând El Diario de Mallorca: „În această dimineață (n.r. marți, 24 februarie 2026), Tribunalul Palma a condamnat o nemțoaică la doi ani de închisoare pentru deturnarea a 3.000.000 de euro din vânzarea vilei”.</p>
<p>Inculpata în vârstă de 57 de ani și-a recunoscut vinovăția în privința delapidării și a abuzului de încredere. „Pentru aceste două infracțiuni, a acceptat o pedeapsă de doi ani de închisoare și o amendă de patru euro pe zi, timp de șase luni”, a mai arătat presa din Spania.</p>
<p>„Femeia, care era administratorul unic al companiei Archipassion, prin intermediul căreia a fost realizată tranzacția imobiliară și din care deținea 25% din acțiuni, va trebui să despăgubească victimele, foștii proprietari ai imobilului, un cuplu de origine germană, cu peste 1,6 milioane de euro.</p>
<p>Inculpata a depus deja aproape un milion de euro și a transferat, de asemenea, peste 245.000 de euro direct victimelor. În ceea ce privește suma rămasă, femeia va trebui să plătească diferența înainte de data de 10 aprilie 2026.</p>
<p>În cele din urmă, acuzata nu va merge la închisoare, întrucât instanța i-a anulat cele două pedepse de câte un an de detenție, cu condiția ca aceasta să nu mai comită alte infracțiuni și să achite sumele de bani înainte de 10 aprilie”, este concluzia în privința acestei povești neplăcute.</p>
<h2><span>Cifrele lui „Lewa” la Barcelona</span></h2>
<p>Chiar dacă situația descrisă anterior are legătură, într-o oarecare măsură, cu Lewandowski, vârful catalanilor trebuie să se concentreze asupra situației sale sportive.</p>
<p>Atacantul central a sosit la <span>Barcelona</span> în 2022, clubul iberic trimițând suma de 45.000.000 de euro în conturile lui Bayern Munchen pentru realizarea afacerii. Robert Lewandowski mai are contract cu „extratereștrii” până la finalul lunii iunie. Clubul ia în calcul să-i ofere prelungirea, dar momentan nu a realizat pași în acest sens.</p>
<p>La Barcelona, <span>marele vârf de atac</span> a strâns 178 de meciuri în toate competițiile. De asemenea, trebuie precizat că „Lewa” și-a trecut în cont 114 goluri și 23 de pase decisive.</p>
<p>În prezent, cota de piață a lui Robert Lewandowski este de 9.000.000 de euro, conform Transfermarkt.</p>

]]></description>
    </item>
    <item>
      <title>JO CORTINA MILANO 2026 Noua regină a internetului. A câştigat 4.000.000 de urmăritori după ce a luat aurul la Jocurile Olimpice</title>
      <link>https://www.prosport.ro/diverse/noua-regina-a-internetului-a-castigat-4-000-000-de-urmaritori-dupa-ce-a-luat-aurul-la-jocurile-olimpice-20388288</link>
      <description><![CDATA[<img src="https://www.prosport.ro//wp-content/uploads/2026/02/Noua-regina-a-internetului.-A-castigat-4.000.000-de-urmaritori-dupa-ce-a-luat-aurul-la-Jocurile-Olimpice-1400x933.jpg"/><br/><p>Alysa Liu (20 de ani), atleta din SUA dublă medaliată cu aur la Jocurile Olimpice Milano Cortina 2026, este noua regină a internetului.</p>
<p>Steaua patinajului artistic a câștigat pe parcursul a doar trei săptămâni, în intervalul 6-22 februarie, peste 4.000.000 de urmăritori pe platforma de socializare Instagram.</p>
<h2><span>Pagina de Instagram a patinatoarei Alysa Liu „a explodat” după Jocurile Olimpice: 4.000.000 de urmăritori dintr-un foc!</span></h2>
<p><span>Alysa Liu, atleta care a reușit „cea mai mare revenire din istoria sportului”</span>, va ține minte toată viața Jocurile Olimpice Milano Cortina 2026.</p>
<p>Patinatoarea din Statele Unite ale Americii a fost una dintre vedetele competiției din Italia și inclusiv <span>rusoaica Maria Sharapova, fostă mare jucătoare de tenis, a susținut-o din tribune</span>.</p>
<p>La capitolul medalii, Alysa Liu a ieșit de două ori campioană la Milano Cortina, atât la proba de simplu de patinaj artistic, cât și cu echipa. Acestea sunt singurele medalii olimpice din palmaresul ei, iar având în vedere că le-a câștigat după o retragere șocantă, sunt și mai prețioase.</p>
<p>Pe de altă parte, Alysa Liu nu a câștigat doar medaliile de aur menționate mai sus la Jocurile Olimpice de iarnă din 2026, ci și o comunitate imensă pe internet.</p>
<p>Se poate spune că este noua regină a internetului, după ce de la aproximativ 300.000 de urmăritori pe Instagram, în doar trei săptămâni a depășit borna celor 5.000.000 de internauți.</p>
<p>Jurnaliștii de la <span>Sportal.blic.rs</span> au aflat că 4.000.000 de utilizatori noi au început să o urmărească pe Alysa Liu pe Instagram în doar 24 de ore:</p>
<p>„Atleta de la Jocurile Olimpice a strâns 4 milioane de urmăritori într-o singură zi!”, titrează sursa citată.</p>
<p>În continuare, jurnaliștii citează publicația americană „Newsweek America”, în care se spune că reușita Alysei Liu va avea un impact fără precedent la nivelul patinajului artistic:</p>
<p>„Patinajul artistic din SUA intră într-o nouă eră a faimei”, au exclamat și americanii.</p>
<p>Cel mai mare val de utilizatori noi ajuns pe pagina Alysei Liu, cel de 4.000.0000 de internauți, a fost înregistrat joia trecută, pe 19 februarie, când americanca a câștigat medalia de aur.</p>
<p>Conform Sportal.blic.rs, Alysa Liu nu are rivală în materie de urmăritori atunci când vine vorba despre sportul ei. A doua cea mai urmărită atletă din patinajul artistic are o comunitate online de doar 1.800.000 de persoane, informează sursa citată.</p>
<h2><span>Arthur Liu, tatăl Alysei, a investit aproape un milion de dolari în cariera fiicei</span></h2>
<p>Numele Alysei Liu a ajuns în toate emisiunile din Statele Unite ale Americii, iar într-un interviu, tatăl ei, <span>Arthur Liu, fugit din China de frica regimului, a dezvăluit câți bani a investit pentru a-i dezvolta cariera fiicei</span>:</p>
<p>„Am dus-o peste tot! Am dus-o în Japonia, pentru a avea posibilitatea de a învăța de la antrenorii de top de acolo. Am dus-o în Canada… (n.r. – Cât de mult crezi că ai investit pentru a o ajuta să devină patinatoarea din ziua de astăzi?) Aș spune că între o jumătate de milion de dolari și un milion de dolari (n.r. – râde, în timp ce moderatoarea interviului e șocată) Pot spune că am investit atâți bani și atât timp cât a fost nevoie. (n.r. – De ce?!) Pur și simplu am văzut talentul acolo”, a declarat Arthur Liu, într-un interviu recent.</p>

]]></description>
    </item>
    <item>
      <title>TENIS Simona Halep, despre viața sentimentală şi iubit: „Este împărat!”</title>
      <link>https://www.prosport.ro/alte-sporturi/tenis/simona-halep/simona-halep-despre-viata-sentimentala-si-iubit-este-imparat-20388258</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-despre-viata-sentimentala-si-iubit-„Este-imparat_-1400x939.jpg"/><br/><p>Simona Halep (34 de ani) a realizat o nouă postare emoționantă pe platformele de socializare, despre viața sentimentală și iubit.</p>
<p>Constănțeanca este singură din septembrie 2022, după divorțul de Toni Iuruc, însă pe parcursul ultimilor aproximativ doi ani, în spațiul public s-a vehiculat de mai multe ori că ar fi apărut cineva nou în viața ei.</p>
<h2><span>Simona Halep ar putea da din nou tonul speculațiilor, după ce l-a citat pe Nichita Stănescu, despre viața sentimentală și iubit</span></h2>
<p>Pe parcursul anului trecut, 2025, în spațiul public au apărut mai multe speculații potrivit cărora, <span>Simona Halep ar avea un nou iubit</span>.</p>
<p>Constănțeanca a postat mesaje siropoase pe platformele de socializare, iar un exemplu sună în felul următor: „Dacă ne este dat cândva să cunoaștem fericirea concretă, o vom întâlni pe neașteptate, pe nevrute, de la altul: dăruită, nu cucerită”.</p>
<p>De asemenea, nu de puține ori a împărtășit cu internauții imagini cu buchetele de flori primite. Iar unele dintre acestea chiar au părut a fi trimise de un eventual iubit. Spre exemplu, <span>Simona Halep s-a ales la un moment dat cu 101 trandafiri și a spus că acesta este „numărul iubirii”</span>.</p>
<p>Însă, nici măcar o dată în postările Simonei Halep nu a fost etichetat cineva și, de asemenea, constănțeanca nu a fost văzută la braț cu vreun norocos. Așadar, cel puțin în mod oficial, Simona Halep este în continuare singură.</p>
<p>Cu toate acestea, câștigătoarea de la Roland Garros 2018 și Wimbledon 2019 continuă să îi pună pe jar pe cei aproape 2 milioane de oameni care o urmăresc pe Instagram.</p>
<p>De curând, fostul lider WTA a postat un text emoționant, care sună în felul următor:</p>
<p>„Dacă cineva poate să iubească, este împărat. Dacă cineva este iubit, este infinit”, este mesajul împărtășit de Simona Halep, pe pagina ei de Instagram, prin intermediul unui Insta Story.</p>
<p>Citatul nu îi aparține, iar în aceeași postare este trecut și autorul. E vorba despre marele Nichita Stănescu, fost om de litere, poet, redactor literar, scriitor și eseist român.</p>
<h2><span>Lambada este opera lui Nichita Stănescu din care a citat Simona Halep</span></h2>
<p>Nichita Stănescu, scriitor încadrat și astăzi printre cei mai mari autori români din toate timpurile, s-a consacrat, printre altele, cu numeroase poeme de dragoste, multe dintre ele scrise în versuri.</p>
<p>Iar poezia din care a citat Simona Halep este intitulată Lambada. Aceasta prezintă evoluția perspectivei poetului asupra iubirii, care inițial credea că totul este despre a fi iubit. Însă, spre finalul operei, concluzia trasă de autor este că mai important este să fii capabil să iubești.</p>
<p>„La început când încă mai purtam<br/>
pe suflet coaja de var a sufletului<br/>
credeam și speram<br/>
iubind să fiu iubit.<br/>
Mai târziu când dădeam din trup<br/>
ca dintr-o aripă<br/>
în sângerosul aer, mi-am zis:<br/>
dacă pot să iubesc mi-e destul<br/>
și mi-este surâs<br/>
și mi-este vis<br/>
dacă pot să iubesc.<br/>
La urmă, la umbră<br/>
am cântat:<br/>
dacă cineva poate să iubească<br/>
e împărat<br/>
dacă cineva este iubit<br/>
e infinit<br/>
și dacă există iubire<br/>
din goluri se naște plinul.”, așa sună Lambada, opera semnată de marele Nichita Stănescu.</p>

]]></description>
    </item>
    <item>
      <title>Cum a ajuns să trăiască Horia Tecău la 41 de ani: „Stop! Ăla e deja red flag”</title>
      <link>https://www.prosport.ro/diverse/cum-a-ajuns-sa-traiasca-horia-tecau-la-41-de-ani-stop-ala-e-deja-red-flag-20388053</link>
      <description><![CDATA[<img src="https://www.prosport.ro//wp-content/uploads/2026/02/Cum-a-ajuns-sa-traiasca-Horia-Tecau-la-41-de-ani-„Stop-Ala-e-deja-red-flag.jpg"/><br/><p>Horia Tecău s-a retras din circuitul de tenis de mai bine de cinci ani și a acordat un interviu despre cum arată viața sa după ce „a pus racheta în cui”.</p>
<p>Cel mai titrat tenismen român din ultimii 30 de ani a avut o carieră spectaculoasă. A reușit să obțină peste 38 de trofee dintre care trei de Grand Slam și a fost numărul 1 mondial ATP la dublu. După retragere, s-a concentrat mai mult pe viața de familie.  De asemenea, <span>e implicat activ în mai multe proiecte</span> printre care se numără și Programul Mind.Set.Match. Invitat în cadrul unui podcast, a dezvăluit care e rutina sa zilnică și ce îl face fericit.</p>
<h2><span>Tecău ține un jurnal de la 10-11 ani: „E ca un contract”</span></h2>
<p>Fostul tenismen are grijă de sănătatea sa mentală și încă de mic a urmat practici recomandate și de psihologi. A început să scrie într-un jurnal de la o vârstă fragedă. Inițial, nota detalii despre antrenamente, meciuri, iar apoi a trecut la gânduri mai personale.</p>
<p>„Era ca un contract pe care îl fac cu mine, mereu. Îmi scriam cum vreau să joc, ce vreau să creez, ca gânduri, ca execuții, ca atitudine”, spune Tecău în <span>podcastul „Prima dată”.</span></p>
<p>Nu este un mare fan al tehnologiei atunci când este în dormitor. Preferă să lase telefonul departe de pat și să facă alte lucruri simple atunci când se trezește.</p>
<p>„Telefonul stă departe, nu-l am lângă mine pe noptieră, nu-l iau când mă trezesc! Că dacă l-am luat, m-am dus total în altă zonă. Lucruri simple. Hidratare. Am paharul de apă pe noptieră cu jurnalul. Îmi place să beau cafea, sunt un mare fan de cafea. Când beau cafeaua, adaug și scrisul în jurnal. Pe lângă un lucru care-mi place, mă bucură și abia aștept să-l fac, mai adaug unul de care am nevoie și îmi face bine”, a mai spus fostul tenismen.</p>
<h2><span>Disciplina și motivația nu lipsesc din rutina sa zilnică: „Sunt recunoscător că pot face asta”</span></h2>
<p>Horia Tecău are un mindset bine stabilit și știe când e momentul să pună pauză sau să nu se abată de la practicile sale de zi cu zi. Motivația pentru el nu înseamnă doar un anumit motiv să facă ceva, ci o vede ca pe o disciplină și atenție la lucrurile care îl înconjoară.</p>
<p>„Pentru mine, și simt că e important de clarificat, eu dau o anumită nuanță motivației. Și n-aș folosi cuvântul motivație. Aș folosi mai mult disciplină și atenție. Când spun motivație, motivație vine de la motiv. Am un motiv. Motivația mea este să câștig, să fac bani, să călătoresc. Când spun motivație, eu știu la ce mă refer. Dar multă lume se gândește la un motiv.</p>
<p>Bineînțeles că sunt zile când îmi scapă și când mă grăbesc. Am o regulă să nu las să treacă două zile la rând fără practică. Sunt momente când simt că mă grăbesc în lucruri și că apar gânduri de trebuie să fac și aia, trebuie să fac și aia, să film mai multe lucruri. Stop. Deja ăla e red flag. Stop, recunoscător că pot să fac lucrurile astea, că am toate aceste experiențe. Atunci lucrurile se liniștesc și pot să mă duc către ceea ce vreau să creez”, a mai dezvăluit Tecău.</p>

]]></description>
    </item>
  </channel>
</rss>
