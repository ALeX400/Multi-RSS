<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Gigi Becali a răsturnat sacoșă cu 250.000 de euro pe tejgheaua de la hotel”. Pentru cine au fost banii și ce a făcut recepționera când i-a văzut</title>
      <link>https://www.prosport.ro/diverse/gigi-becali-a-rasturnat-sacosa-cu-250-000-de-euro-pe-tejgheaua-de-la-hotel-pentru-cine-au-fost-banii-si-ce-a-facut-receptionera-cand-i-a-vazut-20224489</link>
      <description><![CDATA[<img src="https://www.prosport.ro/wp-content/uploads/2025/07/„Gigi-Becali-a-rasturnat-sacosa-cu-250.000-de-euro-pe-tejgheaua-de-la-hotel.-Pentru-cine-au-fost-banii-si-ce-a-facut-receptionera-cand-i-a-vazut.webp"/><br/><p>Valeriu Răchită (55 de ani), fost jucător la FCSB în intervalul ianuarie 2003-iulie 2004, a rememorat un episod amuzant care l-a avut în prim-plan pe Gigi Becali (67).</p>
<p>În timpul unei vizite în Anglia, pentru returul Liverpool – FCSB din Cupa UEFA, miliardarul din Pipera a răsturnat o sacoșă de 250.000 de euro pe tejgheaua unui hotel. Deznodământul? Gigi Becali aproape că a fost reținut de autorități.</p>
<h2><span>Cum a băgat-o Gigi Becali în panică pe angajata unui hotel din Liverpool. Valeriu Răchită a povestit totul</span></h2>
<p>În luna noiembrie a anului 2003, <span>FCSB și Liverpool s-au luptat într-o dublă manșă din Cupa UEFA</span>, actuala Europa League, iar Gigi Becali, mult mai activ pe stadioane la acel moment, a mers împreună cu echipa inclusiv în deplasarea din Anglia.</p>
<p>Din păcate, după un 1-1 înregistrat la București, formația roș-albastră nu a izbutit să își impună stilul pe Anfield și a fost învinsă cu 0-1.</p>
<p>Însă, în urma călătoriei pe care a făcut-o în Regat, Gigi Becali a rămas cu o amintire de povestit nepoților.</p>
<p>Patronul FCSB a fost implicat într-un episod controversat, după ce a izbutit să introducă în țară suma de 250.000 de euro cash fără prea mari emoții. „A trecut ca prin brânză”, a rememorat Valeriu Răchită, fotbalist la FCSB în acea perioadă, sugerând că miliardarul nu a declarat banii sau nu a fost controlat de ofițerii de la poliția de frontieră.</p>
<p>Odată ajuns la hotelul din Liverpool unde trebuia să stea cu echipa, <span>Gigi Becali a răsturnat pe tejgheaua recepționerei o sacoșă</span> în care se afla întreaga sumă menționată anterior. În acel moment, angajata hotelului a apăsat butonul de panică și Gigi Becali aproape că a sfârșit prin a fi reținut, după cum lasă de înțeles Valeriu Răchită:</p>
<blockquote><p>A trecut Gigi cu o sacoșă cu 250.000 de euro ca prin brânză. Și am ajuns la Liverpool la recepție. Au apăsat butonul de panică la hotel! «Aoleu, ce s-a întâmplat?!». Ce făcuse Gigi? Gigi răsturnase sacoșa cu cash pe tejgheaua de la recepție. Și femeia a apăsat butonul de panică. Nu a văzut în viața ei 250.000 de euro. Nu știu ce voia să facă atunci cu banii. Parcă ceva să îi dea lui Adi Mutu”, și-a amintit Vivi Răchită, potrivit <span>Fanatik</span>.</p></blockquote>
<h2><span>S-a temut să nu treacă printr-un episod similar în 2006</span></h2>
<p>Valeriu Răchită și-a amintit povestea amuzantă care îl are în prim-plan pe Gigi Becali, deoarece în 2006, pe vremea când era secundul lui Anghel Iordănescu la Al-Ain FC, în Emiratele Arabe Unite, s-a temut să nu treacă printr-un episod similar.</p>
<p>Anghel Iordănescu, tehnician care se afla la al doilea mandat pe banca lui Al-Ain, a primit drept cadou de sărbători o cutie cu 100.000 de dolari cash. Însă, banii au fost descoperiți în interiorul cutiei abia la aeroport:</p>
<blockquote><p>Eram în 2006 asistentul lui Anghel Iordănescu la Al Ain în Emirate. Și am plecat în vacanța de iarnă. Pe aeroport șeicul a dat cadouri. Mi-a dat un fanion și ceva auriu, o cutie aurie. Plecam în vacanță. Ne-a condus șeicul la aeroport. Îl iubeau pe «General». «Generalul» fusese la Al Ittihad în Arabia Saudită. Câștigase Liga Campionilor. Avea cotă mare. La aeroport a venit familia mea, a dânsului. Și i-am dat cutia aceea lui Edi. Se uită Edi în cutie. Era să facem infarct pe aeroport. Erau fișicuri de bani, 100.000 de dolari cash! Am crezut că era doar un cadou simbolic. A fost așa o atenție, că salariul era băgat în bancă. Edi a deschis cutia și a spus: «Ia uite ce e aici!» Când am văzut i-am spus să o ascundă. Că facem ca Gigi când a fost la Liverpool în 2003”, a mai povestit Vivi Răchită.</p></blockquote>

]]></description>
    </item>
    <item>
      <title>Cum a fugit Mihai Leu din România. A ajuns la hoții români din Paris: „O să te strici de tot cu noi”</title>
      <link>https://www.prosport.ro/diverse/cum-a-fugit-mihai-leu-din-romania-a-ajuns-la-hotii-romani-din-paris-o-sa-te-strici-de-tot-cu-noi-20224534</link>
      <description><![CDATA[<img src="https://www.prosport.ro/wp-content/uploads/2025/07/Cum-a-fugit-Mihai-Leu-din-Romania.-A-ajuns-la-hotii-romani-din-Paris.-„O-sa-te-strici-de-tot-cu-noi-1400x1035.jpg"/><br/><p>Regretatul Mihai Leu a povestit cum a fugit din România în anul 1987, în momentul când a plecat să boxeze la Balcaniada din Grecia.</p>
<p>Ulterior, fostul mare pugilist român a ajuns în Franța, printre hoții români din Paris, cei care l-au sfătuit să plece de acolo în Germania, deoarece, alături de ei o să „se strice de tot”.</p>
<h2><span>Mihai Leu, despre fuga din România și experiența cu hoții români din Paris</span></h2>
<p>Mihai Leu, <span>legendarul campion român trecut în neființă</span>, a povestit în trecut despre fuga din România în 1987, plănuită la deplasarea la Balcaniada de box din Grecia.</p>
<p>Decizia de a-și părăsi țara a venit în momentul în care, cu puțin timp înainte, la revenirea de la Campionatul Mondial, unde cucerise titlul, vameșii de la Otopeni i-au confiscat lui și lui Feri Vaștag casetofoanele cumpărate din Cuba. Mai mult decât atât, oficialii de la vamă l-au și făcut nesimțit pentru gestul său iresponsabil.</p>
<p>Fostul mare pugilist român a dezvăluit apoi cum din Grecia ajuns în Franța, printre hoții români din Paris, cei care l-au sfătuit să plece de acolo mai departe în Germania, deoarece, alături de ei o să „se strice de tot”.</p>
<p>„Când ne-am întors din Cuba, de la Campionatul Mondial (n.r. de juniori din 1987, unde a cucerit titlul), o vameșă de la Otopeni ne-a găsit casetofoanele în geantă, mie și lui Feri, și ni le-a confiscat. Aveam câte două casetofoane fiecare. Casetofoanele erau învelite în treninguri, ca să nu se spargă la transport. A văzut vameșa că e ceva acolo, i-am zis: ‘Am două casetofoane, dar nu le mai scoateți’. Mă gândeam că, venind campion mondial de acolo… Mi-a zis: ‘Cum, nesimțitule, nu ți-e rușine? Nu știi că nu ai voie cu așa ceva?’ Le-a desfăcut și le-a confiscat.</p>
<p>A doua zi le-am primit înapoi, dar fapta se produsese. Atunci m-am gândit că, orice ai face…. Eu cred că oamenii, dacă sunt tratați bine, mai pot să treacă peste. Dar dacă umilești un om, atunci e greu să o mai repari.</p>
<p>(Atunci ați decis ca, la proxima ocazie, să plecați din țară) Eu, având o situație foarte bună, multă lume spunea că n-aș fi în stare să mă descurc singur, dacă n-ar fi tata. Spuneau asta colegi de-ai mei, oameni cu care aveam tangențe.</p>
<p>În noiembrie 1987 am plecat în Grecia și n-am mai venit. Când am ajuns în Grecia, la Patras, unde era Balcaniada, am încercat să iau legătura cu un prieten din Franța, îl chema Radu, rămasese și el cu câteva luni înainte. Voiam să boxez la Balcaniadă și să rămân acolo, după. Ideea mea era să ajung în Franța, pentru că îl cunoșteam pe antrenorul lotului Franței. După ce am ajuns la Paris, am stat la început la niște români care se ocupau cu haine furate, chestii de genul. După două zile, Radu mi-a zis: ‘Mihai, locul tău nu e cu noi, că o să te strici de tot. Du-te în Germania, că e mai bine acolo’”, a declarat Mihai Leu.</p>
<figure aria-labelledby="figcaption_attachment_20209024" class="wp-caption aligncenter" id="attachment_20209024"><img alt="" class="size-full wp-image-20209024" decoding="async" fetchpriority="high" height="490" src="https://www.prosport.ro/wp-content/uploads/2025/07/Finalul-dureros-al-ultimelor-clipe-din-viata-lui-Mihai-Leu.-„Nu-mai-putea-vorbi.-M-a-salutat-prin-gesturi.jpg" width="720"/><figcaption class="wp-caption-text" id="figcaption_attachment_20209024">Foto: Facebook<br/>Mihai Leu</figcaption></figure>
<h2><span>A luptat până în ultima clipă cu boala nemiloasă</span></h2>
<p>Mihai Leu a pierdut lupta cu cancerul pe 1 iulie, la doar 56 de ani. Campionul s-a declarat învins, după mai multe episoade în ultimele luni în care <span>nemiloasa boala i-a dat târcoale tot mai agresiv</span>.</p>
<p>Spitalul Fundeni, acolo unde legendarul sportiv și-a găsit sfârșitul, prin vocea lui Irinel Popescu, reputatul chirurg care i-a prelungit viața fostului mare pugilist, a emis un comunicat în ciua decesului.</p>
<blockquote><p>Cu profund regret anunțăm decesul domnului Mihai Leu. Mihai Leu a fost internat în secția de terapie intensivă în urmă cu 10 zile, în stare gravă, fiind diagnosticat cu insuficiență respiratorie hipercapnică pe fondul unor leziuni pulmonare în progresie. În pofida eforturilor susținute ale echipei medicale, starea sa de sănătate s-a deteriorat, dezvoltând deteriorare respiratorie severă, incompatibilă cu viața. În seara zilei de 1 iulie 2025, ora 23:00, Mihai Leu a decedat. Familia a fost alături de el până în ultimele clipe și a solicitat discreție în aceste momente de profundă durere. Dumnezeu să-l odihnească în pace – Spitalul Fundeni</p></blockquote>
<p> </p>

]]></description>
    </item>
    <item>
      <title>Blatul la care Alexandru Tudor nu a acceptat să fie părtaş: „Au fost penalty-uri clare pe care nu a vrut să le dea”</title>
      <link>https://www.prosport.ro/fotbal-intern/superliga/blatul-la-care-alexandru-tudor-nu-a-acceptat-sa-fie-partas-au-fost-penalty-uri-clare-pe-care-nu-a-vrut-sa-le-dea-20224510</link>
      <description><![CDATA[<img src="https://www.prosport.ro/wp-content/uploads/2025/07/Blatul-la-care-Alexandru-Tudor-nu-a-acceptat-sa-fie-partas-„Au-fost-penalty-uri-clare-pe-care-nu-a-vrut-sa-le-dea-scaled-e1753011044112-1400x826.jpg"/><br/><p>Daniel Isăilă (53 de ani), fost fundaș central la FC Brașov și Rapid București, a rememorat blatul la care arbitrul Alexandru Tudor (53) nu a acceptat să fie părtaș.</p>
<p>De asemenea, unul dintre coechipierii lui Isăilă nu a fost nici el de acord cu „trântirea” meciului, motiv pentru care a înscris o dublă istorică.</p>
<h2><span>Ce își amintește Daniel Isăilă despre celebrul meci Brașov – Bacău 2-0, din 2001, considerat unul dintre cele mai evidente blaturi din fotbalul românesc</span></h2>
<p><span>Daniel Isăilă a semnat un nou contract în zona Golfului</span> în ianuarie 2025, însă nu a rezistat decât 13 meciuri pe banca grupării FC Baniyas, din Emiratele Arabe Unite, iar în mai a fost îndepărtat din funcție.</p>
<p>Revenit în țară, Isăilă așteaptă alte propuneri care să îl determine să revină în antrenorat, însă până atunci a onorat invitația de a participa la un podcast.</p>
<p>Și, printre altele, fostul fundaș central de la FC Brașov și Rapid București a fost pus în postura de a rememora <span>meciul Brașov – Bacău 2-0, din 2001, unul dintre cele mai suspecte de blat din întreaga istorie a fotbalului românesc</span>.</p>
<p>Pe scurt, oaspeții aveau nevoie de o victorie pentru a nu retrograda, iar Brașov, grupare la care era legitimat și Isăilă, acceptase să piardă înainte de fluierul de start. Însă, au fost și câțiva jucători care nu au fost de acord cu blatul, iar cele mai vehiculate nume au fost portarul Dossey și mijlocașul Andrași. De asemenea, arbitrul Alexandru Tudor, aflat la început de carieră, ar fi refuzat și el să încline terenul într-o direcție și a arbitrat în maniera proprie.</p>
<p>În cele din urmă, după un 0-0 înregistrat la pauză, Brașovul s-a impus cu 2-0, mulțumită unei duble înscrise de Andrași, care a intrat pe teren în minutul 67. În schimb, golurile victoriei le-a dat în minutele 85 și 90+2.</p>
<blockquote><p>(n.r. – Ai trăit din teren celebrul Brașov – Bacău 2-0) În repriza a doua, toată echipa a vrut să câștige. Problema a fost până la pauză. Până atunci, toată echipa știa ce are de făcut, știam toți ce trebuie să facem. După care a venit patronul în vestiar: «Vă omoară lumea! Bateți, că sunt proști ăștia, nu pot să ne bată!». La centru era Alexandru Tudor, la început de carieră. Au fost penalty-uri clare pentru Bacău și n-a vrut să le dea. După pauză am jucat toți ca să câștigăm. Noi eram la trei puncte de retrogradare. După acel meci am câștigat șapte meciuri consecutiv și ne-am calificat în cupele europene”, a declarat Daniel Isăilă la <span>podcastul lui Silviu Tudor Samuilă</span>.</p></blockquote>
<h2><span>Reacții după Brașov – Bacău 2-0</span></h2>
<p>După controversatul meci din 2001, din toate taberele au fost oferite mai multe declarații sugestive, care au ridicat numeroase semne de întrebare și au confirmat, într-o oarecare măsură, ipoteza blatului.</p>
<blockquote><p>Regulamentul nu-mi permite să fac declaraţii, însă nu eu am fost personajul principal al acestui meci”, a spus arbitrul Alexandru Tudor.</p></blockquote>
<p>În schimb, președintele Bacăului, Gheorghe Chivorchian, l-a pus la zid pe „central” pentru penalty-urile de care a pomenit mai sus și Daniel Isăilă:</p>
<blockquote><p>Arbitrii nu ne-au dat două 11 metri. De două ori Bodea l-a trîntit pe Bădoi, o dată a dat simulare, o dată s-a făcut că nu vede”, a punctat oficialul Bacăului.</p></blockquote>
<p>Și, nu în ultimul rând, două reacții interesante au avut și fotbaliștii de la Brașov despre care s-a spus că au refuzat blatul din start:</p>
<blockquote><p>Am fost băgat în teren să joc, nu ca să mă dau la o parte. Nu mă interesează blaturile lor. Eu sunt spre sfârşitul carierei (n.r. – avea 36 de ani), aşa că nu îmi pasă dacă mă vor da afară pentru că mi-am apărat corect şansele”, spunea Andrași, autorul celor două goluri.</p></blockquote>
<p>În schimb, portarul Dossey a adăugat:</p>
<blockquote><p>Înaintea meciului, şeful tău vine şi îţi spune să joci într-un meci aranjat, cum a fost cel cu FCM Bacău. Ne-au zis că trebuie să dăm meciul celor de la Bacău, iar in a doua repriză ne-au spus că dacă putem să înscriem, să o facem. Eu nu am vrut să joc în acel meci, însă antrenorul meu a venit şi mi-a spus că trebuie să joc la cel mai înalt nivel. Asta m-a motivat să intru in teren”, declara portarul lui Brașov din 2001.</p></blockquote>

]]></description>
    </item>
    <item>
      <title>„Masă, șampanie, balerine. 6-7 mașini blindate”. Cel mai bogat om din Ucraina l-a primit ca pe un nabab pe milionarul român</title>
      <link>https://www.prosport.ro/fotbal-extern/masa-sampanie-balerine-6-7-masini-blindate-cel-mai-bogat-om-din-ucraina-l-a-primit-ca-pe-un-nabab-pe-milionarul-roman-20224457</link>
      <description><![CDATA[<img src="https://www.prosport.ro/wp-content/uploads/2025/07/„Masa-sampanie-balerine.-6-7-masini-blindate.-Cel-mai-bogat-om-din-Ucraina-l-a-primit-ca-pe-un-nabab-pe-milionarul-roman-1400x933.jpg"/><br/><p>Giovanni Becali (73 de ani), milionarul care a realizat unele dintre cele mai spectaculoase transferuri din fotbalul românesc, a rememorat episodul în care a ajuns la masa negocierilor cu cel mai bogat om din Ucraina.</p>
<p>Este vorba despre Rinat Ahmetov (58), patron al clubului de fotbal Șahtior Donețk, unde Mircea Lucescu (79) a fost antrenor în intervalul 2004-2016.</p>
<h2><span>Rinat Ahmetov, cel mai bogat om din Ucraina, l-a cucerit instant pe Giovanni Becali cu ospitalitatea sa</span></h2>
<p>Giovanni Becali, poate cel mai renumit impresar din istoria fotbalului românesc, a rememorat transferul pe care i l-a obținut lui Ciprian Marica (39) în 2004.</p>
<p>În vârstă de doar 18 ani pe atunci, Marica venea după câteva sezoane bune bifate în tricoul lui Dinamo București și se pregătea de prima experiență în afara granițelor. Destinația? Șahtior Donețk, unde peste doar câteva luni urma să fie instalat pe banca tehnică și un antrenor român, legendarul Mircea Lucescu.</p>
<p>Marica a ajuns în estul Ucrainei în ianuarie 2004, iar <span>Giovanni Becali, cel care a intermediat afacerea</span>, își amintește și acum cu plăcere de felul în care a fost primit de <span>Rinat Ahmetov, miliardarul din fruntea lui Șahtior Donețk</span>.</p>
<p>Ahmetov este cel mai bogat om din Ucraina, cu o avere de miliarde de euro, iar în 2023, revista Forbes îl includea și în topul celor mai avuți 500 de oameni de pe planetă.</p>
<p>Iar ucraineanul nu era tipul afaceristului zgârcit, după cum își amintește Giovanni Becali, deoarece atunci când mergea la Donețk avea parte de toate condițiile posibile:</p>
<blockquote><p>Eu cu Rinat Ahmetov, la Şahtior Doneţk, când transferam un jucător până la două noaptea era muzică și tot restaurantul pentru mine și pentru invitații mei. Întreabă-l pe Popescu când l-am dus pe Marica la Șahtior. Gică Popescu era cu noi la Becali. Masă, șampanie, balerine. Exact ce aveam noi aici făcea Rinat. Avea 7-8 mașini blindate, pentru că el era ucrainean. Orașul era rusofon aproape. De asta au cedat atât de ușor acolo și s-au instalat rusofonii. Dacă aia sunt rusofoni, ce să le faci? El și-a făcut un hotel frumos acolo. Dar am mers așa pe respect. Cum m-a respectat Rinat Ahmetov pe mine rar ai să vezi”, și-a amintit Giovanni Becali, potrivit <span>Fanatik</span>.</p></blockquote>
<h2><span>După Marica a ajuns și Lucescu la Șahtior</span></h2>
<p>La câteva luni distanță după transferul lui Ciprian Marica, în mai 2004, Mircea Lucescu a bătut și el palma cu Rinat Ahmetov și a început poate cea mai frumoasă perioadă din istoria clubului ucrainean.</p>
<p>Sub comanda antrenorului român, Șahtior a cucerit Europa League, Supercupa Europei, 8 titluri, 6 Cupe și 7 Supercupe ale Ucrainei.</p>
<blockquote><p>Dacă vrei mai multe amănunte, Lucescu a dormit cu mine într-o seară la noul lui palat, al lui Ahmetov, când ne-am dus să vorbim. A văzut toate căsuțele câinilor. Erau 200 de câini din toate republicile și regiunile URSS-ului. Vila era în construcție, dar o parte din ea era făcută cu piscină, cu tot ce vrei. Când m-am dus să îl prezint pe Lucescu. Că mai târziu a plecat fără mine. Asta e o altă chestie”, a adăugat Giovanni Becali.</p></blockquote>

]]></description>
    </item>
    <item>
      <title>Ilie Năstase a împlinit 79 de ani. De ce e supărat marele campion al României. „De la golan, la general de carton, am fost făcut în toate felurile”</title>
      <link>https://www.prosport.ro/diverse/ilie-nastase-a-implinit-79-de-ani-de-ce-e-suparat-marele-campion-al-romaniei-de-la-golan-la-general-de-carton-am-fost-facut-in-toate-felurile-20224267</link>
      <description><![CDATA[<img src="https://www.prosport.ro/wp-content/uploads/2025/07/Ilie-Nastase-a-implinit-79-de-ani.-De-ce-e-suparat-marele-campion-al-Romaniei.-„De-la-golan-la-general-de-carton-am-fost-facut-in-toate-felurile.jpg"/><br/><p>Primul lider mondial din istoria ATP, Ilie Năstase, serbează astăzi împlinirea a 79 de ani, dar și de ziua sa e supărat din cauza a ceea ce se spune despre el.</p>
<p>Cel mai titrat tenismen din istoria României<span> își serbează ziua</span> la clubul pe care îl deține alături de Ciprian Marica. Ilie Năstase a dezvăluit care e marele său regret în ceea ce privește modul în care a fost perceput de conaționalii săi.</p>
<h2><span>Ilie Năstase, dezamăgit de atitudinea românilor la adresa sa: „Nu înțeleg”</span></h2>
<p>Rebelul tenisului masculin a vorbit chiar în ziua în care a împlinit 79 de ani despre ceea ce l-a dezamăgit de-a lungul timpului la conaționalii săi. Nu înțelege de ce a fost făcut în toate felurile de oameni din țara sa natală. A făcut o comparație cu Franța, țară în care nu a fost jignit niciodată așa cum i s-a întâmplat în România.</p>
<blockquote><p>„De la golan, la general de carton, am fost făcut în toate felurile. Mi se pare că am făcut ceva pentru România, am jucat pentru țara asta, nu doar pentru mine. 40 de ani în Franța nu mi s-a spus că sunt gras, golan și bețiv. Astea sunt comentariile din România, pe care nu le înțeleg.</p>
<p> </p>
<p>Am băut două pahare de vin și m-am urcat la volan, știți cum am apărut: L-am prins beat. Dacă beau două-trei beri sau două pahare de vin sunt un bețiv.”, a declarat Ilie Năstase, la <span>DigiSport.</span></p></blockquote>
<h2><span>„Muzeul Năstase” rămâne doar un vis pentru marele campion român</span></h2>
<p>Singurul tenismen român din istorie care a ajuns lider mondial ATP și a cucerit două turnee de Grand Slam își dorește să facă în București un muzeu la care tinerii să meargă și să vadă că românii pot avea succes la nivel mondial, dar a primit un răspuns negativ atunci când i-a adresat propunerea fostului primar al Capitalei, Nicușor Dan.</p>
<blockquote><p>„Eu am avut o întâlnire cu Nicușor Dan, pe când era primar, și mi s-a spus că nu se poate face Muzeul Ilie Năstase. Am vrut să fac acolo, la Charles de Gaulle”, a adăugat fostul tenismen.</p></blockquote>
<p>Născut pe 19 iulie 1946, Ilie Năstase a debutat în circuitul amator de tenis în 1966. Trei ani mai târziu a debutat la profesioniști. Pe data de 23 august 1973 a scris istorie în tenisul mondial devenind primul număr 1 ATP din istorie. A fost timp de 40 de săptămâni consecutiv pe prima poziție în clasament.</p>
<p>Ilie Năstase este considerat un pionier al tenisului modern. A venit cu un aer fresh pe teren abordând un joc creativ și cu un stil care a influențat următoarele generații de jucători. De asemenea, este primul jucător profesionist care a semnat un contract cu Nike (1972).</p>
<p>A câștigat 2 trofee de Grand Slam și a mai pierdut alte trei finale. A mai fost în alte 5 finale de Grand Slam la dublu, câștigând un turneu alături de bunul său prieten, Ion Țiriac.</p>

]]></description>
    </item>
  </channel>
</rss>
