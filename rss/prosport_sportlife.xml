<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce decizie a luat Daiana Anghel, fosta prezentatoare de ştiri sportive, după despărțirea de soțul ei</title>
      <link>https://www.prosport.ro/diverse/ce-decizie-a-luat-daiana-anghel-fosta-prezentatoare-de-stiri-sportive-dupa-despartirea-de-sotul-ei-20184746</link>
      <description><![CDATA[<img src="https://www.prosport.ro/wp-content/uploads/2025/05/Ce-decizie-a-luat-Daiana-Anghel-fosta-prezentatoare-de-stiri-sportive-dupa-despartirea-de-sotul-ei.jpg"/><br/><p>Daiana Anghel a anunțat ce vrea să facă la scurt timp de la despărțirea de soțul ei, după o relație de 10 ani.</p>
<p>Fosta prezentatoare de știri sportive și Sorin Gonțea au luat o decizie care a surprins pe toată lumea. Câștigătorii primului sezon „Power Couple” s-au despărțit, iar acum Daiana Anghel vrea să călătorească prin România și străinătate.</p>
<h2><span>Daiana Anghel, despre planurile pe care le are în această vară: „O să fiu plecată două săptămâni”</span></h2>
<p>Daiana Anghel și Sorin Gonțea au făcut senzație în primul sezon de la „Power Couple”, un concurs dedicat cuplurilor. Cei doi au depășit obstacole foarte dificile și au demonstrat că sunt un cuplu exemplar.</p>
<p>Totuși, după 10 ani de relație, au decis să meargă pe drumuri separate. Fosta prezentatoare nu a vrut să ofere prea multe detalii despre motivul despărțirii, însă a anunțat ce va face la începutul acestei veri.</p>
<blockquote><p>„O să fiu plecată în următoarele două săptămâni și din țară, și în țară cu treabă și mă întorc pe la jumătatea lui iunie, deci practic vin la mijlocul verii. O să fie o vacanță cu fetele la Londra, după aia treabă câteva zile la Iași și după aia în sudul Franței cu o prietenă. Mergem la un musical, mergem la restaurantele noastre preferate, un pic de shopping și apoi ne întoarcem acasă (…) Am și vacanțe în care nu fac shopping”, a preciza Daiana Anghel, la Știrile Antena Stars.</p></blockquote>
<h2><span>Ce a condus la despărțirea anului din showbiz-ul românesc: „S-a întâmplat încet, în timp”</span></h2>
<p>Din afară, totul părea „lapte și miere” în relația dintre cei doi, dar lucrurile nu mai funcționau de ceva vreme cum își doreau. Nu s-a întâmplat nimic grav, însă monotonia și obișnuința și-au făcut apariția, așa că au decis să facă o schimbare radicală în viața lor.</p>
<p>„Nu pentru că se întâmplă ceva rău. Ci pentru că, la un moment dat, binele care era comun nu mai înseamnă același lucru pentru amândoi. Și atunci e nevoie ca fiecare să fie bine… separat. Nu a fost nimic grav. Nu a fost nimic urât. Dimpotrivă, despărțirea noastră s-a întâmplat încet, în timp. A fost o conștientizare treptată, nu o ruptură bruscă. Și da, am fi putut continua încă mult timp „bine”. Dar n-ar fi fost acel „bine” sincer, ci mai degrabă un confort”, a precizat fosta prezentatoare, potrivit <span>libertatea.</span></p>
<p><span>Daiana Anghel a fost</span> prezentatoare de știri timp de patru ani, dar s-a retras din lumina reflectoarelor pentru a dezvolta o carieră în mediul online. Debutul la TV a avut loc în 2004, la Tele 7 Deva, la doar 21 de ani. S-a remarcat câțiva ani mai târziu la Kanal D, dar a renunțat la cariera sa în momentul în care a simțit că nu se mai regăsește în ceea ce face. În prezent, este beauty consultant și are o comunitate importantă în social media.</p>

]]></description>
    </item>
    <item>
      <title>Darius Olaru, ginerele anului la FCSB! Imagini cu starul lui Gigi Becali şi frumoasa lui soție</title>
      <link>https://www.prosport.ro/diverse/darius-olaru-ginerele-anului-la-fcsb-imagini-cu-starul-lui-gigi-becali-si-frumoasa-lui-sotie-20184657</link>
      <description><![CDATA[<img src="https://www.prosport.ro/wp-content/uploads/2025/05/Darius-Olaru-ginerele-anului-la-FCSB-Imagini-cu-starul-lui-Gigi-Becali-si-frumoasa-lui-sotie.jpg"/><br/><p>Darius Olaru s-a căsătorit sâmbătă cu Cristina Pădurean și au apărut primele imagini de la fericitul eveniment al ginerelui anului la FCSB.</p>
<p><span>Căpitanul roș-albaștrilor</span> începe o nouă etapă a vieții alături de aleasa inimii. Darius Olaru și Cristina Păducean erau logodiți deja de doi ani, iar în ultima zi a primăverii au decis să facă pasul cel mare și să se căsătorească. Nașul lor este Iulian Cristea, fotbalist la U Cluj și bun prieten cu Darius Olaru din perioada petrecută la Gaz Metan.</p>
<h2><span>Primele imagini de la nunta starului lui Gigi Becali</span></h2>
<p>Darius Olaru pune capăt uneia dintre cele mai dificile perioade a carierei și se pregătește de o viață nouă alături de proaspăta sa soție, Cristina Păducean. Starul de la FCSB a postat pe rețelele de socializare imagini de la cel mai important eveniment din viața sa. Cel pe care l-a ales să îi fie părinte spiritual este Iulian Cristea.</p>
<p>La evenimentul grandios iau parte colegi de la FCSB, dar și apropiați ai celor doi tineri căsătoriți, la aproape doi ani de când Olaru a făcut pasul cel mare și și-a cerut iubita în căsătorie în Dubai.</p>
<p>Partenera lui Darius Olaru este absolventă a Facultății de Drept din cadrul Universității Babeș-Bolyai, din Cluj Napoca. Cei doi sunt vizibil emoționați în ziua marelui eveniment, așa cum se poate vedea în imaginile distribuite de Olaru pe rețelele de socializare.</p>
<h2><span>Cum și-a cerut Darius Olaru iubita în căsătorie</span></h2>
<p>Căpitanul FCSB trăiește o frumoasă poveste de dragoste cu Cristina Pădurean de câțiva ani. În 2023, fotbalistul a trăit cele mai mari emoții atunci când s-a pregătit să își ceară iubita în căsătorie.</p>
<p>A gândit totul până la cel mai mic detaliu. Cererea în căsătorie a avut loc la un hotel de 5 stele din Dubai, Emiratele Arabe Unite. Sportivul a aranjat balconul cu petale de trandafiri, a aprins lumânări și a surprins-o pe Cristina Pădurean cu un mesaj luminat: „Will you marry me? (n.r. Te măriți cu mine?)”. Iubita sa nu i-a dat mari emoții și a spus „DA”, publicând imagini cu superbul inel oferit de „perla” lui Gigi Becali.</p>
<p><span>Olaru se pregătește și de revenirea în teren pentru FCSB</span>. A fost absent în 2025 din cauza unei accidentări la umăr, dar a bifat câteva minute pe finalul partidei cu CFR Cluj. A devenit pentru al doilea an la rând campion în Superliga, iar acum se pregătește pentru preliminariile Ligii Campionilor. Din cauza accidentării, care l-a ținut departe de teren în ultimele cinci luni, nu a prins loc în lotul lui Mircea Lucescu pentru dubla cu Austria și Cipru.</p>

]]></description>
    </item>
    <item>
      <title>De la ce a pornit mega-scandalul între Victoria Beckham şi soția fiului ei Brooklyn</title>
      <link>https://www.prosport.ro/diverse/de-la-ce-a-pornit-mega-scandalul-intre-victoria-beckham-si-sotia-fiului-ei-brooklyn-20184474</link>
      <description><![CDATA[<img src="https://www.prosport.ro/wp-content/uploads/2025/05/De-la-ce-a-pornit-mega-scandalul-intre-Victoria-Beckham-si-sotia-fiului-ei-Brooklyn-1.jpg"/><br/><p>Relația dintre Victoria Beckham și soția fiului ei Brooklyn e din ce în ce mai tensionată și totul ar fi pornit de la rochia de mireasă.</p>
<p>Familia Beckham a revenit în prim planul tabloidelor după nunta fiului cel mare, Brooklyn. În ultimele luni au ieșit la iveală multe detalii controversate despre relația dintre Brooklyn și părinții săi, după ce a decis să se căsătorească cu Nicola Peltz. Picătura care a umplut paharul și a divizat cele două familii a fost absența cuplului Brooklyn – Nicola de la petrecerea organizată în cinstea lui David Beckham, fostul fotbalist împlinind vârsta de 50 de ani zilele trecute.</p>
<h2><span>O rochie de mireasă a stârnit mega-scandalul din familia Beckham</span></h2>
<p><span>Victoria Beckham și Nicola Peltz nu prea s-au înțeles</span> încă de la primele întâlniri. Nora celebrei artiste nu a reușit să își impresioneze niciodată soacra, iar Victoria a făcut de multe ori lucruri care au alimentat scânteia din acest scandal.</p>
<p>O sursă apropiată familiei Peltz a dezvăluit pentru revista People că mega-scandalul dintre soacră și noră a pornit din cauza rochiei de mireasă.</p>
<p>Atunci când Nicola și Brooklyn s-au logodit, Victoria i-ar fi propus nurorii sale să o lase pe ea să îi creeze rochia de mireasă. Nicola a fost încântată de idee, dar Victoria a decis să nu prioritizeze acest lucru și ulterior a sunat-o pe mama Nicolei căreia i-a transmis că nu se va mai ocupa de crearea rochiei de mireasă.</p>
<blockquote><p>„Când Nicola și Brooklyn [Beckham] s-au logodit, Victoria i-a spus Nicolei că ar vrea să-i creeze rochia de mireasă, iar Nicola a spus că ar fi o onoare pentru ea, că i-ar plăcea să poarte o creație originală a Victoriei”, a relatat o sursă a familiei Peltz, pentru revista People.</p></blockquote>
<p>Până la urmă, Nicola a decis să poarte o rochie Valentino Haute Couture, cu un decolteu pătrat fără mâneci și o trenă lungă până la catedrală, accesorizată cu voal de dantelă franțuzească și mănuși asortate. Pentru această rochie a lucrat îndeaproape cu directorul creativ de la Valentino, Pierpaolo Piccioli.</p>
<h2><span>Victoria Beckham și-a făcut nora să plângă la propria nuntă: momentul cu care a eclipsat-o</span></h2>
<p><span>Soția lui David Beckham nu s-a putut abține</span> și a eclipsat-o pe nora sa chiar în ziua nunții acesteia. La cel mai important eveniment din viața Nicolei Peltz, Victoria a „răpit” toate privirile celor din jur. Acest lucru s-a întâmplat atunci când mirii urmau să facă primul dans înainte de startul petrecerii.</p>
<p>Marc Anthony a cerut ca Brooklyn să urce pe scenă. În loc să o invite pe proaspăta soție a acestuia, artistul a făcut o remarcă cu care a șocat pe toată lumea: „Să urce pe scenă și cea mai frumoasă soție din această seară…Victoria Beckham”. Nicola Peltz nu și-a putut stăpâni emoțiile și a părăsit încăperea în lacrimi, potrivit unei alte surse apropiate de cuplu.</p>

]]></description>
    </item>
    <item>
      <title>Răsturnare de situație! Ce se întâmplă cu celebrul milionar şi prietenul său, care l-a acuzat că i-a furat iubita, o cunoscută prezentatoare de la PRO TV</title>
      <link>https://www.prosport.ro/diverse/rasturnare-de-situatie-ce-se-intampla-cu-celebrul-milionar-si-prietenul-sau-care-l-a-acuzat-ca-i-a-furat-iubita-o-cunoscuta-prezentatoare-de-la-pro-tv-20184352</link>
      <description><![CDATA[<img src="https://www.prosport.ro/wp-content/uploads/2025/05/Rasturnare-de-situatie-Ce-se-intampla-cu-celebrul-milionar-si-prietenul-sau-care-l-a-acuzat-ca-i-a-furat-iubita-o-cunoscuta-prezentatoare-de-la-PRO-TV.jpg"/><br/><p>Ciprian Marica (39 de ani), renumitul milionar care este acționar la clubul de fotbal Farul Constanța, a dezvăluit recent că îl suspectează pe Gabriel Torje (35), care i-a fost bun prieten, că nu îi mai vorbește din cauza faptului că i-ar fi furat iubita.</p>
<p>După mărturisirea lui Marica, a venit și rândul lui Torje să își spună opinia. Iar lucrurile s-au sucit la 180 de grade.</p>
<h2><span>Gabriel Torje îl contrazice vehement pe Ciprian Marica: „Nu e adevărat! Eu, supărat? Nu!”</span></h2>
<p>Ciprian Marica și Gabriel Torje, foști internaționali români cu zeci de meciuri bifate la nivelul primei reprezentative, au avut ocazia de a se intersecta de mai multe ori pe parcursul carierelor pe care le-au dezvoltat în „sportul rege”.</p>
<p>Pe lângă întâlnirile de la lotul naționalei, Marica și Torje au fost colegi de echipă și în Turcia, la Konyaspor. De asemenea, faptul că au trecut ambii și pe la Dinamo i-a ajutat să dezvolte o relație de prietenie.</p>
<p>Și, nu în ultimul rând, trebuie menționat că Torje a trecut și pe la Farul Constanța, în intervalul iulie 2022 – ianuarie 2023, când Marica era deja acționar în rândul „marinarilor”. Însă, în acest punct, cei doi deja nu își mai vorbeau.</p>
<p>Pe scurt, Marica și Torje ar fi certați de aproximativ 10 ani, iar de curând, primul dintre cei menționați a oferit câteva detalii picante. Ciprian Marica a spus că nu își mai vorbește cu Torje, pentru că acesta din urmă s-ar fi supărat pe el. Motivul? Torje l-a acuzat pe Marica de faptul că i-a furat iubita, pe <span>Iulia Pârlea, cu care a format o relație în trecut și alături de care s-a vehiculat că a fost inclusiv logodit</span>.</p>
<p>Ciprian <span>Marica a confirmat faptul că a avut o idilă cu prezentatoarea PRO TV, însă a transmis că nu i-a înțeles supărarea lui Torje</span>, din moment ce relația dintre acesta și Iulia se rupsese deja de ani buni.</p>
<p>Contactat pentru a oferi o reacție, Gabriel Torje l-a contrazis vehement pe Ciprian Marica și a spus că nu este supărat pe el. Însă, nu i-a mai vorbit din simplul fapt că nu l-a mai întâlnit după perioada Konyaspor:</p>
<blockquote><p>Nu e adevărat. Nu ne-am mai întâlnit după ce am jucat în Turcia. Eu, supărat? Nu”, a declarat Gabi Torje, la <span>Digi Sport</span>.</p></blockquote>
<h2><span>Cum sună versiunea lui Marica</span></h2>
<p>Revenind la dezvăluirea lui Ciprian Marica, din care s-a alimentat întregul subiect, aceasta a fost făcută în cadrul unui podcast difuzat pe platforma Youtube.</p>
<p>Marica a spus că Gabriel Torje este singurul personaj care i-a fost prieten și cu care în prezent nu își mai vorbește:</p>
<blockquote><p>Nu există (n.r. – Cineva cu care să nu vorbească în ziua de azi)! A, ba da, mint! Mi-am adus aminte acum, este Gabi Torje. Este supărat pe mine și nu vorbește cu mine. Era supărat pe mine, nu știu dacă mai este. Nu am mai vorbit de atunci. Dacă ar fi din partea mea, nu am nici o supărare și chiar cred că supărarea lui era nejustificată. Era supărat că avusese el o gagică, acum 100 de ani, și am vorbit eu cu ea. Rămăsese supărat, cu toate că el nu era cu ea, nu avea nicio treabă cu ea, doar că a rămas supărat de atunci: «Bă, că mi-ai luat gagica!». «Dar stai, mă, că nu mai ești cu ea de ani». «Păi, da, dar a fost a mea». Și s-a supărat. Nu ne-am mai vorbit de atunci, nu ne-am mai văzut deloc, nu s-a nimerit. Nu a jucat la Farul, când eu eram acționar. (n.r. – Și nu v-ați întâlnit atunci?) Nu, dar repet, nu am avut nimic contra lui, Doamne ferește!”, Ciprian Marica, la <span>„Un PODCAST mișto”</span>.</p></blockquote>

]]></description>
    </item>
    <item>
      <title>Cum arată un BMW Seria 5 cu aproape 1.000.000 de kilometri parcurşi! Detaliul greu de crezut de la ultima revizie a maşinii</title>
      <link>https://www.prosport.ro/alte-sporturi/auto-moto/cum-arata-un-bmw-seria-5-cu-aproape-1-000-000-de-kilometri-parcursi-detaliul-greu-de-crezut-de-la-ultima-revizie-a-masinii-20184251</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-un-BMW-Seria-5-cu-aproape-1.000.000-de-kilometri-parcursi-Detaliul-greu-de-crezut-de-la-ultima-revizie-a-masinii.jpg"/><br/><p>Un BMW Seria 5, modelul E39, cu aproape 1.000.000 de kilometri parcurși, rulat exclusiv pe străzile din nordul Finlandei, la temperaturi extreme, a ajuns celebru în întreaga lume.</p>
<p>Astfel, prestigiosul grup nemțesc BMW AG, prin intermediul diviziei dedicate mașinilor clasice, BMW Group Classic, i-a realizat o inspecție amănunțită mașinii. Iar detaliile confirmate sunt de-a dreptul surprinzătoare.</p>
<h2><span>Un BMW Seria 5 E39 este la doar 375 de kilometri distanță de borna celor 1.000.000 de kilometri parcurși! Motorul și cutia de viteze sunt cele din fabrică</span></h2>
<p>Un BMW Seria 5, model E39, a ajuns celebru în întreaga lume, după ce a izbutit să se facă remarcat cu câteva detalii aproape de necrezut.</p>
<p>Mai întâi de toate, este vorba despre un autoturism care a rulat exclusiv pe străzile din Finlanda, în principal în nordul țării, la temperaturi extreme, cuprinse între -30 și -40 de grade Celsius.</p>
<p>Și a rulat! Pentru că la ultima revizie a mașinii, efectuată la data de 6 mai 2025, în bord erau indicați nu mai puțin de 999.625 de kilometri!</p>
<p>Un al detaliu care a produs stupoare a fost faptul că proprietarul a susținut că mașina nu a avut parte de reparații semnificative de-a lungul existenței ei, iar motorul și cutia de viteze sunt cele cu care autoturismul a ieșit din fabrică.</p>
<p>Până și <span>cei de la BMW</span> AG au fost sceptici cu privire la această ultimă informație, mai ales că mașina a rulat, așa cum am precizat deja, la temperaturi extreme pe mai tot parcursul „vieții” ei.</p>
<p>Astfel, cei de la <span>PiataAuto.md</span> susțin că divizia dedicată mașinilor clasice a gigantului german, BMW Group Classic, a chemat autoturismul în cauză pentru a-i face o inspecție amănunțită. Iar spusele proprietarului s-au confirmat, motiv pentru care exemplarul din Finlanta s-a ales cu un certificat special de autenticitate.</p>
<p>Nemții au putut confirma că din momentul în care modelul respectiv de BMW Seria 5 E39 a ieșit din fabrică și până în mai 2025, foarte puține piese importante au necesitat a fi schimbate. Însă, specialiștii din cadrul BMW au spus că acest lucru a fost posibil și datorită faptului că proprietarul a efectuat corespunzător reviziile și doar la service-urile oficiale ale gigantului german.</p>
<p>În imaginile disponibile în galeria foto a articolului se poate vedea cât de întreținută a fost mașina și faptul că inclusiv acum, la aproape 30 de ani de la ieșirea din fabrică, din 1996, arată impecabil.</p>
<h2><span>BMW pregătește un eveniment important pentru mașina norocosului finlndez</span></h2>
<p>Conform sursei menționate mai sus, <span>BMW Group Classic va urmări</span> îndeaproape parcursul mașinii din următoarele săptămâni, când este așteptat ca în bord să se depășească borna celor 1.000.000 de kilometri. Ulterior, nemții îl vor chema pe finlandez la sediu și vor realiza un material special despre mașina acestuia.</p>
<p>Revenind la aspectul mașinii, aceeași sursă precizează că inclusiv vopseaua este cea originală, din 1996. În acest caz, autoturismului i-au fost aduse doar câteva mici retușări, pe ici pe colo, în cazul unor zgârieturi minore.</p>
<p>De asemenea, atunci când i-au dat jos bara de protecție spate, cei de la BMW au fost surprinși să observe condiția impecabilă în care se află metalul, urmele de rugină fiind practic insesizabile sau chiar inexistente. Din nou, aici este și meritul proprietarului, care a avut grijă în detaliu de mașină și, cel mai probabil, a ținut-o într-un garaj închis.</p>

]]></description>
    </item>
  </channel>
</rss>
