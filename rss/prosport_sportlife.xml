<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pique şi Shakira au vândut o vilă cu 3 milioane de euro. Le-au mai rămas două după procesul de divorț</title>
      <link>https://www.prosport.ro/diverse/pique-si-shakira-au-vandut-o-vila-cu-3-milioane-de-euro-le-au-mai-ramas-doua-dupa-procesul-de-divort-20249566</link>
      <description><![CDATA[<img src="https://www.prosport.ro//wp-content/uploads/2025/08/Pique-si-Shakira-au-vandul-o-vila-cu-3-milioane-de-euro.-Le-au-mai-ramas-doua-dupa-procesul-de-divort.jpg"/><br/><p>Pique și Shakira au scăpat de încă un imobil pe care îl dețineau împreună din timpul căsniciei și s-au ales cu 3 milioane de euro.</p>
<p>În urmă cu trei ani a avut loc o despărțire care a lăsat pe toată lumea cu gura căscată. Shakira a decis să pună capăt mariajului cu fostul fotbalist de la Barcelona, după ce l-a prins că o înșeală. Chiar și de la trei ani de la despărțire, artista are o „rană deschisă” și încă nu s-a afișat în compania unui alt partener, în timp ce Pique și-a făcut publică relația cu amanta la scurt timp de la divorț.</p>
<p>După divorțul cu scandal din 2022, le-au mai rămas câteva proprietăți pe care urmau să le vândă. Unul din imobile a fost vândut recent pentru 3 milioane de euro.</p>
<h2><span>Pique și Shakira încă mai au lucruri de împărțit la 3 ani de la divorț</span></h2>
<p>Relația celor două vedete s-a încheiat în 2022. După divorț, nu doar cei doi copii au rămas de împărțit între Pique și Shakira, ci și alte bunuri pe care urmau să le vândă. Cei doi dețineau la acea vreme trei vile în Esplugues de Llobregat.</p>
<p>Casele au fost scoase la vânzare, iar după trei ani încă se mai caută cumpărători. Unul din imobile a fost până la urmă cedat în schimbul sumei de 3 milioane de euro, relatează ziarul ABC.</p>
<p>Cele trei case deținute de celebrul cuplu formau un complex care a avut inițial rolul de a fi transformat într-un ansamblu rezidențial interconectat pentru toată familia. Proiectul a rămas în aer după desppărțire, astfel că locuința care a fost vândută recent nu suferise încă modificări pentru a fi conectată cu celelalte două vile.</p>
<p>Celelalte vile sunt la vânzare împreună la prețul de 11 milioiane de euro. Au o suprafață uriașă de peste 700 mp și sunt împărțite în șase dormitoare, cinci băi, piscină interioară, cramă, sală de sport, studio de înregistrări, sală de jocuri și terasă.</p>
<h2><span>Casa de la Barcelona, motiv de ceartă între Shakira și Pique</span></h2>
<p>Cei doi au locuit într-o vilă superbă la Barcelona pe vremea când Pique evolua pentru Barcelona. Fotbalistul ar dori să scape cât mai rapid de această locuință a cărei valoare e estimată la 12 milioane de euro.</p>
<p style="text-align: left;">Totuși,<span> fosta soție se opune </span>fiindcă nu vrea să accepte o sumă mai mică decât valoarea reală a vilei. În prezent, Shakira locuiește în Miami alături de copii lor, <span>Sasha și Milan</span>. Pique a trecut recent printr-o despărțire de cea care i-a fost amantă în timpul mariajului cu artista columbiană.</p>

]]></description>
    </item>
    <item>
      <title>„Oh, grozav! Acum vreau să-mi iau unul”. David Popovici e un împătimit al vitezei în apă şi pe apă, iar acum e gata să dea banii pe o nouă achiziție motorizată</title>
      <link>https://www.prosport.ro/diverse/oh-grozav-acum-vreau-sa-mi-iau-unul-david-popovici-e-un-impatimit-al-vitezei-in-apa-si-pe-apa-iar-acum-e-gata-sa-dea-banii-pe-o-noua-achizitie-motorizata-20249995</link>
      <description><![CDATA[<img src="https://www.prosport.ro//wp-content/uploads/2025/08/„Oh-grozav-Acum-vreau-sa-mi-iau-unul.-David-Popovici-e-un-impatimit-al-vitezei-in-apa-si-pe-apa-iar-acum-e-gata-sa-dea-banii-pe-o-noua-achizitie-motorizata.jpg"/><br/><p>David Popovici profită la maximum de timpul liber și și-a găsit o nouă „jucărie” cu care să prindă viteză foarte mare pe apă.</p>
<p>Cel mai titrat înotător român aflat în activitate a revenit de la Campionatele Mondiale de înot cu două medalii de aur și a anunțat chiar de pe aeroport că va pleca într-o vacanță. A început deja să posteze primele imagini în care e suprins în timp ce se dă cu un skijet în largul mării. Pare încântat de ideea de a-și achiziționa propriul skijet când revine în România.</p>
<h2><span>David Popovici, convins în vacanță să își cumpere un skijet</span></h2>
<p><span>Campionul olimpic </span>și mondial sărbătorește performanțele uriașe bifate în ultima vreme. Nu stă departe de apă și plajă fiindcă vrea să profite de fiecare moment din vacanță să se bucure de nisip și soare.</p>
<p>„Va fi o vacanță în care vom sărbători pe măsură și vom merge undeva cu soare, undeva pe o plajă”, a declarat David Popovici, după Campionatele Mondiale de natație de la Singapore.</p>
<p>Zis și făcut. <span>David Popovici și-a luat iubita și a plecat</span> departe de țară pentru a petrece o vacanță de neuitat. Și-a găsit o nouă metodă de a prinde viteză mare pe apă. S-a dat cu un skijet în jurul unui iaht și a postat un video pe care a notat și un mesaj.</p>
<p>„Oh, grozav! Acum vreau să-mi iau un skijet”, a scris David Popovici la un InstaStory.</p>
<h2><span>Colaborare selectă cu brandul mașinii în urma căruia a primit un val de critici</span></h2>
<p>La scurt timp de la Jocurile Olimpice din 2024, David Popovici și-a cumpărat un bolid de lux și au apărut un val de critici cu privire la decizia sportivului.</p>
<p>Acesta nu a ținut cont de ce spune lumea și a mărturisit că e pasionat de mașini și viteză. La câteva luni de când și-a cumpărat un Porsche, David Popovici a încheiat și un contract de imagine cu celebrul brand.</p>
<p>Oficial, a devenit primul Friend of the Brand Porsche din România, iar acest lucru l-a făcut foarte fericit.</p>
<p>„În apă totul este despre viteză, precizie şi control – exact valorile pe care le regăsesc la Porsche, un brand care a transformat performanţa în artă. În copilărie aveam postere cu diverse modele de 911 pe pereţii din cameră, iar acum mă bucur că drumurile noastre se întâlnesc oficial. De data aceasta nu mai trebuie să privesc de la distanţă, ci sunt gata să fac parte din poveste”, a declarat Popovici.</p>

]]></description>
    </item>
    <item>
      <title>Fotbalistul român a jucat la un turneu cu FC Barcelona şi Real Madrid, iar Valencia i-a făcut oferta pe loc. De ce n-a rămas în Spania fotbalistul pentru care Gigi Becali a bătut palma cu Dinamo: „Din păcate”</title>
      <link>https://www.prosport.ro/diverse/fotbalistul-roman-a-jucat-la-un-turneu-cu-fc-barcelona-si-real-madrid-iar-valencia-i-a-facut-oferta-pe-loc-de-ce-n-a-ramas-in-spania-fotbalistul-pentru-care-gigi-becali-a-batut-palma-cu-dinamo-20249734</link>
      <description><![CDATA[<img src="https://www.prosport.ro//wp-content/uploads/2025/08/Fotbalistul-roman-a-jucat-la-un-turneu-cu-FC-Barcelona-si-Real-Madrid-iar-Valencia-i-a-facut-oferta-pe-loc.-De-ce-n-a-ramas-in-Spania-fotbalistul-pentru-care-Gigi-Becali-a-batut-palma-cu-Dinamo-2-1400x787.jpg"/><br/><p data-end="321" data-start="153">Fotbalistul pentru care Gigi Becali a bătut palma cu Dinamo a avut șansa să-și continue cariera de fotbalist la Valencia, în Spania, însă norocul nu a fost de partea lui.</p>
<p data-end="460" data-start="323">Alexandru Musi a povestit cum părinții săi nu l-au sprijinit la început, neavând încredere că ar putea urma o carieră în fotbal.</p>
<h2 data-end="460" data-start="323"><span>Valencia i-a făcut oferta pe loc, însă Musi nu a mai putut rămâne în Spania: „Din păcate”</span></h2>
<p>Alexandru Musi a copilărit într-un sat din Valencia, Spania, acolo unde a descoperit că își dorește să facă o carieră din „sportul rege”. Totuși, părinții săi nu îi ofereau prea multe șanse de reușită și se arătau sceptici în privința propriului fiu. Cu toate acestea, tatăl său l-a dus pe ascuns, fără știrea mamei sale, la o secție de copii din satul în care locuiau.</p>
<p>La vârsta de 7 ani, Musi a participat la un turneu de fotbal, unde Valencia i-a observat potențialul celui care, mai târziu, <span>avea să devină jucătorul lui Dinamo</span>.</p>
<p>Totul părea să meargă pe o pantă ascendentă întrucât Musi a petrecut cinci ani la academia de juniori a „liliecilor”. În 2016 a venit momentul de cotitură: familia fotbalistului a fost nevoită să revină în România din cauza lipsei unui loc de muncă.</p>
<p>„Eram în Spania. Mă jucam cu fratele meu în parc, fotbal. De acolo a plecat tot. Am ajuns acasă, le-am spus părinților că asta vreau să fac, să joc fotbal, iar ei mi-au spus că nu se poate, că nu o să reușesc, că sunt slăbuț.</p>
<p>Mama nu a fost de acord, dar tata m-a dus pe furiș la fotbal. Stăteam în Valencia, ai mei lucrau în Spania. Tata m-a dus la o grupă de copii din satul în care locuiam. Am stat cred că vreo trei luni acolo. Am fost și într-un turneu de trei zile, unde au jucat Barcelona, Real Madrid. Acolo m-au văzut cei de la Valencia. Au contactat familia și de acolo a pornit totul.</p>
<p>Aveam șapte ani. A început o viață frumoasă. Erau niște condiții foarte bune acolo. Din păcate, la vârsta de 12 ani, familia mea nu a mai avut de muncă și am fost nevoiți să ne întoarcem acasă, în România”, a declarat Alexandru Musi pentru <span>Fanatik</span>.</p>
<p><span>Atacantul ajuns la Dinamo în această vară</span>, a bifat 6 partide, timp în care a marcat de două ori.</p>
<p>• Alexandru Musi are o cotă de piață estimată la 700.000 de euro, potrivit site-ului de specialitate <span>Transfermarkt</span>.</p>

]]></description>
    </item>
    <item>
      <title>Lewis Hamilton și Leonardo Di Caprio au pierdut 20 de milioane de dolari. Afacerea lor a dat faliment și a intrat în lichidare recent</title>
      <link>https://www.prosport.ro/diverse/lewis-hamilton-si-leonardo-di-caprio-au-pierdut-20-de-milioane-de-dolari-afacerea-lor-a-dat-faliment-si-a-intrat-in-lichidare-recent-20249235</link>
      <description><![CDATA[<img src="https://www.prosport.ro//wp-content/uploads/2025/08/Lewis-Hamilton-si-Leonardo-Di-Caprio-au-pierdut-20-de-milioane-de-dolari.-Afacerea-lor-a-dat-faliment-si-a-intrat-in-lichidare-recent.jpg"/><br/><p>Succesul în afaceri nu este garantat, iar Lewis Hamilton, pilot de Formula 1, și Leonardo Di Caprio, celebrul actor de la Hollywood, au simțit asta pe pielea lor. Dar mai ales pe buzunarul lor, căci au pierdut 20 de milioane de dolari în afacerea în care erau asociați, lanțul de burgeri vegani Neat Burger, înființat în 2019.</p>
<p>Compania, care la apogeul său valora 70 de milioane de dolari, și-a anunțat falimentul, iar recent a intrat în procedura de lichidare, potrivit unui comunicat al Neat Burger, citat de <span>SportWeFakty</span>.</p>
<h2><span>Afacerea lui Lewis Hamilton și Leonardo Di Caprio a intrat în faliment</span></h2>
<p>Afacerea înființată în 2019 de <span>Lewis Hamilton</span> și Leonardo Di Caprio, la care s-a alăturat și <span>portarul Thibaut Courtois</span> a dat faliment și s-a început procedura de lichidare și de vânzare a activelor.</p>
<p>Primul local al lanțului Neat Burger a fost deschis la Londra, iar în timp activitatea s-a extins cu locații de lux deschise în New York, Milano și Dubai. La momentul apogeului acestei afaceri, lanțul avea 16 restaurante, ia jumătate dintre acestea se aflau în Marea Britanie.</p>
<p>„Declarăm solemn și sincer că am efectuat o analiză completă asupra companiei, iar în urma analizării datelor, am ajuns la concluzia că societatea va fi în măsură să își achite integral datoriile, împreună cu dobânzile la rata oficială a dobânzii, în termen de 12 luni de la începerea procedurii de lichidare”, au declarat acționarii Neat Burger.</p>
<p>Una dintre cauzele care au dus la pierderi și la declararea falimentului a fost pandemia COVID-19, care a lovit inclusiv industria gastronomică. Izolarea, restricțiile de circulație, dar și munca în formatul remote (de acasă) au limitat traficul în restaurante.</p>
<p>Situația s-a înrăutățit și mai mult din cauza inflației, care se resimte la nivel mondial, și care a contribuit pe de o parte la sărăcirea populației, pe de alta la reducerea cheltuielilor. Iar a lua masa la restaurant este una dintre metodele prin care se pot reduce din cheltuielile celor mai multe dintre persoanele singure sau familii.</p>
<h2><span>Primele semne ale falimentului, încă din 2021</span></h2>
<p>În 2021 au apărut primele semnale de alarmă pentru lanțul de restaurante deținut de Hamilton și Di Caprio. În acel an a fost înregistrată o pierdere de 4,3 milioane de dolari, ca un an mai târziu aceasta să ajungă la 10,6 milioane de dolari.</p>
<p>S-a ajuns în această situație și pentru că restaurantele tradiționale și-au adaptat meniurile la cerințele consumatorilor, astfel că aveau inclusiv produse vegane, ceea ce a făcut ca acele restaurante care se bazau exclusiv pe acest fel de preparate să-și piardă din clienți.</p>
<p>În SUA,  varianta de bază a burgerului Neat Burger costa 12,49 dolari,  în timp ce în Marea Britanie, burgerul Smash Daddy era la 7,99 lire sterline. Aceste diferențe au fost sesizate de clienți, care s-au plâns de prețurile practicate în restaurantele lui Di Caprio și <span>Lewis Hamilton</span>.</p>

]]></description>
    </item>
    <item>
      <title>David şi Victoria Beckham sunt distruşi după ce au aflat ce a spus fiul lor Brooklyn la înnoirea jurămintelor cu moştenitoarea miliardarului Peltz</title>
      <link>https://www.prosport.ro/diverse/david-si-victoria-beckham-sunt-distrusi-dupa-ce-au-aflat-ce-a-spus-fiul-lor-brooklyn-la-innoirea-juramintelor-cu-mostenitoarea-miliardarului-peltz-20249551</link>
      <description><![CDATA[<img src="https://www.prosport.ro//wp-content/uploads/2025/08/David-si-Victoria-Beckham-sunt-distrusi-dupa-ce-au-aflat-ce-a-spus-fiul-lor-Brooklyn-la-innoirea-juramintelor-cu-mostenitoarea-miliardarului-Peltz.jpg"/><br/><p>Brooklyn, fiul familiei Beckham, și-a înnoit jurămintele cu moştenitoarea miliardarului Peltz, iar David şi Victoria sunt distruşi după ce au aflat continutul discursului.</p>
<p>Fiul cel mare al familiei Beckham, Brooklyn, a omis complet orice referire la familia sa, când și-a înnoirea jurămintele cu soția lui, Nicola Peltz.</p>
<h2><span>Brooklyn Beckham le-a dat o nouă lovitură părinților lui, David şi Victoria, la ceremonia care a avut loc recent</span></h2>
<p>Fiul cel mare al Victoriei și al lui David Beckham este însurat cu Nicola Peltz, moştenitoarea lui Nelson Peltz, a cărui avere este estimată de Forbes la 1,6 miliarde de dolari. Este co-fondator, alături de Peter W. May și Edward P. Garden, al Trian Partners, fond de management alternativ de investiții cu sediul în New York. De asemenea, este președinte neexecutiv al Wendy’s Company, Sysco și The Madison Square Garden Company.</p>
<p>Recent, Brooklyn și Nicola și-au înnoit jurămintele într-o ceremonie la care au luat parfte 200 de invitați. David şi Victoria Beckham <span>au aflat despre eveniment de pe rețelele de socializare</span>.</p>
<p>Cuplul a postat imagini de la celebrarea emoționantă, în care Nicola și-a adus un omagiu familiei purtând aceeași rochie de mireasă pe care mama ei o îmbrăcase cu ani în urmă la nunta părinților ei.</p>
<h2><span>Brooklyn Beckham are inima frântă, deoarece soția lui este numită „viperă”</span></h2>
<p>Cei care nu au primit nicio recunoaștere au fost membrii clanului Beckham. Nici David, nici Victoria Beckham nu au fost prezenți, nici ceilalți trei copii ai lor. În plus, cei doi sunt devastați după ce a aflat că fiul cel mare a ținut un discurs emoționant la <span>petrecerea din 2 august</span>, în care și-a lăudat doar soția și socrii.</p>
<p>„A vorbit din inimă, iar în adâncul sufletului său se află Nicola, pe care o iubește profund, dar și familia Peltz, care i-a fost mereu alături. A vrut să-i recunoască pe toți și a fost hotărât să le facă dreptate”, notează <span>AS</span>.</p>
<p>Presa britanică dezvăluie că Brooklyn Beckham are inima frântă. Motivul este că soția sa este numită „viperă”, învinovățindu-se de ruptura dintre el și familie, simțindu-se tot mai izolat.</p>
<p>„Este atât de înrădăcinat în misoginie. Toată lumea pare să uite că Brooklyn este un bărbat matur, pe deplin capabil să-și spună părerea. Nicola ar fi respectat orice ar fi decis. Îi frânge inima să o vadă portretizată ca o viperă și o târfă”, a povestit un prieten al tinerilor, pentru The Mirror.</p>
<p>Pe 2 mai, David Beckham a împlinit 50 de ani și a dat o mare petrecere, de la care au lipsit chiar fiul lui cel mare și partenera lui de viață. Ulterior, pe 13 iunie, a primit titlul de cavaler, dar Brooklyn nu a transmis niciun mesaj public de felicitare.</p>

]]></description>
    </item>
  </channel>
</rss>
