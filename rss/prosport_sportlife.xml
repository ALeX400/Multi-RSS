<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nadia Comăneci este un simbol pentru americani. Mesajul primarului oraşului Los Angeles, care va organiza Jocurile Olimpice din 2028, după întâlnirea cu Zeița româncă</title>
      <link>https://www.prosport.ro/alte-sporturi/gimnastica/nadia-comaneci-este-un-simbol-pentru-americani-mesajul-primarului-orasului-los-angeles-care-va-organiza-jocurile-olimpice-din-2028-dupa-intalnirea-cu-zeita-romanca-20283902</link>
      <description><![CDATA[<img src="https://www.prosport.ro//wp-content/uploads/2025/09/Nadia-Comaneci-este-un-simbol-pentru-americani.-Mesajul-primarului-orasului-Los-Angeles-care-va-organiza-Jocurile-Olimpice-din-2028-dupa-intalnirea-cu-Zeita-romanca.jpg"/><br/><p>Nadia Comăneci (63 de ani), legendă a gimnasticii internaționale, este stabilită la Norman, un orășel de lângă Oklahoma City, și continuă să fie un simbol pentru americani.</p>
<p>Prima gimnastă de 10 din istoria sportului profesionist a luat parte de curând la o întâlnire cu primarul orașului Los Angeles, care va organiza Jocurile Olimpice din 2024.</p>
<h2><span>„Nicio festivitate a Jocurilor Olimpice nu e completă fără ea”. Nadia Comăneci, întâlnire cu primarii din Los Angeles și Oklahoma</span></h2>
<p>Americanii au început să accelereze pregătirile pentru <span>Jocurile Olimpice din 2028, care vor fi organizate la Los Angeles</span>, cel mai mare oraș din statul California și poate cea mai spectaculoasă locație de pe întreaga coastă de vest a Statelor Unite.</p>
<p>Cunoscuți pentru obsesia pe care o au în materie de marketing și imagine, americanii vor să iasă totul la perfecție și, de ce nu, să organizeze cea mai tare ediție din istoria Olimpiadei, după cum au sugerat chiar ei.</p>
<p>Iar recent, cu ocazia unei întâlniri dedicate acestui eveniment, la care au luat parte primarii din Los Angeles și Oklahoma, <span>Nadia Comăneci a dovedit din nou că este un adevărat simbol în SUA</span>. „Zeița de la Montreal”, care este stabilită în Oklahoma, în micuțul oraș Norman mai precis, s-a aflat pe lista invitaților speciali, iar primarul David Holt a postat pe rețelele de socializare mai multe imagini cu ea. Acesta a căzut la o înțelegere cu omoloaga din Los Angeles, Karen Bass, că nicio festivitate a Jocurilor Olimpice nu poate fi completă fără Nadia Comăneci și soțul ei, Bart Conner, de asemenea ex-mare gimnast și multiplu medaliat olimpic.</p>
<p>„Los Angeles și Oklahoma au o prietenie strânsă și sunt parteneri în organizarea Jocurilor Olimpice din 2028. Primarul Karen Bass ni s-a alăturat la Conferința Primarilor care a avut loc în Oklahmoa astăzi, iar cu această ocazie am putut organiza o vizită la complexul Riversport, unde vor avea avea loc competițiile de canotaj în 2028. Ea (n.r. – Karen Bass) și cu mine am semnat documentul oficial care atestă colaborarea noastră pentru livrarea celor mai mărețe Jocuri Olimpice din întreaga istorie. Și nicio festivitate a Jocurilor Olimpice din Oklahoma nu poate fi completă fără Bart și Nadia”, a scris David Holt, pe <span>pagina sa de Instagram</span>.</p>
<h2><span>Nadia Comăneci e stabilită lângă Oklahoma de peste 20 de ani</span></h2>
<p>Nadia Comăneci și soțul ei, Bart Conner, locuiesc într-o casă de aproximativ 400.000 de euro din orășelul Norman, situat la mică distanță de Oklahoma.</p>
<p>Cei doi sunt stabiliți acolo de peste 20 de ani și inevitabil <span>au pus și bazele uneia dintre cele mai celebre săli de gimnastică din Statele Unite ale Americii</span>.</p>
<p>„Avem aceste tabere de vară, de două ori pe lună. Copiii care se înscriu vin de pretutindeni împreună cu familiile lor. Aceste tabere de vară sunt organizate în weekenduri și includ două antrenamente zilnice, iar seara o sesiune de fotografii și autografe cu noi”, a precizat Nadia Comăneci pentru <span>ProSport</span>, într-un interviu acordat în 2023.</p>
<p>Mai jos palmaresul Nadiei Comăneci de la Jocurile Olimpice:</p>
<ul>
<li>1976: 3 medalii de aur (individual compus, paralele, bârnă), o medalie de argint (echipă), o medalie de bronz (sol)</li>
<li>1980: 2 medalii de aur (bârnă, sol), 2 medalii de argint (individual compus, echipa)</li>
</ul>

]]></description>
    </item>
    <item>
      <title>Ce mesaj a primit Gigi Becali de la un preot: „Mi-am dat seama de asta”</title>
      <link>https://www.prosport.ro/diverse/ce-mesaj-a-primit-gigi-becali-de-la-un-preot-mi-am-dat-seama-de-asta-20283963</link>
      <description><![CDATA[<img src="https://www.prosport.ro//wp-content/uploads/2025/09/Ce-mesaj-a-primit-Gigi-Becali-de-la-un-preot.jpg"/><br/><p>FCSB nu a început deloc bine actuala stagiune a Superligii României, elevii lui Elias Charalambous adunând doar 7 puncte în 10 meciuri.</p>
<p>Campioana României a reușit însă să se descurce bine în cupele europene, acolo unde deja a strâns 3 puncte după victoria cu Go Ahead Eagles din startul UEFA Europa League.</p>
<h2><span>Ce mesaj a primit Gigi Becali de la un preot: „Mi-am dat seama de asta”</span></h2>
<p>În campionat însă, FCSB a fost învinsă de echipe precum Unirea Slobozia, FC Argeș sau FC Botoșani, cluburi care nu au pretenții de play-off, spre surprindea fanilor campioanei.</p>
<p>În acest context, Gigi Becali a făcut o serie de dezvăluiri, încercând să explice parcursul echipei sale din campionat. Omul de afaceri a mărturisit că a vorbit cu un preot, care l-a avertizat să fie mai atent la trufia sa.</p>
<p>De altfel, tocmai din acest motiv crede patronul de la FCSB că formația sa nu a reușit să câștige decât un singur meci în 10 etape.</p>
<p>„Niciodată nu am fost așa, în situația asta. (n.r. Anul trecut erați pe locul 13, după 10 etape) Știu, dar acum sunt prea multe echipe în fața noastră. Atunci nu era așa și imediat am ajuns în play-off.</p>
<p>Trebuie să îmi văd puțin de treaba mea, pentru că din cauza mea s-a întâmplat.</p>
<p>Mi-a și scris un preot. A zis «Nu ai vrut așa, ca 10 meciuri să nu mai iei niciun punct? Dumnezeu a fost bun cu tine, ți-a dat totuși 7 puncte!».</p>
<p>După mi-a zis că «De acum încolo vei primi!». După mi-am dat adus aminte și mi-am dat seama că din mândria mea și din trufia mea am zis că nu vreau niciun punct în 10 meciuri”, a declarat Gigi Becali, potrivi <span>Digi Sport</span>.</p>
<h2><span>Gigi Becali intenționează să-l dea afară de la FCSB, dar el nu vrea să plece. Tocmai și-a luat o vilă de 200.000 de euro</span></h2>
<p>David Kiki a fost titular în meciul câștigat de FCSB cu scorul de 1-0 împotriva celor de la Go Ahead Eagles, însă Gigi Becali a fost scos din sărite de jocul său.</p>
<p>De altfel, patronul de la FCSB a decis să-l schimbe la pauză cu Radunovic. <span>Gigi Becali ar vrea să renunțe la el</span>, dar situația nu e chiar simplă. Motivul? David Kiki mai are contract cu FCSB până în 2027 și nu își dorește să plece de la club.</p>
<p>Mai mult decât atât, fotbalistul și-a cumpărat recent o casă în Otopeni, pe care a plătit nu mai puțin de 200.000 de euro, semn clar că își dorește să continue în fotbalul românesc.</p>

]]></description>
    </item>
    <item>
      <title>Ce a putut vedea Gigi Becali pe gardul Palatului său de zeci de milioane de euro. A fost vandalizat din nou, dar cu un mesaj pentru Simona Halep</title>
      <link>https://www.prosport.ro/diverse/ce-a-putut-vedea-gigi-becali-pe-gardul-palatului-sau-de-zeci-de-milioane-de-euro-a-fost-vandalizat-din-nou-dar-cu-un-mesaj-pentru-simona-halep-20283899</link>
      <description><![CDATA[<img src="https://www.prosport.ro//wp-content/uploads/2025/09/Ce-a-putut-vedea-Gigi-Becali-pe-gardul-Palatului-sau-de-zeci-de-milioane-de-euro.-A-fost-vandalizat-din-nou-dar-cu-un-mesaj-pentru-Simona-Halep.jpg"/><br/><p>Gigi Becali, patronul celor de la FCSB, nu are liniște de când gardul Palatului său este vandalizat la ordinea zilei.</p>
<p>În această dimineată, omul de afaceri a găsit din nou mesaje inedite pe gardul clădirii de zeci de milioane de euro.</p>
<h2><span>Ce a putut vedea Gigi Becali pe gardul Palatului său de zeci de milioane de euro. A fost vandalizat din nou, dar cu un mesaj pentru Simona Halep</span></h2>
<p>Sâmbătă dimineață, trecătorii au avut parte de o surpriză neplăcută în fața Palatului lui Gigi Becali. Gardul clădirii patronului de la FCSB a fost vandalizat din nou cu spray cu graffiti, fiind acoperit cu tot felul de mesaje. Printre ele, unele îi erau adresate chiar Simonei Halep.</p>
<p>Persoana care a făcut acest gest s-a referit și la ziua de naștere a fostei campioane de la Wimbledon și Roland Garros, care astăzi a împlinit 34 de ani.</p>
<p>Nu este prima oară când se întâmplă astfel de lucruri în fața Palatului impunător al lui Gigi Becali. În urmă cu câteva zile, un bărbat numit Constantin Ivanov a scris mai multe mesaje ciudate cu carioca, tot pe același gard. Numele lui apare și de data asta în mesajele inedite, potrivit <span>iamsport.ro</span>.</p>
<p>Iată cu ce mesaje s-a trezit Gigi Becali în această dimineață pe gardul palatului său:</p>
<ul>
<li>„Dumnezeu este dragoste, Ivanov Nebunu”</li>
<li>„Dumnezeu este dragoste”</li>
<li>„La mulți ani Simona Halep, Ivanov”</li>
</ul>
<p>Cu doar câteva zile în urmă, scenariul a fost repetat, <span>mesajele fiind însă cu referire politică</span>.</p>
<ul>
<li>„Premier și viitor președinte al tuturor românilor, amin”</li>
<li>„Partidul Frăția Forța România”</li>
<li>„Ivanov Constantin Daniel”</li>
<li>„Becali președinte + Mielu”</li>
</ul>
<h2><span>Cine este vandalul. Gigi Becali a spus că îl știe: „Să vină poliția!”</span></h2>
<p>Gigi Becali îl cunoaște pe vinovat. Este vorba despre Ivanov Constantin Daniel, un bărbat aparent sărac, care obișnuiește să vină frecvent în fața casei lui Becali și care, uneori, chiar doarme în zonă. Cu aproximativ două săptămâni în urmă, acesta a fost surprins în fața palatului.</p>
<p>Întrebat despre cele întâmplate, Gigi Becali nu a vrut să comenteze prea mult. A spus doar că așteaptă ca poliția să investigheze și să ia măsurile necesare, fiind de părere că omul respectiv are probleme grave de ordin mintal.</p>
<p>„Să vina poliția! Omul ăla e bolnav, nu am ce să îi fac”, a fost reacția scurtă pe care a oferit-o Gigi Becali, potrivit iamsport.ro.</p>

]]></description>
    </item>
    <item>
      <title>Fiica lui Gigi Becali s-a dus cu o geantă de zeci de mii de euro la benzinărie</title>
      <link>https://www.prosport.ro/sport-life/fiica-lui-gigi-becali-s-a-dus-cu-o-geanta-de-zeci-de-mii-de-euro-la-benzinarie-20283517</link>
      <description><![CDATA[<img src="https://www.prosport.ro//wp-content/uploads/2025/09/Alexandra-Becali-5-1400x731.png"/><br/><p>Fiica lui Gigi Becali nu se uită la bani și a venit cu o geantă de zeci de mii de euro la benzinărie.</p>
<p>Alexandra Becali a demonstrat încă o dată că poate să fie în centrul atenției chiar și atunci când nu-și propune asta.</p>
<h2><span>Alexandra Becali și geanta ei Hermes Birkin </span></h2>
<p>Alexandra Becali <span>a întors toate privirile</span> într-o benzinărie. Fiica patronului de la FCSB a coborât dintr-un Bentley argintiu de peste 200.000 de euro, potrivit celor de la <span>WOWbiz</span>.</p>
<p>Fata latifundiarului din Pipera a fost văzută într-o ținută casual – blugi mulați, top negru și ochelari de soare. Alexandra Becali a atras atenția prin accesoriul ei. Este vorba despre o geantă Hermes Birkin de zeci de mii de euro.</p>
<h2><span>Reacția tatălui său după Go Ahead Eagles – FCSB 0-1</span></h2>
<p>FCSB a câștigat cu Go Ahead Eagles în UEFA Europa League. Unicul gol al partidei a fost marcat de David Miculescu. Gigi Becali <span>a comentat victoria echipei sale</span> și l-a criticat pe David Kiki.</p>
<p>„Sunt foarte mulțumit. Mai mult pe campionat, dar dacă așa a vrut Domnul, să iau niște bănuți… Sunt vreo 500.000, dar astea 3 puncte pot aduce și câteva milioane. E vorba și de coeficient.</p>
<p>Alibec și-a revenit. A fost programată schimbarea, să iasă la pauză. Așa trebuia. Dacă nu-l scoteam, poate nu mai câștigam. Pe la Kiki era autobandă, autostradă, bulevard! La Edjouma așa a fost strategia, să intre Tănase în locul lui.</p>
<p>Două galbene au fost pentru proteste, asta e. Nu trebuie să facă asta. Terminați cu asta! Ei sunt obișnuiți ca în România, dar aici nu se ține cont. Omul meciului? Să zicem Târnovanu.</p>
<p>A scos, dar a scos ce era de apărat. Nu a fost 1 contra 1. A fost doar o singură minge mai grea, când s-a întins în dreapta. Dar a fost încet. Nu a avut vreo minge periculoasă. Toată echipa a fost omul meciului.</p>
<p>Mă bucură Alibec. Miculescu va juca în toate meciurile din Europa League. Urmează Young Boys, facem 6 puncte. O luăm meci cu meci. Acum urmează Galațiul, e cel mai important meci.</p>
<p>Mi-a plăcut Cisotti, a alergat mult. Olaru a alergat mult, dar fără realizări. Nu pot să remarc pe nimeni. Ei nu au fost periculoși, doar au avut posesie. Nu au avut jucători care să ne destabilizeze.</p>
<p>Mi-a mai plăcut Thiam. Bîrligea și Tănase au intrat bine, vor juca cu Oțelul. O să mai intre Pantea, Radunovic, care zice că e refăcut, zice că poate”, a declarat Becali, la <span>DigiSport</span>.</p>

]]></description>
    </item>
    <item>
      <title>„Bijuteria” abandonată a Constanței poate fi salvată in extremis. Sala Polivalentă de 15.000.000 de euro, părăsită mulți ani din cauza lipsei de bani, a primit vestea în plină austeritate a Guvernului Bolojan</title>
      <link>https://www.prosport.ro/sport-life/bijuteria-abandonata-a-constantei-poate-fi-salvata-in-extremis-sala-polivalenta-de-15-000-000-de-euro-parasita-multi-ani-din-cauza-lipsei-de-bani-a-primit-vestea-in-plina-austerit-20283855</link>
      <description><![CDATA[<img src="https://www.prosport.ro//wp-content/uploads/2025/09/„Bijuteria-abandonata-a-Constantei-poate-fi-salvata-in-extremis-1400x684.jpg"/><br/><p>Sala Polivalentă de 15.000.000 de euro din Constanța, părăsită mulți ani din cauza lipsei de bani, a primit o veste uriașă.</p>
<p>În plină austeritate dictată de Guvernul Bolojan, sala impunătoare din Constanța poate fi salvată in extremis.</p>
<h2><span>„Bijuteria” abandonată a Constanței poate fi salvată in extremis. Sala Polivalentă de 15.000.000 de euro, părăsită mulți ani din cauza lipsei de bani, a primit vestea în plină austeritate a Guvernului Bolojan</span></h2>
<p>Deși „bijuteria” <span>a fost anunțată încă din 2020</span>, totul a fost dat uitării din cauza lipsei de fonduri, iar constănțenii au fost privați de o sală multifuncțională care să ducă sportul din oraș la un alt nivel.</p>
<p>Totuși, lucrările ar putea fi reluate, în plină austeritate. Ministerul Dezvoltării consideră că proiectul trebuie neapărat să fie dus la capăt, iar documentația pentru lucrări a fost reavizată.</p>
<p>Așadar, se fac pași importanți în acest sens, dar mai e nevoie de multe demersuri pentru ca „bijuteria” să fie finaliată. Conform Companiei Naționale de Investiții, e nevoie și de o hotărâre de guvern pentru ca lucrările să fie reluate în mod legal.</p>
<p>„Vă transmitem faptul că documentația a fost reavizată în data de 17.09.2025 în cadrul consiliului tehnico economic al MDLPA, urmând a se transmite către Consiliul Interministerial de Avizare a Lucrărilor Publice de Interes Național și Locuinţe, în vederea avizării.</p>
<p>Ulterior acestei etape, se va emite Hotărârea de Guvern de reaprobare a indicatorilor tehnico-economici.</p>
<p>După finalizarea procesului de reavizare și obținerea tuturor avizelor și autorizațiilor necesare, lucrările vor fi reluate cu următoarele activități prioritare, ce țin de lucrări structurale și de închideri, instalații, finisaje și dotări, cât și amenajări conexe, cum ar fi realizarea sistemului de evacuare a apelor pluviale”, se arată în mesajul transmis de CNI.</p>
<h2><span>Un stadion aflat la stadiul de proiect poate fi afectat de măsurile de austeritate. Anunțul făcut de Ionuț Lupescu</span></h2>
<p>Dacă Sala Polivalentă din Constanța ar putea fi finalizată, situația noului stadion al celor de la Dinamo rămâne în continuare sub semnul întrebării, mai ales după anunțul făcut de Ionuț Lupescu.</p>
<p><span>Oficialul celor de la CS Dinamo spune</span> că măsurile de austeritate ale Guvernului Bolojan ar putea afecta proiectul.</p>
<p>„Am încercat împreună cu conducerea și Ministerul să semnăm toate actele pentru noul stadion. Din păcate, s-a schimbat conducerea și ce am semnat nu mai este valabil.</p>
<p>S-au cerut alte lucruri. S-au găsit soluții la ședințe, iar acum așteptăm de la CNI să dea avizul de demolare.</p>
<p>Suntem aproape să primim avizul și pentru construire. Toate actele sunt la CNI. CNI trebuie să dea ordinul de demolare. Asta e România.</p>
<p>Totuși, am încredere că datorită ajutorului Ministerului de Interne vom da drumul la treabă. Nu este vorba doar de un stadion, vor fi 7-8 sporturi olimpice care vor avea locuri de antrenament. Este o arenă multifuncțională”, a spus Ionuț Lupescu, potrivit Digi Sport.</p>

]]></description>
    </item>
  </channel>
</rss>
