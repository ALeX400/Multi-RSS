<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Motivul greu de crezut pentru care Marius Şumudică nu i-a răspuns lui Gigi Becali la mesaje. Pare un film de comedie</title>
      <link>https://www.prosport.ro/fotbal-intern/superliga/motivul-greu-de-crezut-pentru-care-marius-sumudica-nu-i-a-raspuns-lui-gigi-becali-la-mesaje-pare-un-film-de-comedie-20159789</link>
      <description><![CDATA[<img src="https://www.prosport.ro/wp-content/uploads/2025/05/Motivul-greu-de-crezut-pentru-care-Marius-Sumudica-nu-i-a-raspuns-lui-Gigi-Becali-la-mesaje.-Pare-un-film-de-comedie-2.jpeg"/><br/><p>Gigi Becali a spus că i-a trimis un mesaj ironic lui Marius Șumudică după ce FCSB a învins-o pe Rapid cu 2-1, în Giulești, iar acum antrenorul grupării de lângă Podul Grant a explicat de ce nu i-a răspuns patronului campioanei.</p>
<p>Finanțatorul „roș-albaștrilor” a ținut să transmită public că l-a ironizat pe tehnicianul clubului patronat de Dan Șucu, iar acesta a spus, în cadrul conferinței de presă de joi, că nu a primit niciun astfel de mesaj. Mai mult, Șumudică a spus că nu are în agenda telefonului numărul lui Gigi Becali.</p>
<h2><span>Marius Șumudică nu are numărul lui Gigi Becali! „Vă arăt telefonul”</span></h2>
<p>Marius Șumudică susține că nu a primit niciun mesaj de la Gigi Becali după înfrângerea cu FCSB. Mai mult, tehnicianul din Giulești a ținut să anunțe în cadrul unei conferințe de presă că nu are numărul de telefon al patronului campioanei.</p>
<p>„Unde să-i răspund? Ce mesaje? Nu am numărul dânsului. N-am vorbit cu Gigi la telefon… Cred că sunt 7-8-10 luni. De când sunt antrenor la Rapid, n-am vorbit cu Gigi la telefon.</p>
<p>Nu am numărul dânsului. Mie nu mi-a apărut niciun mesaj. N-am niciun mesaj, vă arăt telefonul. Îi răspundeam cu mare plăcere, cum o să-i răspund și domnului Mihai Stoica. Deocamdată nu este momentul, dar îi voi răspunde și domnului Mihai Stoica”, a declarat Marius Șumudică.</p>
<h2><span>Gigi Becali a început să râdă de Șumudică în fața jurnaliștilor: „E numărul 2 acum”. A spus că antrenorul Rapidului i-a citit ironiile pe WhatsApp</span></h2>
<p>După ce FCSB a învins-o pe Rapid, Gigi Becali a spus că i-a trimis lui Șumudică un mesaj în care i-a transmis că este „numărul 2”, aluzie la declarațiile tehnicianului de lângă Podul Grant dinaintea meciului, când a afirmat că el este „numărul 1”.</p>
<p>„Ce să facă Șumudică? A zis că e numărul 1, i-am dat și eu mesaj aseară: «Acum ești numărul 2.» Asta i-am zis: «Felicitări pentru locul 1 din coadă!».</p>
<p>N-a răspuns… felicitări pentru locul 1 din coadă (n.r. – râde încontinuu). Nu mai ești numărul 1, ești numărul 2”, a declarat Gigi Becali, în fața jurnaliștilor, a doua zi după Rapid – FCSB 1-2.</p>
<p>Ulterior, patronul de la FCSB a transmis chiar că a văzut, pe WhatsApp, că Marius Șumudică a citit mesajele sale.</p>
<p>„Lui Șumudică i-am dat mesaje că nu mai e numărul 1, e numărul 2. I-am zis aseară că îl felicit pentru că e numărul 1 din coadă. Azi i-am dat mesaj și i-am zis că e prietenul meu. Dar, eu arbitrez și play-off-ul. I-am zis că e prietenul meu, că nu-l las și că îl bag în cupele europene.</p>
<p>Eu pot să o bat pe U Cluj, asta pot să fac pentru el.</p>
<p>S-a uitat, a văzut că am râs prea mult, nu a răspuns. Cred că s-a supărat. Block nu îmi dă, e prietenul meu. Îl bag în cupele europene. I-am zis să bată Craiova și eu îi garantez cupele europene”, a spus Gigi Becali, la <span>DigiSport</span>.</p>
<blockquote><p>Vă uitați la fața mea, vi se pare că mai sunt ca în trecut? (râde). Dacă sunt și eu mai bun, unul dintre cei mai buni, dacă colegii mei spun că sunt unul dintre cei mai buni, ce să fac, frate? Dacă vrei să te duci la un concurs de miss și îți spune unul că ești frumoasă și te simți și îți spune panglica aia pe tine. Eu mă consider unul dintre cei mai buni antrenori și mă simt extraordinar bine.</p>
<p>Atât de fericit sunt, pe cuvântul meu de onoare… Spune-le colegilor tăi că Șumudică este cel mai fericit, eu sunt numărul 1!</p>
<ul>
<li>Marius Șumudică, la numai câteva zile după ce Rapid a fost eliminată de Hermannstadt din Cupa României, meci care l-a făcut să își anunțe demisia în fața propriilor fani.</li>
</ul>
</blockquote>

]]></description>
    </item>
    <item>
      <title>„A fost detubat!”. Mihai Leu, aproape de un nou miracol, deşi starea sa este critică în continuare</title>
      <link>https://www.prosport.ro/sport-life/a-fost-detubat-mihai-leu-aproape-de-un-nou-miracol-desi-starea-sa-este-critica-in-continuare-20159609</link>
      <description><![CDATA[<img src="https://www.prosport.ro/wp-content/uploads/2025/05/„A-fost-detubat.-Mihai-Leu-aproape-de-un-nou-miracol-desi-starea-sa-este-critica-in-continuare-1400x934.jpg"/><br/><p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în stare foarte gravă la Spitalul Fundeni din Capitală, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<h2><span>Vești excelente despre Mihai Leu. „A fost detubat”</span></h2>
<p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în <span>stare foarte gravă la Spitalul Fundeni din Capitală</span>, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<p>Miercuri seară au venit veștile bune de la spital. După mai multe zile în care a fost intubat, Mihai Leu a putut respira singur, însă deocamdată momentul de cumpănă nu a trecut.</p>
<p>„Mihai a fost detubat, dar e mult prea devreme să spunem că a trecut peste starea critică. În continuare, avem speranța că lucrurile vor merge în direcția bună și pacientul va depăși și această perioadă grea!”, au transmis surse medicale pentru <span>gândul.ro</span>.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>A driblat moartea și în urmă cu câteva luni</span></h2>
<p>Problemele de sănătate ale lui Mihai Leu au început în urmă cu mai mult de un deceniu, mai exact în 2014, atunci când a fost diagnosticat cu cancer de colon. De atunci, <span>fostul mare sportiv a trecut prin trei intervenții chirurgicale complicate</span>.</p>
<p>A fost operat de reputatul chirurg Irinel Popescu, însă teribila boală i-a recidivat la sfârșitul lui 2024, și a fost din nou operat. Mihai Leu a fost internat ultima oară la Spitalul Fundeni în luna decembrie a anului trecut, când a fost din nou la un pas de moarte, după schimbarea unui banal stent la rinichi.</p>
<blockquote><p>Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0. Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune – Mihai Leu (Facebook, 9 decembrie 2024)</p></blockquote>
<p> </p>

]]></description>
    </item>
    <item>
      <title>Închisoare pe viață pentru fiul fostului bodyguard al lui Gigi Becali. Decizia judecătorilor e definitivă</title>
      <link>https://www.prosport.ro/fotbal-intern/inchisoare-pe-viata-pentru-fiul-fostului-bodyguard-al-lui-gigi-becali-decizia-judecatorilor-e-definitiva-20159371</link>
      <description><![CDATA[<img src="https://www.prosport.ro/wp-content/uploads/2025/04/Inchisoare-pe-viata-pentru-fiul-fostului-bodyguard-al-lui-Gigi-Becali.-Decizia-judecatorilor-e-definitiva.jpg"/><br/><p>Fiul fostului bodyguard al lui Gigi Becali a îngrozit o țară întreagă după ce și-a incendiat mătușa în scara blocului și a fost condamnat definitiv la închisoare pe viață.</p>
<p>Judecătorii au anunțat decizia finală în cazul lui Alexandru Ionuț Popa. Bărbatul a fost autorul unei crime îngrozitoare în noiembrie 2023, atunci când și-a ucis cu bestialitate mătușa în scara unui bloc din Crângași. Judecătorii au fost șocați de fapta bărbatului care nu a avut deloc remușcări și au decis să îl trimită la închisoare pe viață.</p>
<h2><span>Crimă șocantă pentru o moștenire: închisoare pe viață pentru bestia care a curmat o viață</span></h2>
<p>Alexandru Ionuț Popa își va petrece restul vieții în spatele gratiilor. Decizia luată de judecători este finală și nu mai poate fi atacată în instanță. Instanța a decis să aplice pedeapsa maximă, iar apelul făcut de bărbat la Curtea de Apel București a fost respins.</p>
<p>„În baza art. 421 alin.1 pct. 1 lit. B. Cod de procedură penală, respinge, ca nefondat, apelul declarat de inculpatul Popa Alexandru Ionuț, împotriva sentinței penale nr. 1506 din data de 05.12.2024, pronunţată de Tribunalul București, în dosarul nr. 6123/3/2024, sentinţă pe care o menţine.</p>
<p>În temeiul art. 72 Cod. pen. deduce din pedeapsa detențiunii pe viață, durata reţinerii și perioada măsurii arestării preventive dispuse din data de 06.11.2023 la zi (30.04.2025).</p>
<p>În baza art. 241 alin. 1 lit. c Cod procedură penală, constată încetată de drept măsura arestului preventiv la data pronunţării prezentei decizii. În baza art. 275 alin. 6 Cod procedură penală, onorariul din oficiu al inculpatului-apelant se avansează din fondurile speciale ale Ministerului Justiţiei şi rămâne în sarcina statului.</p>
<p>În baza art.275 alin.2 Cod de procedură penală, obligă pe apelantul-inculpat Popa Alexandru Ionuț la plata cheltuielilor judiciare avansate de stat în sumă de 400 lei. Definitivă. Pronunţată, prin punerea la dispoziţia părților şi a procurorului, prin mijlocirea grefei instanţei, astăzi, 30.04.2025”, se arată în sentința Curții de Apel București.</p>
<h2><span>Probleme psihice moștenite pe cale maternă</span></h2>
<p>Bărbatul și-a lovit cu bestialitate mătușa pentru o moștenire. O urmărea de ceva vreme pe femeie, așa că a recurs la o faptă care i-a pus capăt vieții în libertate acestuia. Un apropiat de-al familiei a dezvăluit că bărbatul ar avea un comportament agresiv transmis pe cale maternă deoarece și mama acestuia ar fi o fire foarte violentă.</p>
<blockquote><p>„Mama lui Alexandru are unele probleme psihice. Este o fire violentă, iar băiatul, din păcate, pare că a moștenit-o. El are și un frate mai mic, care este, însă, un băiat normal, cuminte și muncitor”, au afirmat surse din anturajul familie pentru <span>gândul.</span></p></blockquote>
<p>Alexandru Ion Popa este fiul bodyguardului pe care, cu câțiva ani în urmă, Gigi Becali îl trimitea să îi recupereze mașina din fața casei. A fost un mare scandal la acea vreme din cauza căruia milionarul a fost anchetat. Marcel Popa l-a împușcat în picior pe unul dintre hoți cu un pistol cu bile de cauciuc. La fel ca Becali, Marcel Popa a fost audiat la acea vreme în celebrul dosar. După câțiva ani de la incident, <span>bodyguardul a fost dat afară </span>de latifundiarul din Pipera fiindcă și-a părăsit soția pentru o femeie mai tânără.</p>

]]></description>
    </item>
    <item>
      <title>Mihai Costea, viață de bogătaș alături de controversatul milionar Alex Bodi: „Saună nocturnă” la un resort de 5 stele din Păltiniș</title>
      <link>https://www.prosport.ro/sport-life/mihai-costea-viata-de-bogatas-alaturi-de-controversatul-milionar-alex-bodi-sauna-nocturna-la-un-resort-de-5-stele-din-paltinis-20159288</link>
      <description><![CDATA[<img src="https://www.prosport.ro/wp-content/uploads/2025/04/Mihai-Costea-viata-de-bogatas-alaturi-de-controversatul-milionar-Alex-Bodi-„Sauna-nocturna-la-un-resort-de-5-stele-din-Paltinis.png"/><br/><p>Mihai Costea, dublu campion al României cu FCSB, a fost surprins alături de Alex Bodi la un resort de 5 stele din Păltiniș.</p>
<p>Controversatul milionar și fostul jucător al roș-albaștrilor nu au ezitat să se posteze pe rețelele de socializare.</p>
<h2><span>Mihai Costea, viață de bogătaș alături de controversatul milionar Alex Bodi: „Saună nocturnă” la un resort de 5 stele din Păltiniș</span></h2>
<p>Mihai Costea trăiește ca un adevărat bogătaș. Fostul fotbalist de la FCSB a fost surprins alături de controversatul milionar Alex Bodi.</p>
<p><span>Cei doi s-au dus la un resort</span> de 5 stele din Păltiniș și au postat câteva poze pe Instagram: „Saună nocturnă”, a scris Bodi.</p>
<h2><span>Drama trăită de Mihai Costea la FCSB: „Măsura luată de Laurențiu Reghecampf a fost să nu mai fac parte din lot”</span></h2>
<p>Mihai Costea, considerat o mare speranță a fotbalului românesc, a povestit <span>cum a ajuns să fie scos din lot</span> la FCSB.</p>
<p>„Noi după meciuri rămâneam în cantonament. A doua zi rămâneam în refacere, apoi aveam liber. În meciul ăla n-am evoluat și seara la masă, după meci, n-am vrut să cobor.</p>
<p>Eram ambițios, eram supărat că nu jucasem. Asta s-a întâmplat, am preferat să stau în cameră. A fost un act de indisciplină, acesta era programul. Măsura (luată de Laurențiu Reghecampf, că Gigi Becali era la pușcărie – n.r.) a fost să nu mai fac parte din lot pentru moment.</p>
<p>Apoi m-au reprimit. Nu am fost singurul care a făcut acte de indisciplină. Atunci când a venit Gâlcă mă antrenam separat. M-am antrenat vreo 6 luni. Asta era politica clubului. Eram la dispoziția clubului, apoi am reziliat”, a spus Mihai Costea la podcastul „TACLALE”.</p>
<blockquote><p>(n.r. pe cine consideră talentat dintre el și fratele său, Mihai) Nu… îi las pe alții. Nu îmi place mie să îmi dau cu părerea. Au fost multe discuții de-a lungul timpului, dar important e să fim sănătoși. Fotbalul se termină la un moment dat pentru toți. Alte lucruri sunt importante, părerea mea”, a spus Florin Costea, conform <span>sport.ro</span>.</p></blockquote>

]]></description>
    </item>
    <item>
      <title>Ce s-a ales de portarul care a ucis-o pe Eliza, mama fiului său pe care nu l-a recunoscut. A fost condamnat la 22 de ani de puşcărie, după ce a dat-o de mâncare câinilor săi Rottweiler, dar a scăpat mult mai repede</title>
      <link>https://www.prosport.ro/diverse/ce-s-a-ales-de-portarul-care-a-ucis-o-pe-eliza-mama-fiului-sau-pe-care-nu-l-a-recunoscut-a-fost-condamnat-la-22-de-ani-de-puscarie-dupa-ce-a-dat-o-de-mancare-cainilor-sai-rottweiler-dar-a-scapat-m-20159332</link>
      <description><![CDATA[<img src="https://www.prosport.ro/wp-content/uploads/2025/04/Ce-s-a-ales-de-portarul-care-a-ucis-o-pe-Eliza-mama-fiului-sau-pe-care-nu-l-a-recunoscut.-A-fost-condamnat-la-22-de-ani-de-puscarie.jpg"/><br/><p>Un fotbalist aflat în plină ascensiune a carierei a luat o decizie care i-a schimbat total viața. Talentatul portar de la Flamengo a fost condamnat la 22 de ani de închisoare, fiind autorul unei crime șocante.</p>
<p>Bărbatul care a ucis-o pe mama copilului său, modelul Eliza Samudio, a fost condamnat la 22 de ani de închisoare, dar a scăpat mult mai repede, după ce a ispășit 7 ani din pedeapsă.</p>
<h2><span>Crima care a șocat o țară întreagă: Bruno Fernandes și-a ucis cu bestialitate amanta</span></h2>
<p>Bruno Fernandes, un renumit portar brazilian din urmă cu aproape 20 de ani, a avut parte de un destin cum nu se aștepta nimeni. Bărbatul a avut o relație extraconjugală cu un model celebru de la acea vreme. Din relația celor doi a luat naștere Bruninho, dar băiatul nu a fost dorit de Bruno, astfel că niciodată nu a vrut să îl recunoască. De aici a pornit scandalul dintre Eliza și Bruno, femeia cerându-și drepturile în instanță.</p>
<p>În 2010, bărbatul nu a mai ținut cont de nimic și a răpit-o pe femeia iubită. A bătut-o, ștrangulat-o după care a ucis-o. Detaliul șocant abia acum urmează. Bruno a dat jumătate din cadavrul femeii la câini, iar cealaltă jumătate a îngropat-o. Vestea morții Elizei Samudio a șocat întreaga țară. Judecătorii l-au condamnat la 22 de ani de închisoare, dar l-au eliberat după doar 7 ani, fiind plasat în regim semideschis.</p>
<blockquote><p>„A ieșit din închisoare râzând, râzând de societate și de justiție. Este o persoană rece. Dacă fiica mea a fost atacată când îl avea pe nepotul meu în brațe, ce ar putea face acum? El este liber, iar noi suntem prizonieri. Este profund nedrept”, a declarat mama Elizei, potrivit <span>marca</span>.</p></blockquote>
<h2><span>Bruno a revenit pe teren: fanii indignați de decizia clubului Boa Esporte</span></h2>
<p>Clubul din divizia secundă braziliană a decis să îi acorde a doua șansă fotbalistului. Decizia conducerii i-a costat scump punându-ți toți fanii în cap, dar și sponsorii care au decis să își retragă sprijinul.</p>
<p>Bruno visa în continuare că va juca fotbal profesionist și va reveni în lotul național. Din păcate pentru el, acest lucru nu s-a mai întâmplat. Și-a mai încercat norocul la câteva echipe de amatori, după care a devenit antrenor personal pentru fotbaliști. Trecutul crunt și fapta care i-a marcat viața îl va urmări peste tot.</p>
<p>Fiul nerecunoscut nici până acum de Bruno a decis să urmeze aceeași carieră. Este portar în echipa de juniori a celor de la Botafogo. Cei doi nu mai păstrează legătura, copilul dorind să stea cât mai departe de bărbatul care i-a ucis mama.</p>

]]></description>
    </item>
  </channel>
</rss>
