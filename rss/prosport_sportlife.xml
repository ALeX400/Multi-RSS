<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce s-a ales de Cristian Daminuță. A ajuns să lucreze la Aeroportul Internațional din Timișoara</title>
      <link>https://www.prosport.ro/diverse/ce-s-a-ales-de-cristian-daminuta-a-ajuns-sa-lucreze-la-aeroportul-international-din-timisoara-20238849</link>
      <description><![CDATA[<img src="https://www.prosport.ro//wp-content/uploads/2025/08/Ce-s-a-ales-de-Cristian-Daminuta.-A-ajuns-sa-lucreze-la-Aeroportul-International-din-Timisoara.jpg"/><br/><p>În 2010 semna contractul carierei cu AC Milan, iar acum Cristian Daminuță a ajuns să lucreze la Aeroportul Internațional din Timișoara.</p>
<p>Unul din marile talente ale fotbalului românesc nu a avut parte de un destin fericit după ce a plecat în străinătate și la doar 35 de ani a ajuns să lucreze ca agent de securitate pe un aeroport. <span>Cristian Daminuță i-a criticat recent </span>pe impresarii care l-au transferat de la Poli Timișoara fiindcă de atunci cariera sa a luat-o la vale chiar dacă a trecut pe la echipe precum Inter Milano și AC Milan.</p>
<h2><span>Cristian Daminuță și-a găsit de lucru la Aeroportul Internațional din Timișoara</span></h2>
<p>Cristian Daminuță s-a reprofilat la doi ani după retragerea oficială din fotbal, iar în prezent lucrează ca agent de pază la Aeroportul Internațional ”Traian Vuia” din Timișoara. Fotbalistul s-a dat de gol când a postat o imagine pe rețelele de socializare cu doi dintre fotbaliștii de la Universitatea de Vest din Timișoara.</p>
<blockquote><p>„Alături de campionii mei! Felicitări pentru Titlul European Universitar”, a scris Daminuță la poza distribuită pe rețelele de socializare.</p></blockquote>
<h2><span>Pe cine consideră vinovați pentru faptul că și-a pus cariera „pe butuci”</span></h2>
<p>Considerat unul dintre cei mai talentați jucători români, Cristian Daminuță ajungea, în 2008, la Inter Milano. A făcut o impresie bună la echipa Primavera a clubului, iar după ce a mai fost împrumutat la Dinamo și Modena a semnat cu AC Milan.</p>
<p>De aici a început declinul carierei lui Daminuță, transferul la gruparea „rossoneră” ridicând semne de întrebare. Chiar fostul fotbalist a lansat un atac la adresa celor care <span>au pus la cale acest transfer</span> și le-a atras atenția tinerilor jucători să aibă grijă cu ce impresari semnează.</p>
<p>El îi consideră vinovați pe frații Becali pentru declinul suferit în cariera de fotbalist. I-a atacat dur pe cei doi impresari, la scurt timp după ce Giovanni Becali a spus despre Romario Benzar că a contribuit la „distrugerea fotbalului românesc”.</p>
<blockquote><p>„Lumea a fost surprinsă atunci de transferul meu, crezând că am dat lovitura din punct de vedere financiar, în schimb eu mi-am semnat propria sentință a finalului carierei din punct de vedere sportiv!</p>
<p>Acest transfer a fost intermediat de cei mai cunoscuți impresari din istoria României, oameni cu state vechi în fotbal, care datorită influenței lor in fotbalul MONDIAL au făcut acest lucru să devină posibil. (…)</p>
<p>Vă mulțumesc tuturor celor care s-au implicat direct și indirect în eșecul meu în viața de fotbalist, dar știți și voi că viața va făcut să plătiți x2 pentru tot! ”, a transmis Daminuță pe rețelele de socializare.</p></blockquote>

]]></description>
    </item>
    <item>
      <title>Ion Iliescu a refuzat să fie nașul Nadiei Comăneci: „Nu a vrut lucrul ăsta”</title>
      <link>https://www.prosport.ro/diverse/ion-iliescu-a-refuzat-sa-fie-nasul-nadiei-comaneci-nu-a-vrut-lucrul-asta-20238855</link>
      <description><![CDATA[<img src="https://www.prosport.ro//wp-content/uploads/2025/08/Ion-Iliescu-a-refuzat-sa-fie-nasul-Nadiei-Comaneci-„Nu-a-vrut-lucrul-asta.png"/><br/><p>Ion Iliescu, primul președinte al României post-decembriste, a refuzat să fie nașul Nadiei Comăneci.</p>
<h2><span>Ion Iliescu a refuzat să fie nașul Nadiei Comăneci</span></h2>
<p><span>Ion Iliescu a murit</span> la vârsta de 95 de ani. Adrian Năstase a făcut o dezvăluire incredibilă despre Nadia Comăneci și fostul președinte. Cea mai titrată gimnastă româncă din istorie și-ar fi dorit ca Ion Iliescu să îi fie naș.</p>
<p>Nadia Comăneci și Bart Connor au avut nunta în primăvara lui 1996. Ion Iliescu era încă președintele României la acea vreme. Ceremonia religioasă s-a ținut la mânăstirea Cașin din București. Iliescu a refuzat să fie nașul Nadiei Comăneci, astfel că lângă miri la altar au fost Adrian și Dana Năstase.</p>
<p>„Cred că Nadia ar fi vrut ca Ion Iliescu să îi fie naș, iar noi am fost a doua alegere, pentru că Iliescu, evident, nu a vrut lucrul ăsta. Cred că Nadia într-un fel voia să facă un fel de reconciliere cu zona politică de aici, după plecarea ei. Eu m-am bucurat pentru că o admiram, soția mea la fel”, a declarat cu patru ani în urmă Adrian Năstase, citat de kanald.ro.</p>
<h2><span>Reacția lui Adrian Năstase după moartea lui Ion Iliescu: „I-am admirat calitățile”</span></h2>
<p>Adrian Năstase a reacționat după <span>moartea lui Ion Iliescu</span>. Fostul premier a amintit de lunga sa colaborare cu primul președinte al României post-decembriste și a recunoscut că îl privea cu admirație.</p>
<p>„A murit Ion Iliescu și a luat cu el aproape un secol de istorie românească. A fost un om de stat care a cultivat respectul bazat pe dialog. A știut să rezolve cu ințelepciune și cu echilibru multe din problemele complicatei tranziții prin care a trecut România după 1989.</p>
<p>A știut să construiască echipe, a știut să stabilească alianțe dar, mai ales, a reușit să genereze consens pe marile provocări ale României post-decembriste. Din acest punct de vedere, Masa de la Snagov rămâne un grandios exemplu.</p>
<p>Am lucrat împreună din 1990. Îi datorez intrarea mea în politică. I-am admirat calitățile politice dar și calitățile umane, pasiunea pentru cultură, capacitatea de a asculta, capacitatea de a analiza. I-am admirat forța de a comunica direct cu oamenii simpli dar și prestanța la reuniuni internaționale.</p>
<p>Cel mai adesea, am avut opinii asemănătoare. Cred că în ultimii douăzeci de ani s-a simțit lipsa unei prezențe mai consistente a sa în viața publică. Probabil că mulți îl vor prețui mai mult după ce nu mai este”, a scris Adrian Năstase într-o postare pe <span>blog</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 88px; left: 229px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Brad Pitt a dat lovitura: 545 de milioane de dolari pentru filmul „F1”, nou record personal!</title>
      <link>https://www.prosport.ro/diverse/brad-pitt-a-dat-lovitura-545-de-milioane-de-dolari-pentru-filmul-f1-nou-record-personal-20238577</link>
      <description><![CDATA[<img src="https://www.prosport.ro//wp-content/uploads/2025/08/Brad-Pitt-a-dat-lovitura-545-de-milioane-de-dolari-pentru-filmul-„F1-nou-record-personal.jpg"/><br/><p>Cel mai nou film cu Brad Pitt în rol principal rupe toate recordurile personale ale starului american, având deja încasări de peste 545 de milioane de euro.</p>
<p>Filmul „F1” redă drama curselor de Formula 1 și îl readuce în prim plan pe Brad Pitt într-un nou rol de senzație. La doar două luni de la lansare, filmul a depășit borna de 545 de milioane de dolari în încasări globale.</p>
<h2><span>„F1 The Movie”, cel mai profitabil film din cariera lui Brad Pitt: încasări de peste 545 de milioane de dolari</span></h2>
<p>Sunt aproape două luni de la lansarea „F1 The Movie”, filmul mult așteptat de fanii Formulei 1, dar și cei ai lui Brad Pitt. Filmul prezintă viața lui Sonny Hayes, fost pilot <span>interpretat de Brad Pitt</span>, și a coechipierului său, Joshua Pearce.</p>
<p>Brad Pitt joacă rolul unui fost pilot care decide să revină în competiții după 30 de ani pentru a salva echipa fictivă APXGP. Este o adevărată capodoperă cinematografică care a atras milioane de spectatori în cinematografe. Filmul redă extrem de bine experiența și adrenalina trăită la maximum pe circuitele de Formula 1. <span>Filmările au fost realizate </span>chiar în timpul sezonului 2023-2024, alături de piloți și echipe reale.</p>
<p>Celebrul actor nu a apelat la cascador și s-a antrenat intens pentru a putea conduce un monopost de F1. A experimentat pe pielea sa forța G la viteze de peste 290 de km/h.</p>
<blockquote><p>„Totul e real. Trebuie să faci exerciții speciale pentru gât. Și nici măcar nu simțim forțele G pe care le suportă piloții adevărați.”, a declarat starul de la Hollywood la premiera filmului.</p></blockquote>
<p>Filmul a avut un debut global fabulos cu încasări de peste 130 de milioane de euro, cea mai bună lansară a unui film al starului american. În cele două luni de când rulează în cinematografele din întreaga lume, „F1 The Movie” a realizat încasări de 545 de milioane de dolari.</p>
<p>A depășit deja cel mai profitabil film al actorului, „World War Z” (540 milioane dolari). Și pentru Apple Studios reprezintă cea mai de succes lansare cinematografică, depășind  pelicule vestite precum „Killers of the Flower Moon” și „Napoleon”.</p>
<p>Din distribuția peliculei fac parte nume sonore precum Javier Bardem, Damson Idris, Kerry Condon, Tobias Menzies și Kim Bodnia.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/R2Psqs0roW4?si=vecbbszBMg9XBsAJ" title="YouTube video player" width="560"></iframe></p>
<h2><span>Brad Pitt, despre colaborarea cu Lewis Hamilton: „E o bijuterie de om”<br/>
</span></h2>
<p>Septuplul campion mondial de Formula 1 a făcut parte din echipa de producători a acestui film. Lewis Hamilton l-a impresionat pe Brad Pitt. Actorul a avut numai cuvinte de laudă la adresa pilotului de la Ferrari cu care a colaborat foarte bine și de la care a învățat multe lucruri.</p>
<blockquote><p>„Când a venit Lewis Hamilton în proiect, abia atunci s-a dat undă verde. Pentru mine a mai fost nevoie de un simplu telefon ca să vin. Îmi amintesc că prima dată când ne-am văzut a fost mai puțin despre curse și mai mult despre a descoperi o bijuterie de om.</p>
<p>Dincolo de talent, campionii se remarcă prin felul în care se comportă și în care se confruntă cu lumea reală. Iar el este o bijuterie de om, un gentleman. Într-adevăr! Și apoi ajungi la expertiza pe care a adus-o acestui film.”, a declarat Brad Pitt, potrivit <span>Libertatea. </span></p></blockquote>

]]></description>
    </item>
    <item>
      <title>Bruneta a lăsat arbitrajul și a intrat în impresariat! Cristina Buzărnescu, dezvăluiri cu cărțile pe față despre fotbaliștii care au curtat-o: „E o întrebare sensibilă”. EXCLUSIV</title>
      <link>https://www.prosport.ro/sport-life/bruneta-a-lasat-arbitrajul-si-a-intrat-in-impresariat-cristina-buzarnescu-dezvaluiri-cu-cartile-pe-fata-despre-fotbalistii-care-au-curtat-o-e-o-intrebare-sensibila-exclusiv-20237302</link>
      <description><![CDATA[<img src="https://www.prosport.ro//wp-content/uploads/2025/08/Cristina-Buzarnescu-fosta-arbitra-1-1400x933.jpg"/><br/><p>Cristina Buzărnescu, 28 de ani, este o fostă arbitră de fotbal la nivel juvenil și fost oficial la ACS Poli Timișoara. A absolvit un master în Instituții de Drept European și în prezent activează în cadrul unei firme de impresariat jucători de fotbal.</p>
<p><span>ProSport </span>a stat de vorbă cu Cristina Buzărnescu, care a acceptat să vorbească despre trecutul ei, despre prezent, dar și despre viitor. Nu a evitat nici subiectul legat de fotbaliștii din Superliga care au atentat la inima ei.</p>
<h2><span>Cristina Buzărnescu, interviu cu cărțile pe față!</span></h2>
<p>ProSport: Cristina, înainte de orice, te rog să spui câteva lucruri despre tine. Cine e Cristina Buzărnescu și ce legătură are ea cu fotbalul?</p>
<p>Cristina Buzărnescu: Mă numesc Buzărnescu Cristina, am 28 de ani, m-am născut și am crescut în Timișoara, sunt absolventă a Facultății de Drept, cu un master în Instituții de Drept European, finalizat cu nota 10. Activez in domeniul juridic, dar si in marketing. Sunt fost arbitru de fotbal și am activat și în cadrul unui club sportiv, implicându-mă direct pe partea de publicitate si marketing-ul activităților fotbalistice. Pasiunea pentru fotbal vine din familie: bunicul meu a fost antrenor la Recolta Ostroveni, echipă pe care a dus-o până în Liga a 3-a, iar tatăl meu m-a dus pe stadioane încă de la vârsta de 3 ani. Fotbalul a fost mereu parte din viața mea, nu doar ca sport, ci ca mod de a trăi și a învăța disciplină, responsabilitate și pasiune.</p>
<p>La un simplu search pe Google cu numele tău am găsit că în clasa a XI-a ai fost prezentă alături de alți colegi de-ai tăi la Summitul Internațional de Afaceri al Tineretului in New York. Cum te-a ajutat acel eveniment să te dezvolți în ceea ce ești astăzi?</p>
<p>Am participat la Youth Business Summit in New York la vârsta de 17 ani, reprezentând România într-o competiție internațională cu peste 120 de țări participante. Împreună cu echipa mea, ne-am întors acasă cu două premii importante: Best Booth și Best Catalog, fiind o confirmare frumoasă a muncii noastre. Această experiență m-a ajutat enorm în dezvoltarea personală. A fost primul context în care am învățat ce înseamnă expunerea internațională, lucrul în echipă sub presiune și, poate cel mai important, am reușit să depășesc una dintre fricile mele: vorbitul în public. De atunci, am căpătat mai multă încredere în mine și am început să privesc fiecare provocare ca pe o oportunitate reală de creștere. Este o experiență care, fără îndoială, a contribuit la cine sunt astăzi.</p>
<div class="wp-caption aligncenter" id="attachment_20237401" style="width: 1410px"><p class="wp-caption-text" id="caption-attachment-20237401"><em>Cristina Buzărnescu a terminat cu nota 10 lucrarea de disertație</em></p></div>
<h2>Cristina Buzărnescu – arbitru și oficial de club: „Am întâmpinat multe greutăți pentru că eram femeie”</h2>
<p>Ai fost arbitru de fotbal, apoi ai fost în cadrul clubului ACS Poli Timișoara. Care dintre cele două meserii ți-au plăcut cel mai mult și de ce?</p>
<p>Cel mai mult mi-a plăcut partea de arbitraj. Când intram pe teren, parcă uitam de tot. Orice grijă sau supărare dispărea. Era o stare de libertate și concentrare totală, greu de descris în cuvinte. Iubeam ritmul meciului, responsabilitatea deciziilor și energia care venea din joc.</p>
<p>Ca arbitru femeie nu ți-a fost greu în timpul meciurilor cu spectatorii din tribune? Care a fost cel mai dificil moment și spune-mi de ce n-ai mai continuat cu arbitrajul</p>
<p>Ca arbitru femeie, pot spune sincer că am întâmpinat multe greutăți doar pentru că eram femeie. Comentariile din tribună erau aproape la fiecare meci. Uneori răutăcioase, alteori doar ironice. Am învățat însă să nu le dau importanță și să-mi văd de joc. Eram acolo pentru că îmi făceam treaba bine, nu pentru validarea celor din tribună. Cel mai greu moment pentru mine a fost atunci când, după un meci, un membru din staff-ul uneia dintre echipe a venit direct la mine și mi-a spus că „nu am ce căuta pe teren ca femeie”. A fost un moment dur, dar în același timp revelator, pentru că mi-a arătat cât de important e să rămâi ferm în fața prejudecăților. Am fost nevoită să renunț la arbitraj din cauza unor probleme de sănătate, dar, sincer, gândul de a reveni încă îmi trece prin minte uneori. Arbitrajul m-a format ca om, m-a învățat disciplină, echilibru și să iau decizii sub presiune. A fost o etapă care m-a schimbat în bine.</p>
<p>Ai simțit jucătorii pe teren că se comportau altfel știind că îi arbitrează o femeie?</p>
<p>Da, am simțit uneori o diferență în comportamentul jucătorilor, dar nu în sens negativ. De cele mai multe ori, atmosfera era chiar prietenoasă, iar jucătorii îmi făceau complimente. Uneori încercau să fie mai politicoși sau mai atenți în exprimare, alteori glumeau. Dar, în general, fiecare își vede de joc, indiferent cine e arbitrul. Iar dacă tu ești sigură pe tine și pe deciziile tale, respectul vine de la sine, fie că ești femeie sau bărbat.</p>
<div class="wp-caption aligncenter" id="attachment_20237396" style="width: 1030px"><p class="wp-caption-text" id="caption-attachment-20237396">Cristina Buzărnescu a fost arbitru de tușă la nivel de copii și juniori</p></div>
<h2>Amintiri din era Poli Timișoara: „Cel mai urât a fost la acel 1-8 cu FCSB”</h2>
<p>Revenind la funcția ta de la Timișoara, detaliază-mi ce făceai acolo. Ai vrea sa activezi in cadrul echipei de acum a Politehnicii Timisoara?</p>
<p>Am activat o perioadă scurtă în publicitate, iar acest lucru a venit în contextul studiilor mele. Am fost studentă si la Facultatea de Științe ale Guvernării și Comunicării, la secția Publicitate, iar practica profesională m-a dus în acest domeniu. Această experiență mi-a oferit o perspectivă practică asupra modului în care funcționează comunicarea și promovarea, abilități care îmi sunt utile și în activitatea mea legată de fotbal și sport. În legătura cu activarea la noua echipa, da, mi-ar fi plăcut foarte mult. Sezonul trecut chiar am depus o cerere pentru a face voluntariat în cadrul clubului, însă, din păcate, nu am fost contactată. Politehnica Timișoara este un club frumos, cu o identitate puternică și cu oameni care pun suflet în tot ceea ce fac. Se vede clar cât de mult iubesc fotbalul și cât de mult contează tradiția pentru ei. Am fost la meciurile echipei în ultimul an și am apreciat de fiecare dată susținerea publicului și energia din jurul echipei. Dragostea pe care suporterii o arată clubului e rară și valoroasă. Ar fi o onoare să pot contribui, într-o formă sau alta, la acest proiect</p>
<p>Care au fost cele mai frumoase și cele mai urâte momente trăite de tine la Timișoara</p>
<p>Cele mai intense trăiri le-am avut, de fapt, din tribună, alături de tata. Îmi aduc aminte perfect un moment din copilărie. Eram micuță, ploua torențial, iar <span>Poli pierdea drastic în fața Stelei (n.r. FCSB), cred că scorul a fost 1-8</span>, undeva prin 2004. Deși eram udă leoarcă și dezamăgită, n-am vrut să plecăm din stadion. A fost greu de digerat acel meci, dar face parte din farmecul fotbalului. Ca momente frumoase, le-aș include pe toate cele în care echipa câștiga, fiecare rezultat pozitiv aducea o energie aparte în oraș, iar pentru mine erau adevărate motive de bucurie. Era o emoție comună, trăită alături de suporteri, familie și oameni care simt fotbalul cu adevărat.</p>
<h2><span>Cristina Buzărnescu, manager de marketing la o agenție de impresariat: „E un început de drum!”</span></h2>
<p>Tu ești olteancă, am văzut că ești fană a Universității Craiova și trăiești la Timișoara. Cum de n-ai avut șansa niciodată să fii în cadrul clubului din Bănie? Ți-ar plăcea?</p>
<p>Da, sunt olteancă prin suflet, chiar dacă m-am născut și am crescut la Timișoara. Tata ținea cu Universitatea Craiova, iar pasiunea lui mi-a fost transmisă natural. Cum spuneam, mergeam cu el pe stadion încă de mică. Fiecare meci al Craiovei jucat acasă era, pentru noi, o deplasare, dar una plină de bucurie și emoție. Atmosfera, spiritul, oamenii… toate au contribuit la atașamentul meu față de acest club. Nu am făcut niciodată demersuri concrete ca să ajung în cadrul clubului din Bănie, dar, sincer, mi-ar plăcea foarte mult. Cred că orice fan adevărat visează, într-un fel sau altul, să contribuie direct la clubul pe care îl iubește. Dacă ar apărea o astfel de oportunitate, aș primi-o cu inima deschisă.</p>
<p>De curând am observat că te-ai alăturat unei agenții de impresariat. Iti place?</p>
<p>Da, recent <span>m-am alăturat unei agenții internaționale de impresariat</span>, unde activez ca manager de marketing. Este un început de drum pentru mine în acest rol, dar îmi place foarte mult. E o zonă dinamică, în care creativitatea și strategia se întâlnesc cu lumea fotbalului, pe care o iubesc dintotdeauna. Faptul că pot contribui la imaginea și promovarea sportivilor într-un mod profesionist mă motivează și mă ține conectată la tot ce înseamnă acest univers. Sunt curioasă și entuziasmată să văd cum va evolua totul în perioada următoare.</p>
<p></p>
<p>Ce planuri și obiective ai în continuare în fotbal. Visezi la un post anume la vreun club din Superliga?</p>
<p>Îmi doresc să rămân activă în lumea fotbalului și să cresc pas cu pas în acest domeniu. Fiecare experiență de până acum, de la arbitraj, la activitatea din cadrul cluburilor, până la actualul rol de manager de marketing, m-a pregătit pentru mai mult. Da, visez să ajung într-o zi într-un post de conducere într-un club din Superliga, poate chiar în cadrul echipei mele de suflet, Universitatea Craiova. Dar cel mai important pentru mine este să fiu parte dintr-un proiect serios, profesionist, în care pot contribui real la dezvoltarea fotbalului românesc, fie că vorbim de comunicare, marketing sportiv sau management. Îmi doresc să fac performanță în spatele terenului, cu aceeași pasiune cu care am fost și pe marginea lui</p>
<h2><span>Cristina Buzărnescu, abordată de fotbaliști din Superliga: „E o întrebare sensibilă”</span></h2>
<p>Fiind o femeie atât de activă în fotbal, au existat jucători din Liga 1 sau Liga 2 care au încercat să flirteze cu tine? Nu trebuie să-mi dai nume, doar să-mi spui de ce i-ai refuzat?</p>
<p>Este o întrebare sensibilă, dar sinceră. Da, au existat situații în care jucători din Liga 1 sau Liga 2 au încercat să mă abordeze. Am răspuns politicos, din respect, și pentru a înțelege intențiile lor, dar în cele general lucrurile s-au oprit acolo. Mereu am apreciat respectul cu care mi s-au adresat. De altfel, am fost chiar impresionată de felul civilizat și atent în care unii dintre ei comunicau. Pot spune sincer că, la un moment dat, am fost îndrăgostită de un astfel de băiat și am încercat să văd dacă merge. Din păcate, nu a mers, dar a fost o experiență sinceră și matură din partea mea, fără resentimente. Iar legat de refuzuri au venit natural, fie din cauza distanței, fie pentru că pur și simplu nu exista o compatibilitate, fie ca atitudine, fie ca fel de a gândi. Am încercat întotdeauna să păstrez un echilibru și un nivel de respect în interacțiunile mele, indiferent de context. Cred că cel mai important, în orice context, fie el profesional sau personal, este să existe respect reciproc. Asta a contat și va conta mereu pentru mine. Pentru mine, profesionalismul și decența rămân esențiale, mai ales într-un domeniu cum e fotbalul, unde imaginea și atitudinea contează enorm.</p>

]]></description>
    </item>
    <item>
      <title>Proiect gigant pentru București! Vrea să ridice o nouă Sală Polivalentă pe locul Casei Radio, construcția mamut a lui Ceaușescu</title>
      <link>https://www.prosport.ro/diverse/proiect-gigant-pentru-bucuresti-vrea-sa-ridice-o-noua-sala-polivalenta-pe-locul-casei-radio-constructia-mamut-a-lui-ceausescu-20238478</link>
      <description><![CDATA[<img src="https://www.prosport.ro//wp-content/uploads/2025/08/proiect-gigant-pentru-bucuresti-vrea-sa-ridice-o-noua-sala-polivalenta-pe-locul-casei-radio-constructia-mamut-a-lui-ceausescu.jpeg"/><br/><p>Primarul interimar al Bucureștiului intenționează să ridice o nouă sală Polivalentă chiar pe locul construcției mamut a lui Nicolae Ceaușescu.</p>
<p>În ultimii ani s-a tot vorbit despre<span> construirea unei noi săli</span> polivante la București, dar niciodată nu a fost pus în aplicare un plan. Sebastian Burdujan consideră că e necesară o sală polivalentă de cel puțin 50.000 de locuri în care să aibă loc evenimente de amploare, iar cel mai bun loc propus de primarul interimar este chiar amplasamentul de la Casa Radio.</p>
<h2><span>Sebastian Burduja, anunț important cu privire la construirea unei noi săli polivalente: „cel puțin 50.000 de locuri”</span></h2>
<p>Capitala României are un PIB per cap de locuitor mai mare decât Berlin sau Amsterdam, dar nu a reușit să se ridice la nivelul altor capitale de top din Europa ca și infrastructură. Sebastian Burduja a preluat locul lui Nicușor Dan, noul președinte al României, și are planuri mari în cel mai mare oraș din România.</p>
<p>Potrivit noului primar general interimar, a venit momentul ca Bucureștiul să aibă <span>un nou proiect grandios</span>, după Arena Națională și Patinoarul Flamaropol. A adus în discuție un subiect mult dezbătut și de alți primari de-a lungul timpului: construirea unei noi săli polivalente.</p>
<p>În prezent, există o singură sală polivalentă în parcul Tineretului și are o capacitate de aproximativ 5.000 de locuri. A fost și este folosită la capacitate maximă de zeci de ani pentru meciurile de handbal, evenimente culturale și muzicale. Primarul interimar dorește să construiască o sală de zece ori mai mare pe amplasamentul Casei Radio, construcția mamut care nu a mai fost finalizată după moartea lui Nicolae Ceaușescu.</p>
<blockquote><p>„Arena Naţională a fost finalizată, este un proiect important pentru Capitală. Flamaropol este al doilea proiect important pentru Capitală. Al treilea trebuie să fie obligatoriu o sală polivalentă, o sală de cel puţin 50.000 de locuri care să asigure competiţia aici.</p>
<p> </p>
<p>Vă pot da câteva locaţii foarte bune pentru o sală polivalentă, una dintre ele fiind chiar amplasamentul de la Casa Radio”, a Sebastian Burduja, la <span>ZF. </span></p></blockquote>
<h2><span>Casa Radio, „mastodontul” rămas neterminat de pe vremea lui Nicolae Ceaușescu</span></h2>
<p>Una din cele mai mari clădiri construite pe vremea lui Nicolae Ceaușescu zace în paragină de peste 35 de ani. Construcția a început în 1986, iar fostul dictator plănuia să facă din ea „Muzeul Socialismului Românesc”. Amplasată pe malul stâng al Dâmboviței în zona Eroilor, clădirea uriașă are peste 80.000 de mp, dar nu a fost niciodată finalizată.</p>
<p>A fost inaugurată cu surle și trâmbițe special pentru evenimentul de la 23 august 1989, atunci când Nicolae Ceaușescu a privit de pe balconul clădirii ultima paradă de Ziua Națională. Era finalizată doar fațada, însă a marcat un moment important la acea vreme. După Revoluție, clădirea a rămas în paragină și nu a mai avut loc nicio schimbare până în prezent. Terenul pe care este construită se întinde pe 10 hectare și ar putea deservi noii săli polivalente.</p>

]]></description>
    </item>
  </channel>
</rss>
