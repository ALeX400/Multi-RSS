<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Giovanni Becali: „Vindeam ceasuri false cu 3.000 de dolari”. Cât câștiga la bucată și de ce le dădea țeapă americanilor bogați</title>
      <link>https://www.prosport.ro/diverse/giovanni-becali-vindeam-ceasuri-false-cu-3-000-de-dolari-cat-castiga-la-bucata-si-de-ce-le-dadea-teapa-americanilor-bogati-20217114</link>
      <description><![CDATA[<img src="https://www.prosport.ro/wp-content/uploads/2025/07/Giovanni-Becali.-„Vindeam-ceasuri-false-cu-3.000-de-dolari.-Cat-castiga-la-bucata-si-de-ce-le-dadea-teapa-americanilor-bogati-1400x800.jpg"/><br/><p>Impresarul numărul 1 din fotbalul românesc povestește cum a făcut primii bani în tinerețe vânzând cu 3.000 de dolari ceasuri false la Napoli, în Italia.</p>
<p>Giovanni Becali dezvăluie cum îi păcălea pe cumpărătorii americani, francezi sau englezi putrezi de bogați și obținea profit 1.000 de dolari la fiecare ceas vândut.</p>
<h2><span>Primii bani obținuți de Giovanni Becali: „Vindeam ceasuri false cu 3.000 de dolari”</span></h2>
<p>Impresarul Ioan Becali povestește <span>cum a reușit să facă primii bani</span> în adolescență vânzând cu 3.000 de dolari ceasuri false la Napoli, în Italia. Agentul de jucători dezvăluie cum îi păcălea pe cumpărătorii americani bogați și obținea profit 1.000 de dolari la fiecare ceas vândut acestora.</p>
<p>Era vorba de ceasuri Atlantic, false, făcute în Rusia, suflate cu aur, care imitau extrem de bine modelele originale.</p>
<p>„Un ceas de 18-20 de milioane de lire, care însemnau 18-20.000 de dolari, eu îl vindeam pe stradă unui american, unui francez, un englez cu nevasta care venea la Napoli și voia să se bage în mare cu ceasul la mână.</p>
<p>Îi spuneam că e o ocazie și mă întreba dacă e de aur. Îl duceau să îl controleze și vedeau că e de aur. Ce putea să zică dacă îi ceream 3.000 pe el? Probabil se gândea că e furat, că nu știu ce…</p>
<p>Era un fals, Atlantic, de-alea din Rusia. Făcea vreo 2.000, deci se câștiga 1.000 de dolari la un ceas. Eu îmi luam 100 și le dădeam 900 câștigul. Bine, era suflat cu aur, era aranjat. Ceasul era de aur, dar la un ceas scump contează mașina. La toate brandurile astea mari contează mecanismul. Aurul e 2-3.000 de dolari”, a declarat Giovanni Becali la <span>Fanatik</span>.</p>
<p><img alt="" class="aligncenter size-full wp-image-20004137" decoding="async" fetchpriority="high" height="667" sizes="(max-width: 1000px) 100vw, 1000px" src="https://www.prosport.ro/wp-content/uploads/2024/10/ADVERTORIAL-Cariera-impresionanta-a-lui-Diego-Maradona.jpeg" srcset="https://www.prosport.ro/wp-content/uploads/2024/10/ADVERTORIAL-Cariera-impresionanta-a-lui-Diego-Maradona.jpeg 1000w, https://www.prosport.ro/wp-content/uploads/2024/10/ADVERTORIAL-Cariera-impresionanta-a-lui-Diego-Maradona-768x512.jpeg 768w" width="1000"/></p>
<h2><span>Vrăjit de Maradona. „L-am văzut live. Nu aveai voi să te atingi de el”</span></h2>
<p>Agent de fotbaliști a trăit la Napoli, unde Diego Armando Maradona a fost, este și va fi mereu un adevărat zeu. Giovanni Becali l-a descris pe fostul mare jucător argentinian ca fiind ”un geniu”, „numărul 1”, omul care se antrena cu 25.000 de fani în tribune.</p>
<p>Impresarul regretă și acum că Maradona nu a trăit mai mult, <span>legenda sud-americană decedând în 2020</span>, grav bolnav, la doar 60 de ani.</p>
<p>„Pentru mine, Maradona este numărul 1! El la antrenament avea 25.000 de spectatori! L-am văzut live pe Maradona. După care urmează mai mulţi: Messi, Ronaldo, Ronaldinho, dar numărul 1 este Maradona şi îţi spun şi de ce. La Napoli cel mai important sfânt este San Gennaro. Acum este San Diego. Stadionul din Napoli îi poartă acum numele lui Maradona.</p>
<p>El la Napoli putea să vină cu 20 de valize şi nu-l controla nimeni. Nu aveai voie să te atingi de Maradona. Un geniu a fost, păcat că nu a trăit mai mult. Uită-te la Messi, ca o comparaţie. Are o viaţă extraordinară şi în afara terenului”, a spus Giovanni Becali, la <span>podcastul lui Damian Drăghici</span>.</p>

]]></description>
    </item>
    <item>
      <title>Soacra Kirei Hagi a văzut ce a postat fiica lui Gică Hagi și nu s-a putut abține. A comentat imediat: „Omul să nu despartă!”</title>
      <link>https://www.prosport.ro/diverse/soacra-kirei-hagi-a-vazut-ce-a-postat-fiica-lui-gica-hagi-si-nu-s-a-putut-abtine-a-comentat-imediat-omul-sa-nu-desparta-20216838</link>
      <description><![CDATA[<img src="https://www.prosport.ro/wp-content/uploads/2025/07/Soacra-Kirei-Hagi-a-vazut-ce-a-postat-fiica-lui-Gica-Hagi-si-nu-s-a-putut-abtine.-A-comentat-imediat.-„Omul-sa-nu-desparta-1.jpeg"/><br/><p>La nici două săptămâni de la nunta cu Thomas Ferfelis, Kira Hagi a postat o fotografie de la fericitul eveniment în care apare alături de soțul său, lângă care a scris câteva versuri de suflet.</p>
<p>La scurt timp, Evangelia Taka, soacra mică, a distribuit postarea norei sale și a scris un mesaj grăitor: „Ceea ce Dumnezeu a unit, omul să nu despartă”.</p>
<h2><span>Evanghelia Taka a reacționat la postarea Kirei Hagi. „Omul să nu despartă!”</span></h2>
<p>Nu au trecut nici măcar două săptămâni de la nunta cu Thomas Ferfelis, că fata lui Gică Hagi a postat deja un moment special din fericitul <span>eveniment în care apare alături de soțul său</span>, lângă care a scris câteva versuri nostalgice.</p>
<p>Ulterior, Evangelia Taka, soacra sa, a distribuit postarea și a scris un mesaj sublim pentru cei doi miri: „Ceea ce Dumnezeu a unit, omul să nu despartă”.</p>
<p>Kira Hagi postează foarte rar pe rețelele sociale despre viața privată, însă acum a cuprins-o din nou nostalgia trăită din plin la nuntă.</p>
<p>„Pe drumul care n-are nici hotar,<br/>
nici nume, nici nevoie de cuvinte,<br/>
iubirea ne-a fost martor din altar<br/>
și ne va fi mereu de-acum<br/>
și înainte”.</p>
<p>Reacția Evangeliei Taka a venit instant cu un citat din Matei Evanghelistul: „Şi… „Ceea ce Dumnezeu a unit, omul să nu despartă”.</p>
<h2><span>Soacra mică a făcut anunțul. „Avem încă un copil”</span></h2>
<p>Pe 29 iunie 2025, Kira Hagi s-a căsătorit cu Thomas Ferfelis, fiul afaceriștilor Evangelia Taka și Vasileios Ferfelis, stabiliți de ani de zile în țara noastră.</p>
<p>Cuplul de magnați eleni dețin holdingul Elgeka Ferfelis, înființat în anul 1993, aflat în topul companiilor companiilor de distribuție din sectorul bunurilor de larg consum din țara noastră. Are în momentul de față în jur de 11.000 de magazine și anul trecut a înregistrat un profit net de 1.415.762 euro.</p>
<p>Soacra Kirei Hagi a fost foarte emoționată la <span>nunta l-a care au luat parte peste 500 de persoane</span>. Și nici nu avea cum să fie altfel. Ea și-a declarat dragostea pentru nora ei.</p>
<p>„E ca fata noastră. Se potrivește așa de bine cu Thomas, au aceleași principii, aceeași energie pozitivă. Se iubesc, sunt îndrăgostiți. Deja e fata noastră, avem încă un copil”, a spus Evangelia Taka.</p>
<blockquote><p>Foarte fericiți, foarte împliniți. Ne bucurăm, suntem alături. Considerăm că se închide un mare vis să vedem copiii în situația actuală. Sperăm să vedem și ceva nepoți. Să se iubească, asta este cel mai important. (…) Noi o cunoaștem pe Kira de când erau copii. Erau prieteni, cunoștințe. (…) Noi ne bucurăm pentru că o apreciem, o iubim – Vasileios Ferfelis, socrul Kirei Hagi</p></blockquote>
<p> </p>

]]></description>
    </item>
    <item>
      <title>Decizia luată de Alexander Zverev după ce a recunoscut că are probleme mintale</title>
      <link>https://www.prosport.ro/alte-sporturi/tenis/decizia-luata-de-alexander-zverev-dupa-ce-a-recunoscut-ca-are-probleme-mintale-20216627</link>
      <description><![CDATA[<img src="https://www.prosport.ro/wp-content/uploads/2025/07/Decizia-luata-de-Alexander-Zverev-dupa-ce-a-recunoscut-ca-are-probleme-mintale-1400x1018.jpg"/><br/><p>Alexander Zverev (28 de ani – 3 ATP), sportiv care reprezintă Germania în circuitul de tenis masculin, a mărturisit de curând că are probleme mintale.</p>
<p>Iar acum, când era așteptat să își facă apariția la turneul de la Gstaad, Elveția, Zverev a luat o decizie drastică.</p>
<h2><span>Ce urmează pentru Alexander Zverev? A anunțat că are probleme mintale, iar acum s-a retras de la un turneu</span></h2>
<p>După ce a câștigat turneul ATP de la Munchen, în aprilie, Alexander Zverev a intrat într-o ușoară scădere de formă, iar treptat lucrurile s-au amplificat.</p>
<p><span>Zverev a părăsit Roland Garros 2025 în sferturile de finală și imediat după a găsit drept scuză pentru înfrângere o explicație ilară</span>.</p>
<p>Ulterior, neamțul nu a reușit să se impună în turneele de la Stuttgart și Halle, ambele desfășurate în Germania, la el acasă, iar la Wimbledon 2025 a fost eliminat încă din primul tur, de mult mai slab cotatul Arthur Rinderknech (29 de ani – 72 ATP).</p>
<p>Însă, punctul culminant a urmat abia după eliminarea de la Wimbledon, când <span>Alexander Zverev a clacat și a dezvăluit public că are probleme mintale</span>. Sportivul a sugerat că se luptă cu un soi de depresie, deoarece se simte „destul de singur în viață” și nu mai reușește să găsească bucurie în afara terenului de tenis.</p>
<p>Iar probleme lui Zverev par să fie serioase, deoarece s-a retras deja de la un prim turneu. Neamțul era așteptat să ia parte la competiția de la Gstaad, Elveția, însă i-a anunțat deja pe organizatori că nu îi va mai onora cu prezența.</p>
<p>Rămâne de văzut dacă este doar o decizie de moment sau Alexander Zverev se gândește să ia o pauză mai îndelungată de la tenis.</p>
<h2><span>Vrea să apeleze la serviciile unui terapeut</span></h2>
<p>Pe de altă parte, conștient fiind de problemele mintale cu care se confruntă, Alexander Zverev a anunțat că vrea să ia măsuri în perioada imediat următoare. Astfel, după cum a afirmat el însuși, va apela în premieră la serviciile unui terapeut.</p>
<blockquote><p>Este posibil ca, pentru prima dată în viața mea, să am nevoie să merg la terapie. Am trecut prin multe greutăți în ultima perioadă, dar niciodată nu m-am simțit atât de gol ca acum. Îmi lipsește bucuria în tot ceea ce fac. Nu doar în tenis, ci și în afara terenului”, a explicat Zverev.</p></blockquote>
<p>Alexander Zverev ocupă în prezent locul 3 ATP, iar cea mai bună clasare a sa a fost înregistrată în iunie 2022. Atunci a ocupat poziția a doua în ierarhia mondială.</p>
<p>Zverev a jucat trei finale de Grand Slam, anume US Open 2020, Roland Garros 2024 și Australian Open 2025, dar nu a câștigat niciuna. Totuși, la simplu, el a izbutit să se impună în 24 de competiții ATP.</p>

]]></description>
    </item>
    <item>
      <title>Antrenorul favorit al lui Ianis Hagi a făcut avere la arabi. Câți bani are în conturi, după ce a şi donat sume generoase pentru acțiuni caritabile</title>
      <link>https://www.prosport.ro/fotbal-extern/campionate-externe/antrenorul-favorit-al-lui-ianis-hagi-a-facut-avere-la-arabi-cati-bani-are-in-conturi-dupa-ce-a-si-donat-sume-generoase-pentru-actiuni-caritabile-20217188</link>
      <description><![CDATA[<img src="https://www.prosport.ro/wp-content/uploads/2025/07/Antrenorul-favorit-al-lui-Ianis-Hagi-a-facut-avere-la-arabi.-Cati-bani-are-in-conturi-dupa-ce-a-si-donat-sume-generoase-pentru-actiuni-caritabile.jpg"/><br/><p>Antrenorul care i-a acordat cea mai mare încredere lui Ianis Hagi la Rangers și-a umplut conturile la arabi.</p>
<p>Steven Gerrard a petrecut un an și jumătate la Al-Ettifaq din Arabia Saudită. Fostul antrenor de la Rangers a reușit să crească valoarea companiei sale personale la peste 11 milioane de euro.</p>
<h2><span>Venituri uriașe generate de Steven Gerrard, un mare filantrop din rândul foștilor fotbaliști</span></h2>
<p>Steven Gerrard este o legendă a clubului Liverpool dar nu a avut încă șansa să își antreneze echipa de suflet. O scurtă perioadă de timp, Gerrard l-a antrenat pe Ianis Hagi la Rangers, fiind antrenorul preferat al internaționalului român. Legendarul fotbalist a înființat compania „Steven Gerrard Promotions” încă din perioada în care evolua ca jucător pentru a-și gestiona veniturile din afara terenului.</p>
<p>Conform ultimelor date, antrenorul englez câștigă în continuare sume foarte mari, la mai bine de opt ani de când a „pus ghetele în cui”. Potrivit presei britanice, valoarea companiei sale personale a crescut la aproape 11 milioane de euro. Suma include un portofoliu de investiții de peste 7 milioane de euro.</p>
<p>Fostul tehnician de pe Ibrox are propriul brand de haine pe care îl promovează în special pe rețelele de socializare. Sumele uriașe câștigate nu l-au schimbat deloc pe „Steve G”. Fostul star de la Liverpool a donat peste 50.000 de euro în ultimii ani prin fundația sa caritabilă, „Steven Gerrard Foundation”.</p>
<h2><span>Salariu uriaș încasat la arabi: 18.000.000 de euro</span></h2>
<p>Steven Gerrard a câștigat sume uriașe și din antrenorat, nu doar din investiții. În 2023 a semnat cu formația arabă Al-Ettifaq, dar nu a rezistat decât un an și jumătate. Rezultatele slabe l-au făcut să plece de la clubul cu care avea contract până în 2027 și de la care încasa 18 milioane de euro pe sezon.</p>
<blockquote><p>„Îmi asum responsabilitatea pentru rezultatul meciului, inclusiv pentru ocaziile ratate și scăderea performanței.Conducerea clubului a oferit tot ceea ce are nevoie echipa în materie de sprijin și transferuri. Accidentările și absența jucătorilor cheie au afectat negativ performanța”, a spus Gerrard, citat de liverpoolecho.co.uk.</p></blockquote>
<p>A mai antrenat la echipa de tineret a lui Liverpool, Rangers și Aston Villa. Cea mai mare performanță a fost titlul cucerit cu Rangers, în 2021. A fost primul antrenor care a adus titlul pe Ibrox după o pauză de 10 ani. Sub comanda sa, <span>Ianis Hagi a avut cele mai bune evoluții</span> în Scoția.</p>
<p>Steven Gerrard a mai purtat discuții cu scoțienii să revină în această vară, dar nu a ajuns la un acord. Ar fi fost singura șansă prin care <span>Ianis Hagi ar fi putut continua la gruparea de pe Ibrox. </span></p>

]]></description>
    </item>
    <item>
      <title>Faima fraților Pavăl și a averii lor s-a dus până în Spania: „Au construit un imperiu milionar și au redefinit succesul în Europa de Est”</title>
      <link>https://www.prosport.ro/sport-life/faima-fratilor-paval-si-a-averii-lor-s-a-dus-pana-in-spania-au-construit-un-imperiu-milionar-si-au-redefinit-succesul-in-europa-de-est-20216945</link>
      <description><![CDATA[<img src="https://www.prosport.ro/wp-content/uploads/2025/07/Faima-fratilor-Paval-si-a-averii-lor-s-a-dus-pana-in-Spania.-„Au-construit-un-imperiu-milionar-si-au-redefinit-succesul-in-Europa-de-Est-1400x778.jpg"/><br/><p>Faima lui Adrian și Dragoș Pavăl, sau frații Dedeman cum mai sunt ei cunoscuți, a ajuns până în Spania, presa iberică alocându-le un material celor mai bogați oameni din România.</p>
<p>Ziariștii spanioli dezvăluie cum au construit cei doi antreprenori români de mare succes un adevărat imperiu, care generează sute de milioane de euro, și finanțatorii de la FC Bacău au redefinit succesul în partea de Est a Europei.</p>
<h2><span>Faima fraților Dedeman a ajuns în Spania. „De la un magazin de cartier la o rețea națională”</span></h2>
<p>De la un magazin de cartier la o rețea națională, așa au început frații Paval să-și ridice imperiul care generează multe milioane de dolari și redefinește succesul în Europa de Est, scrie <span>ambito.com</span>.</p>
<p>Au transformat un mic magazin într-un adevărat colos comercial cu vânzări de milioane. Și asta fără relații, fără vreo moștenire lăsată și fără ajutor de stat. Dintr-un mic oraș de provincie, <span>cei doi finanțatori ai grupării de liga a doua FC Bacău</span> au construit o afacere care nu le-a adus numai o avere fabuloasă, ci și maximă influență în întreaga țară.</p>
<p>În mai puțin de trei decenii, aceștia au construit o companie națională care a definit un nou model de antreprenoriat. În 1992, frații Paval au deschis un magazin de articole de construcții pentru casă, cu mai puțin de zece angajați. S-au concentrat pe prețuri mici, un inventar mare și servicii personalizate. Cererea a crescut ușor-ușor, și odată cu ea magazinul, echipa și ambiția lor.</p>
<p>În anii următori, au extins brandul Dedeman în toată România. În loc să copieze „lanțuri” similare din afară, și-au impus propriul stil: servicii excelente pentru clienți, reinvestiții constante și dezvoltarea furnizorilor locali. Rezultatul a fost o expansiune continuă.</p>
<p>De-a lungul timpului, au îmbunătățit constant fiecare domeniu al afacerii. Au încorporat tehnologie, design și logistică de ultimă generație. Magazinele nu mai erau simple depozite de materiale. Ele au fost transformate în spații moderne care ofereau o experiență vastă de cumpărături.</p>
<p>Astăzi, rețeaua Dedeman are peste 50 de magazine, mii de angajați și o identitate puternică de brand. Modelul lor de afaceri a stârnit interes chiar și pe piețele vecine, mai scrie sursa citată.</p>
<h2><span>Averea netă a fraților Pavăl</span></h2>
<p>Adrian și Dragoș Paval au acumulat până acum o avere estimată la peste 3 miliarde de dolari. De asemenea, nu s-au limitat la comerțul cu amănuntul, ci <span>și-au diversificat investițiile în sectoare precum tehnologia, energia și imobiliarele</span>.</p>
<p>Se numără printre cele mai influente persoane din România. În ciuda profilului lor discret, povestea lor este studiată ca o inspirație pentru cei dedicați construirii ceva de top de la zero, cu viziune, disciplină și ambiție.</p>

]]></description>
    </item>
  </channel>
</rss>
