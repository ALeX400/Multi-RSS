<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Șefii lui Dinamo au convocat crema milionarilor înaintea meciului cu Hermannstadt. Întâlnire de gală la un restaurant de lux din Capitală</title>
      <link>https://www.prosport.ro/fotbal-intern/superliga/sefii-lui-dinamo-au-convocat-crema-milionarilor-inaintea-meciului-cu-hermannstadt-intalnire-de-gala-la-un-restaurant-de-lux-din-capitala-20381229</link>
      <description><![CDATA[<img src="https://www.prosport.ro//wp-content/uploads/2026/02/Sefii-lui-Dinamo-au-convocat-crema-milionarilor-inaintea-meciului-cu-Hermannstadt.-Intalnire-de-gala-la-un-restaurant-de-lux-din-Capitala.webp"/><br/><p>Joi, 12 februarie 2026, în cadrul proiectului „Club 48”, șefii lui Dinamo au organizat o întâlnire cu mai mulți oameni de afaceri din București și nu numai.</p>
<p>„Club 48” este un proiect demarat de actuala conducere a „câinilor”, prin intermediul căruia se dorește cooptarea în jurul echipei a unor noi sponsori sau chiar investitori.</p>
<p>Totodată, la întâlnirea de pe 12 februarie, care a fost organizată la un restaurant select din nordul Capitalei, și-au mai făcut apariția glorii ale clubului și chiar persoane publice din afara „sportului rege”. ProSport prezintă, în exclusivitate, câteva imagini video de la întâlnirea organizată în zona Herăstrău, în apropierea arenei Arcul de Triumf.</p>
<h2><span>Se lucrează intens pentru viitorul lui Dinamo! Proiectul „Club 48” a generat o întâlnire importantă în nordul Bucureștiului</span></h2>
<p>Joi, 12 februarie 2026, <span>în pragul duelului decisiv cu FC Hermannstadt din ultima rundă a grupelor Cupei României</span>, clubul de fotbal Dinamo București a organizat o întâlnire importantă, în cadrul proiectului „Club 48”.</p>
<p><span>Despre proiectul „Club 48” a oferit detalii, în exclusivitate pentru ProSport, Cătălin Panciu</span> (39 de ani), consilier strategic al lui Dinamo.</p>
<p>Pe scurt, rolul acestei inițiative este de a atrage alături de club noi sponsori sau, de ce nu, chiar investitori pe termen lung care să se asocieze cu grupul Red&amp;White, care deține pachetul majoritar de acțiuni al SC Dinamo 1948 SA.</p>
<p>Proiectul „Club 48” a fost pus la punct de actuala conducere din „Ștefan cel Mare”, iar în trecut au mai fost organizate întâlniri cu oameni de afaceri din București și nu numai.</p>
<p>Și o astfel de întâlnire a avut loc și joi, cu doar câteva ore înainte de partida decisivă Dinamo – Hermannstadt, la un restaurant select din nordul Capitalei.</p>
<p>Șefii lui Dinamo, între care și Andrei Nicolescu, dar și acționarii Red&amp;White sau Renovatio, i-au găzduit pe mai mulți oameni de afaceri din România. Însă, de la eveniment nu au lipsit nici glorii ale clubului, cum ar fi Ionuț Lupescu, președintele onorific al CS Dinamo, sau Marius Niculae, fost mare atacant în „Ștefan cel Mare”, la rândul său parte din corpul tehnic de la CS Dinamo. Totodată, la întâlnire a fost surprins și artistul Ștefan Bănică Jr, un fan dinamovist declarat, apropiat al lui Ionuț Lupescu.</p>
<p>Potrivit informațiilor obținute de <span>ProSport</span>, la restaurantul din nordul Capitalei și-au făcut apariția oameni de afaceri de la câteva firme importante din București, astfel că întâlnirea ar putea aduce, într-un scenariu pozitiv, chiar la cooptarea acestora în acționariatul RWM.</p>
<h2><span>Cătălin Panciu, detalii despre proiectul „Club 48”, în exclusivitate pentru ProSport</span></h2>
<p>Rolul lui Cătălin Panciu de la Dinamo București este de „consultant strategic”, iar potrivit informațiilor noastre este destul de implicat în deciziile luate de conducere, în principal în zona de marketing, dar și în alte departamente.</p>
<p><span>În interviul pe care l-a acordat pentru ProSport în februarie, el a menționat și proiectul „Club 48”</span>, care a generat întâlnirea de pe 12 februarie 2026:</p>
<p>„Încerc să schimb paradigma din fotbalul românesc. Vreau să explic faptul că dacă investești în publicitate cu Dinamo o să ai rezultate. Nu o să fie ușor, dar cred în ideologia asta pe care am și studiat-o. Vedem și la cluburile din străinătate, iar aici nu vorbesc doar de cele mari, chiar și cele mai micuțe, unde au poli de influență, iar oamenii fac afaceri în jurul cluburilor. Noi avem și proiectul «Club 48», în care reunim oameni de afaceri de la care vrem să înțeleagă că fotbalul nu este doar pasiune și este și despre a cunoaște parteneri de afaceri, să primească expunere, vizibilitate, să folosească Dinamo ca pe un canal de marketing. Suntem foarte deschiși către parteneriate cu instituții, cu alte forumuri care să ducă, sub egida sportului, a fair-play-ului, numele Dinamo mai departe. Am deschis mai multe frontiere în care, per total, la finalul zilei, Dinamo să spună că a făcut 10 pași în față și să meargă la următorul nivel”, a declarat Cătălin Panciu, printre altele, în interviul acordat pentru <span>ProSport</span>.</p>

]]></description>
    </item>
    <item>
      <title>S-a dus direct la Gabi Tamaș și i-a spus câteva cuvinte care l-au scos din minți: „Îmi venea să stric nunta aia. Mai era și băut”</title>
      <link>https://www.prosport.ro/diverse/s-a-dus-direct-la-gabi-tamas-si-i-a-spus-cateva-cuvinte-care-l-au-scos-din-minti-imi-venea-sa-stric-nunta-aia-mai-era-si-baut-20381139</link>
      <description><![CDATA[<img src="https://www.prosport.ro//wp-content/uploads/2026/02/S-a-dus-direct-la-Gabi-Tamas-si-i-a-spus-cateva-cuvinte-care-l-au-scos-din-minti-„Imi-venea-sa-stric-nunta-aia.-Mai-era-si-baut--1400x741.jpg"/><br/><p>Gabi Tamaș (42 de ani), fotbalist cu 67 de apariții bifate în naționala mare a României, retras din activitate în octombrie 2023, a povestit un episod neplăcut pe care l-a trăit la o nuntă.</p>
<p>Un invitat s-a dus direct la el și a ținut să îi conteste cariera impresionantă, în care adunat, printre altele, meciuri în Champions League, Europa League, Premier League, La Liga sau Ligue 1.</p>
<h2><span>Gabi Tamaș i-a răspuns diplomat unui invitat care a venit să îl provoace la o nuntă. Detaliile prezentate de fundaș</span></h2>
<p><span>Gabi Tamaș și-a început cariera în fotbalul profesionist la Brașov</span>, în finalul anilor ’90, și <span>a terminat-o cu „sportul rege” mai bine de două decenii mai târziu, în octombrie 2023, la Concordia Chiajna</span>.</p>
<p>Însă, cireașa de pe tort a carierei fundașului a avut loc între anii menționați. Tamaș a marcat 3 goluri în 67 de apariții pentru naționala mare a României, iar la nivel de club a adunat meciuri în cele mai tari competiții continentale, precum Champions League, Europa League, Premier League, La Liga sau Ligue 1.</p>
<p>Galatasaray, Spartak Moscova, Celta Vigo, Auxerre, West Brom, Doncaster, Watford, Cardiff și Hapoel Haifa sunt toate echipele din afara granițelor României pe care le-a reprezentat ex-internaționalul român de-a lungul celor peste 20 de ani de carieră.</p>
<p>În ciuda celor menționate, Gabi Tamaș a avut neplăcuta surpriză de a fi contestat la o nuntă. Pe scurt, unul dintre invitați s-a dus la el și i-a transmis, fără nicio jenă, că și-a construit o carieră pe pile.</p>
<p>Motivul? Tatăl fostului apărător din naționala României, Iosif Tamaș, a fost timp de mulți ani șeful poliției din Poiana Brașov. Și mulțumită multiplelor conexiuni pe care le-a avut pe plan local, acesta a facilitat debutul lui Gabi Tamaș în fotbalul brașovean.</p>
<p>Deși deranjat de remarca invitatului de la nuntă, Gabi Tamaș nu a reacționat furios și a oferit un răspuns diplomat:</p>
<p>„Să vă dau un exemplu, am fost cred că acum vreo doi, trei ani la o nuntă. Am și eu 42 de ani, acum doi, trei ani aveam 39-40. Și vine unul și îmi spune că «tatăl tău m-a crescut, că e familia mea, iar tu ai ajuns fotbalist datorită lui». Bă, ok, înțeleg anumite chestii, dar stai puțin că am în cârcă 10 cluburi, 20 de cluburi câte am și plus 67 de selecții la echipa naţională. Adică tot tata m-a ajutat să mă duc și acolo? Nu poți. Părinții îți dau un impuls. De acolo trebuie să te descurci singur în orice sport. Și când am auzit chestia asta îmi venea să stric nunta aia. Îți dai seama că n-ai ce… l- am zis: «Bine, domnule, lasă-mă naibii!», mai era și băut ăla, du-te, bă, și vezi-ți de treabă. Ca să vezi cum stă treaba. Și acum lumea se gândește: «Bă, datorită tatălui ai ajuns!»”, a declarat Gabi Tamaș, la <span>„un PODCAST mișto By Bursucu”</span>.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/zt2Qt9ixIA8?si=08ttAUd1nGfiXiqE" title="YouTube video player" width="560"></iframe></p>
<h2><span>Gabi Tamaș vrea să revină în fotbal pe o funcție de conducere</span></h2>
<p>După retragerea din fotbalul profesionist, Gabi Tamaș a cochetat cu funcția de director sportiv la Concordia Chiajna. Totodată, fundașul a fost tentat și de ideea de a deveni antrenor, însă în cadrul podcastului menționat mai sus a mărturisit că nu și-a continuat studiile pentru că a dat curs unei oferte de a participa la un show TV.</p>
<p>Și, prin aceeași intervenție, Tamaș a spus că asocierea sa cu „sportul rege” va continua pe viitor strict din postura de director sportiv, în eventualitatea în care va mai primi o astfel de propunere.</p>

]]></description>
    </item>
    <item>
      <title>EXCLUSIV Marius Șumudică, „lucrat” de propriul portar la arabi. A trântit meciul pentru a se răzbuna pe antrenorul român: „L-am auzit când le-a spus colegilor că-l face, apoi a luat craci de la 40 de metri”</title>
      <link>https://www.prosport.ro/sport-life/special/marius-sumudica-lucrat-de-propriul-portar-la-arabi-a-trantit-meciul-pentru-a-se-razbuna-pe-antrenorul-roman-l-am-auzit-cand-le-a-spus-colegilor-ca-l-face-apoi-a-luat-cra-20380499</link>
      <description><![CDATA[<img src="https://www.prosport.ro//wp-content/uploads/2026/02/Marius-Sumudica-„lucrat-de-propriul-portar-la-arabi.-A-trantit-meciul-pentru-a-se-razbuna-pe-antrenorul-roman.png"/><br/><p>Oprobriul vestiarului le poate fi fatal antrenorilor. Jucătorii nemulțumiți pot, oricând, să-și saboteze tehnicianul. De acest gen de „tratament” a avut parte și Marius Șumudică, cel despre care se știe că reușește să-și apropie fotbaliștii și, în unele cazuri, să transforme echipa într-o familie. Cel mai bun exemplu este mandatul fostului atacant la Astra, în sezonul în care giurgiuvenii, care se confruntau cu probleme financiare, au reușit să câștige titlul. Lui Șumudică nu i-a ieșit, însă, întotdeauna, iar fostul rapidist a simțit pe pielea lui cum este să fii „lucrat” de propriii elevi.</p>
<h2><span>„Mâine-l fac!”. Marius Șumudică s-a contrat cu propriul portar, apoi a fost sabotat. „Se mai întâmplă în fotbal chestii de genul ăsta”.</span></h2>
<p>Iordanianul cu mamă româncă Fadi Haddad (44 de ani) a lucrat cu Marius Șumudică în Emiratele Arabe Unite, la Al Shabab, în prima experiență a lui „Șumi” în fotbalul arab. Fost antrenor de la juniorii lui Dinamo, secund la FC Argeș, Universitatea Craiova sau „U” Cluj, povestește un episod în care Șumudică a avut mari probleme cu propriul portar.</p>
<p>„S-a întâmplat la un meci foarte important, echipa ajunsese la retrogradare. El a avut un conflict cu portarul, un fost jucător de echipă națională, portar cu nume, cu CV. Cu o zi înainte de meci, la antrenament, portarul și jucătorii nu au fost atenți că, la o alergare ușoară, eu eram în spatele lor. Și am auzit ce le spunea colegilor: „Mâine-l fac!”. În mod normal, ei erau împăcați, dar portarului i-a rămas pe suflet (n.r. cearta cu Marius Șumudică). După antrenament m-am dus și i-am spus: «Domn profesor, mâine e posibil să aveți o problemă cu portarul, am auzit că vrea să facă asta, asta, asta!». Nu m-a crezut, mi-a zis că nu e posibil așa ceva, nu e adevărat, nu are tupeu să facă asta”.</p>
<p>Însă Șumudică avea să se convingă că ce i-a spus Haddad nu este o simplă fantezie. A doua zi, la meci, portarul său a fost dezastruos.</p>
<p>„Am pierdut cu patru goluri încasate, iar portarul a luat gol de la 40 de metri, craci (n.r. mingea i-a trecut printre picioare). A fost un moment incredibil. La sfârșit, după ce au plecat toți de pe teren, eram singur pe banca de rezerve și mă uitam în gol, iar domnul Șumudică, dezamăgit, a venit lângă mine și mi-a zis: «Fadi! Ai avut dreptate. Ne-a îngropat ăsta!». Se mai întâmplă în fotbal chestii de genul ăsta”.</p>
<ul>
<li><span>CITEȘTE și –</span> <span>Uluitor! Marius Șumudică a provocat greva foamei în fotbalul arab: „La masă a mai venit doar căpitanul. Noi nu o să mai mâncăm” </span></li>
</ul>
<div class="wp-caption aligncenter" id="attachment_20380512" style="width: 958px"><img alt="" aria-describedby="caption-attachment-20380512" class="size-full wp-image-20380512" decoding="async" fetchpriority="high" height="675" sizes="(max-width: 948px) 100vw, 948px" src="https://www.prosport.ro//wp-content/uploads/2026/02/WhatsApp-Image-2026-02-03-at-09.49.39-3-2.jpeg" srcset="https://www.prosport.ro/wp-content/uploads/2026/02/WhatsApp-Image-2026-02-03-at-09.49.39-3-2.jpeg 948w, https://www.prosport.ro/wp-content/uploads/2026/02/WhatsApp-Image-2026-02-03-at-09.49.39-3-2-768x547.jpeg 768w" width="948"/><p class="wp-caption-text" id="caption-attachment-20380512">Fadi Haddad</p></div>
<h2><span>„Șumudică este un antrenor unic în istoria fotbalului românesc”</span></h2>
<p>Fadi Haddad a oferit un interviu incendiar pentru <span>ProSport</span>, <span>în care a vorbit despre mocirla din fotbalul românesc cu propriile exemple, de la juniori și până în Superliga. </span>Iordanianul, care a mai lucrat în staff-ul lui Eugen Neagoe sau al lui Florin Motroc, are cuvinte cu valoare de elogiu la adresa lui Marius Șumudică:</p>
<p>„Eu cred că Marius Șumudică este un antrenor unic în istoria fotbalului românesc. Nu cred că există un antrenor în țară care are carisma sau comportamentul lui. Nu cred că a fost și nu cred că va mai exista unul ca el, felul lui de a fi, interviurile lui, felul cum vorbește, are momente senzaționale când comunică în vestiar cu jucătorii. Am trăit câteva ședințe senzaționale cu dânsul la mai multe meciuri câștigate”.</p>

]]></description>
    </item>
    <item>
      <title>Au fugit din Satul Olimpic de la Milano și s-au mutat într-un hotel de 5 stele: „Nu vreau să jignesc pe nimeni, dar…”</title>
      <link>https://www.prosport.ro/alte-sporturi/jocurile-olimpice-milano-cortina-2026/au-fugit-din-satul-olimpic-de-la-milano-si-s-au-mutat-intr-un-hotel-de-5-stele-nu-vreau-sa-jignesc-pe-nimeni-dar-20381043</link>
      <description><![CDATA[<img src="https://www.prosport.ro//wp-content/uploads/2026/02/Au-fugit-din-Satul-Olimpic-de-la-Milano-si-s-au-mutat-intr-un-hotel-de-5-stele-„Nu-vreau-sa-jignesc-pe-nimeni-dar…-1400x936.jpg"/><br/><p>Jucătorii de hochei din echipa Canadei au fugit din Satul Olimpic de la Milano Cortina și s-au mutat într-un hotel de 5 stele.</p>
<p>Decizia a fost luată cu scurt timp înainte de debutul în competiție, care este programat joi, 12 februarie 2026, de la ora 17:40, împotriva reprezentativei Cehiei.</p>
<h2><span>Echipa de hochei a Canadei a lăsat Satul Olimpic pentru un hotel de 5 stele din Milano</span></h2>
<p>Miercuri, 11 februarie, <span>la Jocurile Olimpice de iarnă Milano Cortina 2026 au debutat</span> duelurile de hochei, cu două confruntări programate în Grupa B, Suedia – Italia 5-2 și Slovacia – Finlanda 4-1.</p>
<p>Joi, 12 februarie, vor avea loc alte patru partide din Grupele A și C, după cum urmează:</p>
<ul>
<li>În Grupa A: Cehia – Canada și Elveția – Franța</li>
<li>În Grupa C: Germania – Danemarca și Letonia – SUA</li>
</ul>
<p>Și fix înaintea debutului de la Milano Cortina, una dintre reprezentativele din urmă menționate a luat o decizie surprinzătoare. Este vorba despre naționala Canadei, care <span>a părăsit Satul Olimpic</span> pentru a se muta într-un hotel de 5 stele din Milano.</p>
<p>Portarul canadienilor, Logan Thompson, a dezvăluit presei internaționale că această decizie a fost luată strict din considerente sportive. Și asta pentru că reprezentativa „Frunzei de arțar” își dorește să părăsească Olimpiada de iarnă din Italia cu medaliile de aur la gâtul sportivilor:</p>
<p>„Nu vrem să jignim pe nimeni, dar vrem să câștigăm aurul și facem tot ceea ce ține de noi pentru a avea cea mai bună șansă posibilă. Satul Olimpic e ceva ce vrei să experimentezi. E minunat să poți întâlni alți sportivi. Așa că plănuiesc să mă întorc acolo în mod regulat, dar din postura de vizitator”, a declarat Logan Thompson, citat de <span>Sportal.Blic.Rs</span>.</p>
<p>Darcy Kemper a confirmat și el, mult mai pe scurt, spusele colegului său:</p>
<p>„Luăm cea mai bună decizie pentru a avea parte de succes”, a spus Kemper.</p>
<h2><span>Marii rivali ai canadienilor nu se gândesc să părăsească Satul Olimpic</span></h2>
<p>Potrivit sursei menționate mai sus, Satul Olimpic pune la dispoziție un soi de „camere modeste pentru studenți”, în timp ce la 5 stele, sportivii din naționala Canadei vor găsi condiții net superioare.</p>
<p>În ciuda celor menționate, aceeași sursă indică faptul că marea rivală a Canadei pentru medalia de aur, naționala Statelor Unite ale Americii, nu are nicio problemă cu facilitățile din Satul Olimpic de la Milano Cortina. Mai mult, Matthew Tkachuk chiar s-a declarat încântat de atmosfera de acolo:</p>
<p>„Am petrecut multe momente minunate aici alături de ceilalți sportivi. E frumos că putem pur și simplu să petrecem timpul împreună, să jucăm cărți și să îi urmărim pe alți atleți olimpici. Este o experiență uimitoare. Vezi oameni din diferite țări și cu diferite povești. Până la urmă, despre asta sunt Jocurile Olimpice”, a spus membrul delegației din SUA.</p>
<p>De asemenea, atacantul Jack Eichel, tot din echipa SUA, a completat:</p>
<p>„Nu spun că nu-mi plac hotelurile elegante, dar aceasta este o experiență cu adevărat grozavă. Îmi amintește de zilele mele de studenție. Ai un coleg de cameră care doarme la doar câțiva pași de tine. Cred că ne unește această experiență”, a completat americanul, component al echipei Vegas Golden Knights.</p>
<p>„Avem un pat și o baie, pe scurt, strictul necesar. Viața în Satul Olimpic este o parte ce nu trebuie să lipsească experienței olimpice”, a punctat și Lucas Raymond, vedetă a naționalei Suediei.</p>

]]></description>
    </item>
    <item>
      <title>Simona Halep și-a etalat un accesoriu ce costă cât o garsonieră dintr-o zonă decentă a Capitalei!</title>
      <link>https://www.prosport.ro/alte-sporturi/tenis/simona-halep/simona-halep-si-a-etalat-un-accesoriu-ce-costa-cat-o-garsoniera-dintr-o-zona-decenta-a-capitalei-20380742</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-si-a-etalat-un-accesoriu-ce-costa-cat-o-garsoniera-dintr-o-zona-decenta-a-Capitalei-1400x870.jpg"/><br/><p>De curând, în timpul unei vizite la un salon de înfrumusețare, unde s-a prezentat cu bolidul BMW și șoferul personal, Simona Halep (34 de ani) și-a etalat brățara care costă cât o garsonieră dintr-o zonă decentă a Capitalei.</p>
<p>Este vorba despre o bijuterie din aur roz, bătută cu diamante speciale, însă mai presus de toate, accesoriul este realizat de un faimos producător francez.</p>
<h2><span>Simona Halep, ce apariție! Și-a etalat brățara Cartier de 50 de mii de euro</span></h2>
<p>După ce și-a făcut apariția la finala Transylvania Open 2026, în Cluj-Napoca, Simona Halep a ajuns din nou în atenția camerelor de filmat, de data aceasta cu o ieșire pe străzile din București.</p>
<p><span>Deținătoare a unei colecții impresionante de ceasuri</span>, dar și a unui garaj pe măsura averii ei, <span>având chiar și șofer personal mai nou</span>, Simona Halep a atras atenția cu o bijuterie de lux.</p>
<p>Este vorba despre o brațară realizată de faimosul producător francez Cartier, modelul Juste un Clou, care e realizată din aur roz și decorată cu mai multe diamante foarte valoroase.</p>
<p>Prețul total al „operei de artă”? Cei de la <span>Cancan.ro</span>, care au surprins pozele proaspete cu Simona Halep, imagini ce pot fi văzute și în galeria foto a articolului, au aflat că prețul brățării respective este de 50 de mii de euro. Cu acești bani, o persoană de rând și-ar fi cumpărat mai degrabă o garsonieră într-o zonă decentă a Capitalei. Însă, în cazul Simonei Halep, care conform <span>site-ului WTA</span> a câștigat 40.236.618 de dolari doar din turneele de tenis, lucrurile stau altfel.</p>
<p>Brățara fost doar cireașa de pe tort din timpul ieșirii Simonei Halep la un salon de înfrumusețare din București. În poze se poate vedea că sportiva din Constanța, care a fost însoțită de șoferul personal, a apelat și la un accesoriu realizat de Louis Vuitton. Este vorba despre o pereche de căști de iarnă, model LV Cloud, care au un preț de vânzare de 1.000 de euro.</p>
<h2><span>Ce ținută a îmbrăcat Simona Halep la finala Transylvania Open</span></h2>
<p>Așa cum am precizat deja, Simona Halep a fost prezentă recent la finala Transylvania Open 2026, unde de asemenea a făcut impresie.</p>
<p>Ea a purtat o rochie roz, semnată de celebra casă de modă a lui Christian Dior și care a fost lansată pe piață în 2024. Prețul de la data lansării a fost unul de 6.500 de lei, adică 1.300 de euro.</p>
<p>„Am avut o săptămână cu adevărat magică la Transylvania Open 2026. Sunt foarte fericită că am avut șansa de a fi ambasador al acestui turneu și de a fi din nou aproape de lumea tenisului. Vreau să felicit întreaga echipă pentru munca extraordinară pe care a depus-o. Să văd turneul dintr-o perspectivă diferită, din culise, acolo unde se muncește enorm, a însemnat foarte mult pentru mine. Am fost impresionată de efort, dedicare și de grija pentru fiecare detaliu. Fără îndoială, Transylvania Open este cel mai bine organizat turneu WTA 250 din lume. Vă mulțumesc tuturor pentru primirea incredibilă. Am simțit căldura voastră în fiecare zi și a însemnat enorm pentru mine. Ne revedem data viitoare!”, a transmis Simona Halep, după finala de la Transylvania Open 2026, care a fost câștigată de Sorana Cîrstea, fostă rivală a sportivei din Constanța în circuitul WTA.</p>

]]></description>
    </item>
  </channel>
</rss>
