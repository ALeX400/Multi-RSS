<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serviciul secret al Rusiei (FSB) o acuză pe Marina Tauber că a deturnat banii trimiși de la Moscova. Rivala Maiei Sandu o invitase pe Simona Halep la Chișinău</title>
      <link>https://www.prosport.ro/diverse/serviciul-secret-al-rusiei-fsb-o-acuza-pe-marina-tauber-ca-a-deturnat-banii-trimisi-de-la-moscova-rivala-maiei-sandu-o-invitase-pe-simona-halep-la-chisinau-20268568</link>
      <description><![CDATA[<img src="https://www.prosport.ro//wp-content/uploads/2025/09/Serviciul-secret-al-Rusiei-FSB-o-acuza-pe-Marina-Tauber-ca-a-deturnat-banii-trimisi-de-la-Moscova.-Rivala-Maiei-Sandu-o-invitase-pe-Simona-Halep-la-Chisinau-1.jpg"/><br/><p>Marina Tauber, rivala Maiei Sandu din Republica Moldova, a primit acuzații grave din partea serviciului secret al Rusiei (FSB).</p>
<p>Marina Tauber, una dintre cele mai controversate figuri ale politicii moldovenești, a revenit recent în atenția publică. Fosta președinte a Federației de Tenis din Moldova a intrat în vizorul Serviciului Federal de Securitate rus. Marina Tauber este una din cele mai vocale voci ale „Pobeda”, partid care a contestat-o de multe ori pe actuala președinte a Republicii Moldova, Maia Sandu. Potrivit <span>presei moldovene</span>, Tauber alături de alți lideri din gruparea ȘOR ar fi furat milioane de dolari pe care Moscova i-a trimis pentru activiștii partidului.</p>
<h2><span>Marina Tauber, acuzații grave din partea FSB: chemată să dea declarații</span></h2>
<p>Rușii au descoperit că o mare parte din banii pe care i-au trimis grupării ȘOR să îi ofere protestatarilor ar fi intrat de fapt în conturile Mariei Tauber și ale colegilor săi. Conducerea de la Kremlin acordă câte 300 de dolari pentru fiecare protestatar, zilnic, dar aproximativ 70% din banii trimiși atât de Rusia cât și de Israel pentru finanțarea ilegală a partidelor au dispărut.</p>
<p>S-a demarat o anchetă în acest sens, iar condamnatul penal Ila Șor a contractat mai mulți foțti angajați din structurile de forță moldovenești pentru a investiga deturnările de fonduri.</p>
<blockquote><p>„Toate acțiunile privind sustragerea banilor au fost coordonate și desfășurate cu participarea directă a deputatului Marina Tauber. Conform datelor preliminare, organizațiile primare de partid din toată țara nu au primit aproximativ 10 milioane de dolari”, se arată în cadrul raportului celor de la <span>Deschide.md. </span></p></blockquote>
<p>În 2024, controversata Marina Tauber a fost decorată cu „Ordinul Prieteniei” de liderul rus Vladimir Putin. Acest lucru a amplificat legăturile strânse cu conducerea de la Moscova. A părăsit Republica Moldova la începutul acestui an, imediat cum i s-a ridicat restricția de a părăsi țara. Procurorii solicită o pedeapsă de până la 13 ani de închisoare, iar verdictul final ar urma să fie pronunțat la finalul acestei luni.</p>
<h2><span>Simona Halep, invitata de onoare a Marinei Tauber la Chișinău</span></h2>
<p>La patru ani după ce a fost arestată și acuzată că a acceptat bani de la un grup criminal, <span>Marina Tauber a invitat-o pe Simona Halep la Chișinău</span>, din postura de președinte al Federației de Tenis din Republica Moldova.</p>
<p>Tatăl sportivei, Stere Halep, a anunțat că fiica sa nu poate da curs invitației din cauza programului foarte încărcat. La acea vreme, Halep era în vârful carierei și se lupta să obțină primele trofee majore din carieră.</p>
<p>„Cu mare drag, noi o invităm aici pe doamna Simona Halep. Vreau să vă spun că acest lucru ar fi un ajutor extrem de mare pentru dezvoltarea şi popularizarea sportului nostru”, spunea Marina Tauber, în 2016.</p>
<p> </p>

]]></description>
    </item>
    <item>
      <title>Gigi Becali, prin FCSB, și fiica Theodora Becali au plătit 3.000.000 de lei partidelor PSD și AUR. Patronul cu contracte cu statul de 3 miliarde de euro a donat și el către PNL</title>
      <link>https://www.prosport.ro/diverse/gigi-becali-prin-fcsb-si-fiica-theodora-becali-au-platit-3-000-000-de-lei-partidelor-psd-si-aur-patronul-cu-contracte-cu-statul-de-3-miliarde-de-euro-a-donat-si-el-catre-pnl-20268467</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-prin-FCSB-si-fiica-Theodora-Becali-au-platit-3.000.000-de-lei-partidelor-PSD-si-AUR.-Patronul-cu-contracte-cu-statul-de-3-miliarde-de-euro-a-donat-si-el-catre-PNL.jpg"/><br/><p>Gigi Becali e pe lista marilor donatori către partidele din România alături de un alt patron cunoscut din Superliga.</p>
<p>Latifundiarul din Pipera nu s-a abținut să vorbească despre sumele cu care a cotizat la PSD și AUR de-a lungul timpului. Alături de partidul AUR a obținut și un mandat de deputat la ultimele alegeri parlamentare. Donațiile s-au făcut prin clubul de fotbal FCSB și fiica Theodora Becali, iar sumele ajung la 3.000.000 de lei.</p>
<h2><span>Gigi Becali, donator de lux la partidele politice: 3.000.000 de lei către PSD și AUR</span></h2>
<p>Un raport realizat de Expert Forum (EFOR) scoate la iveală faptul că anul 2024 a fost cel mai scump din istoria electorală din România. EFOR a detaliat rapoarte ale finanțării partidelor politice și a cheltuielilor acestora. Au avut loc venituri totale de 957 de milioane de lei, iar cheltuielile au depășit suma de 1.1 miliarde de lei. Bugetul de stat a finanțat partidele cu 382 de milioane de lei, iar restul banilor au venit din donații, cotizații și împrumuturi.</p>
<p>Gigi Becali pare să fi „pariat” pe mai multe partide la alegeri. Latifundiarul din Pipera se regăsește pe lista marilor donatori, iar interesant e faptul că a donat la PSD o sumă mai mare decât către partidul care i-a oferit un post de deputat în Parlamentul României.</p>
<p>1.500.000 de lei a donat Gigi Becali către PSD din conturile clubului FCSB. Prin intermediul companiei condusă de Theodora Becali și soțul acesteia, Theodor Mincu, a mai avut loc o donație de 1.000.000 de euro către PSD. Pentru partidul AUR, miliardarul a donat doar 500.000 de lei, o sumă mult mai mică față de cât a oferit partidului social-democrat.</p>
<p>Un alt patron a mai făcut donații importante în campaniile electorale. Valeriu Iftime a oferit 918.000 de lei pentru PNL, iar acum este președinte interimar al PNL Botoșani și președintele Consiliului Județean Botoșani. Pe lângă acționariatul la FC Botoșani, <span>deține o companie ale cărei contracte cu statul român depășesc 3 miliarde de euro.</span></p>
<h2><span>Reacția lui Gigi Becali cu privire la donația făcută prin FCSB</span></h2>
<p>Au apărut numeroase critici la adresa miliardarului după ce a ieșit la iveală că prin clubul de fotbal a donat o sumă uriașă la PSD. <span>Gigi Becali a susținut</span> că de fapt nu a încălcat legea, care îi permite să facă împrumuturi către partidele politice. Legat de faptul că a donat unui partid concurent celui în care a fost înscris, a precizat că a făcut-o la solicitarea Gabrielei Firea.</p>
<p>„(n.r. E corect să donezi?) Păi, nu cluburile sau societățile comerciale ar trebui să doneze? O societate poate dona 300.000 de euro, iar o persoană fizică doar 100.000 și ceva. Dacă așa au găsit ei o portiță în lege, ce să fac? Mie nu mi se pare corect.</p>
<p>Cum să aibă un partid 30 de milioane de euro să se distreze cu banii? Facem contract, iar când se primește subvenția, ți se dau banii înapoi. Am dat eu vreun ban? Nu. Nu mi se pare corect ca cineva care candidează pentru un partid să mai fie implicat și în fotbal. Dacă tu faci parte dintr-un partid, de exemplu PSD, iar PSD are echipă – nu știu, poate ești din Cluj sau Buzău –, dacă am dat bani Gabrielei Firea, înseamnă că am dat la PSD? Nu mi se pare normal să finanțezi un partid politic”, a comentat Becali, la <span>Digisport.</span></p>

]]></description>
    </item>
    <item>
      <title>Fotbalistul Generației de Aur a spus de ce a ales România: „Eu sunt secui, nu maghiar! Naționala Ungariei era cu 50 de ani sub noi atunci”</title>
      <link>https://www.prosport.ro/diverse/fotbalistul-generatiei-de-aur-a-spus-de-ce-a-ales-romania-eu-sunt-secui-nu-maghiar-nationala-ungariei-era-cu-50-de-ani-sub-noi-atunci-20268695</link>
      <description><![CDATA[<img src="https://www.prosport.ro//wp-content/uploads/2025/09/Fotbalistul-Generatiei-de-Aur-a-spus-de-ce-a-ales-Romania-„Eu-sunt-secui-nu-maghiar-Nationala-Ungariei-era-cu-50-de-ani-sub-noi-atunci.jpg"/><br/><p>Unul dintre fotbaliștii de origine maghiară care au evoluat pentru România a dezvăluit de ce nu a ales să joace pentru naționala Ungariei.</p>
<p>Florin Prunea și-a lansat un podcast live, iar primul său invitat a fost Tibor Selymes, fost component al Generației de Aur. <span>Pe cei doi îi leagă multe amintiri </span>și au petrecut aproape două ore răspunzând la întrebările fanilor. Pentru prima oară a vorbit deschis despre alegerea sa între România și Ungaria. A dat un verdict dur despre situația naționalei maghiarilor din anii 90, dar nu ar fi jucat pentru Ungaria deoarece se consideră secui, nu maghiar.</p>
<h2><span>Tibor Selymes, categoric când vine vorba de etnia sa: „M-am născut unde se vorbește limba maghiară”</span></h2>
<p><span>Fostul internațional român</span> a răspuns și la cele mai picante întrebări legate de etnia sa. Nu a stat pe gânduri atunci când  a fost întrebat care a fost motivul pentru care a ales România. Selymes a precizat că e născut în România și e cetățean român. În plus, pe vremea când juca fotbal, naționala Ungariei era aproape inexistentă pe lângă cea a „tricolorilor”, dar acum lucrurile stau puțin diferit.</p>
<blockquote><p>„(n.r. de ce ai ales România și nu Ungaria?) Nu aveam cum să…m-am născut în România. Eu sunt secui, nu sunt maghiar. M-am născut în regiunea unde se vorbește limba maghiară, dar m-am născut în România. Sunt cetățean român, naționalitate maghiară. Pe vremea aia, naționala Ungariei era cu 50 de ani sub noi. Acum sunt peste noi. De aceea am ales să joc pentru România. M-am născut aici și aveam o echipă mai valoroasă”, a spus Tibor Selymes la podcastul lui<span> Florin Prunea.</span></p></blockquote>
<h2><span>Momentele în care a fost tratat diferit deoarece e de naționalitate maghiară: „Dacă nu era plăcerea lor ce să fac?”</span></h2>
<p>Pentru Tibor Selymes au fost doar două momente în care s-a simțit inferior din cauza naționalității sale. Primul a fost când nu a primit mașina promisă „tricolorilor” după performanța de la Cardiff, iar al doilea moment l-a avut ca protagonist pe Vadim Tudor.</p>
<p>Era cunoscut faptul că fostul politician nu era un mare fan al maghiarilor, iar atunci când se afla în același avion cu Selymes a dat la toată lumea cărți cadou, însă doar fostului fotbalist nu a vrut să îi ofere.</p>
<p>„(n.r. despre momentele când s-a simțit judecat de români) Am simțit în două locuri chestia asta. Mereu am simțit de la politicieni. O dată când n-am primit mașina și o dată când eram pe avion. Vadim Tudor dădea cărți la toată lumea semnate de el. Singurul care nu a primit am fost eu. Dacă nu era plăcerea lor ce era să fac? ”, a mai spus fostul jucător.</p>

]]></description>
    </item>
    <item>
      <title>Cum l-a numit Tamaș pe Alexa în Asia Express. Lucrurile au luat o întorsătură neașteptată: „În ghetou…”</title>
      <link>https://www.prosport.ro/diverse/cum-l-a-numit-tamas-pe-alexa-in-asia-express-lucrurile-au-luat-o-intorsatura-neasteptata-in-ghetou-20268267</link>
      <description><![CDATA[<img src="https://www.prosport.ro//wp-content/uploads/2025/09/Cum-l-a-numit-Tamas-pe-Alexa-in-Asia-Express.-Lucrurile-au-luat-o-intorsatura-neasteptata-„In-ghetou.jpg"/><br/><p>Gabi Tamaș se alintă într-un mod inedit cu fostul său coleg de la Dinamo, Dan Alexa, în America Express.</p>
<p><span>Doi foști fotbaliști au pornit în aventura vieții</span> departe de propria țară și familie. Alături de alte șapte echipe, Alexa și Tamaș au pornit pe „Drumul Eroilor” și vor avea de trecut sute de probe pentru a putea obține marele premiu în valoare de 100.000 de euro.</p>
<p>Duminică seară a avut loc premiera emisiunii de la Antena 1, iar în prim plan au fost cei doi foști fotbaliști care sunt nevoiți să facă lucruri pe care nu le-au mai făcut niciodată. Totuși, s-au descurcat de minune, iar Tamaș nu îi mai spune acum „Mister” lui Alexa, ci „Păpușica mea frumoasă”.</p>
<h2><span>Tamaș îl alintă într-un mod special pe colegul său de echipă din Asia Express</span></h2>
<p><span>Gabi Tamaș și Dan Alexa</span> au o prietenie specială. Cei doi au evoluat împreună la Dinamo și la naționala României, iar după ce „au pus ghetele în cui” au continuat să rămână buni prieteni. Au numeroase peripeții și momente ieșite din comun petrecute împreună, dar Asia Express îi face să își întreacă cu adevărat limitele prin Filipine, Vietnam și Coreea de Nord.</p>
<p>În timpul primei etape, cei doi s-au alintat reciproc „Păpușica mea frumoasă”, ceea ce i-a surprins pe mulți dat fiind faptul că sunt considerați ca fiind foarte duri de fel. În mod normal, Tamaș îi spune lui Alexa „Mister” deoarece l-a avut și ca antrenor.</p>
<p>Experiențele de la Asia Express îi vor apropia și mai mult pe cei doi prieteni. Încă din prima emisiune s-au lovit de realitatea dură din Filipine, acolo abia au găsit cazare, au spălat pentru prima oară în viața lor rufe și nu și-au făcut duș timp de câteva zile, fapt care l-a îngrozit pe Alexa deoarece e obișnuit să se spele pe cap de cel puțin două ori pe zi.</p>
<blockquote><p>“Când am mers către cameră, în ghetou aproape, era clar că erau condiţiile foarte grele. Ce ne-a surprins foarte mult. De fapt, ea (n.r: filipineza care locuia acolo) şi-a luat copiii de acolo, i-a mutat şi ne-a dat nouă camera”, a spus Dan Alexa, în emisiunea de luni Asia Express, de la <span>Antena 1.</span></p></blockquote>
<h2><span>Surpriza primei etape din Filipine: cel mai vârstnic participant a obținut Imunitatea</span></h2>
<p>A fost o primă etapă extrem de dificilă în care cele opt echipe s-au acomodat cu condițiile din Filipine. Unora le-a fost aproape imposibil să continue, altora le-a venit mânușă această experiență. La capătul primei etape, Irina Fodor i-a întâmpinat primii pe Serghei Mizil și Mara Bănică. Toată lumea a fost surprinsă de parcursul excepțional făcut de cei doi. Și-au asigurat două zile libere și Imunitatea la capătul primei etape de concurs.</p>
<p><span>Echipele din sezonul 8 Asia Express</span></p>
<ul>
<li>Dan Alexa și Gabi Tamaș</li>
<li>Mara Bănică și Serghei Mizil</li>
<li>Catinca Roman și fiica sa</li>
<li>Karmen Minune și Olga Barcari</li>
<li>Emil Rengle și Alejandro</li>
<li>Ștefan Floroaica și Alexandru Ion</li>
<li>Raluca Bădulescu și Florin, fostul ei soț</li>
<li>Alina Pușcău și Cristina Postu</li>
</ul>

]]></description>
    </item>
    <item>
      <title>S-a lămurit cel mai mare mister de pe străzile Europei. A fost prins șoferul fantomă care umbla de ani cu o mașină de Formula 1 în trafic</title>
      <link>https://www.prosport.ro/alte-sporturi/auto-moto/s-a-lamurit-cel-mai-mare-mister-de-pe-strazile-europei-a-fost-prins-soferul-fantoma-care-umbla-de-ani-cu-o-masina-de-formula-1-in-trafic-20267535</link>
      <description><![CDATA[<img src="https://www.prosport.ro//wp-content/uploads/2025/09/S-a-lamurit-cel-mai-mare-mister-de-pe-strazile-Europei.-A-fost-prins-soferul-fantoma-care-umbla-de-ani-cu-o-masina-de-Formula-1-in-trafic-1400x767.png"/><br/><p>Cel mai mare mister de pe străzile Europei, care a avut în prim-plan un monopost de Formula 1, o copie Ferrari mai precis, a pus pe jar poliția din Cehia timp de aproximativ șase ani.</p>
<p>Pe scurt, un șofer fantomă ieșea ocazional îmbrăcat în echipament complet de curse și făcea furori printre ceilalți participanți la trafic. Primul astfel de episod s-a întâmplat în 2019, iar acum circul a luat sfârșit.</p>
<h2><span>Poliția din Cehia l-a prins pe șoferul fantomă care umbla de ani cu o mașină de Formula 1! Știrea s-a răspândit în toată Europa</span></h2>
<p>O poveste parcă desprinsă din filme, care a luat naștere și s-a consumat în Cehia, a ajuns la final după aproximativ șase ani de zile.</p>
<p>Concret, după cum informează <span>The Sun</span>, în 2019 s-a raportat pentru prima oară apariția pe șosele a unui <span>monopost de Formula 1</span>, chipurile Ferrari. La început totul a părut o glumă, însă episoadele au continuat și în anii ce au urmat, iar șoferul fantomă a reușit de fiecare dată să scape nepedepsit de autorități.</p>
<p>Totul până duminica aceasta, 7 septembrie 2025, când misteriosul deținător al monopostului a decis să iasă din nou la o plimbare rapidă. Sesizările la numărul de urgență au început să curgă, iar de data aceasta, poliția s-a mobilizat mai bine ca niciodată și a reușit, într-un final, să îl prindă pe bărbat, după cum informează sursa citată.</p>
<p>Mașina, care <span>imită la perfecție Ferrari</span>, dar nu este o creație a Scuderiei, a rulat pe Autostrada D4 din Cehia, după care a oprit la o benzinărie lângă orașul Dobris. Ulterior, șoferul, care era îmbrăcat în echipament complet de curse, cu cască inclusiv, s-a pus în mișcare și poliția a început misiunea de urmărire. În cele din urmă, în apropiere de satul Buk, la aproximativ 60 de kilometri sud-vest de Praga, monopostul a fost încolțit și nu a mai avut încotro decât să oprească.</p>
<h2><span>Cine e șoferul fantomă</span></h2>
<p>Astfel s-a descoperit că șoferul fantomă care a pus Cehia pe jar în ultimii șase ani este un bărbat în vârstă de 51 de ani. Conform sursei citate mai sus, acesta a fost reținut imediat și plasat în arest la domiciliu, până când autoritățile vor da un verdict în dosarul său.</p>
<p>Aparent, șoferul nu a fost deloc încântat de faptul că a fost prins și s-a răfuit timp de momente bune cu ofițerii de poliție, care au trebuit să îl scoată din monopost cu forța.</p>
<p>Totodată, poliția cehă a comunicat pe X că ulterior, după ce a fost dus la secție, bărbatul a refuzat să facă orice fel de comentariu la interogatoriu:</p>
<p>„Șoferul mașinii, care a fost oprit și identificat de poliție în vehicul, a refuzat să comenteze situația în timpul interogatoriului. Poliția va demara proceduri administrative, la capătul cărora bărbatul s-ar putea confrunta cu o amendă de câteva mii de coroane și cu o interdicție de a conduce”, a informat poliția, conform The Sun.</p>
<p>De asemenea, fiul șoferului fantomă ar fi reacționat în presa locală și s-ar fi plâns de faptul că poliția a organizat o percheziție fulger la casa lor, cu mai multe mașini de poliție și inclusiv un elicopter. Cel mai probabil, forțele de ordine au dorit să afle dacă mai au și altceva de ascuns în garaj.</p>

]]></description>
    </item>
  </channel>
</rss>
