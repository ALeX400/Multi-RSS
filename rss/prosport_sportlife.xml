<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce pensie ia Valentin Ceaușescu de la statul român după ce a fost cercetător senior gradul 2 la Institutul de Fizică și Inginerie Nucleară: „E foarte sărac!”</title>
      <link>https://www.prosport.ro/diverse/ce-pensie-ia-valentin-ceausescu-de-la-statul-roman-dupa-ce-a-fost-cercetator-senior-gradul-2-la-institutul-de-fizica-si-inginerie-nucleara-e-foarte-sarac-20254240</link>
      <description><![CDATA[<img src="https://www.prosport.ro//wp-content/uploads/2025/08/Ce-pensie-ia-Valentin-Ceausescu-de-la-statul-roman-dupa-ce-a-fost-cercetator-senior-gradul-2-la-Institutul-de-Fizica-si-Inginerie-Nucleara-1400x1017.jpeg"/><br/><p>Gigi Nețoiu a dezvăluit recent ce pensie încasează Valentin Ceaușescu de la statul român, după ce a fost cercetător senior gradul 2 la Institutul de Fizică și Inginerie Nucleară.</p>
<p>Milionarul, care a spus că are suficienți bani încât „să trăiască o sută de vieți”, a precizat că singurul fiu rămas în viață al soților Ceaușescu este „foarte sărac”.</p>
<h2><span>Ce pensie încasează Valentin Ceaușescu de la statul român</span></h2>
<p>Gigi Nețoiu, fost acționar al celor de la Dinamo București și Universitatea Craiova, care își dorește să devină primar general al capitalei, a vorbit recent despre Valentin Ceaușescu, singurul fiu rămas în viață al soților Ceaușescu. Milionarul român, care este un apropiat al omului care a creat echipa de aur a Stelei, a dezvăluit <span>ce pensie încasează acesta</span>.</p>
<p>Ajuns la vârsta de 77 de ani, Valentin Ceaușescu a fost cercetător senior gradul 2 la Institutul de Fizică și Inginerie Nucleară. Conform informațiilor oferite de Gigi Nețoiu, acesta primește, în fiecare lună, o pensie cuprinsă între 3.000 și 4.000 de lei.</p>
<p>„(n.r. – E sărac Valentin Ceaușescu?) Foarte sărac. Serios. Cred că are o pensie… Nu cred că are mai mult de 3-4 mii de lei. Un caracter deosebit, decent. Ați văzut. Nu apare. A rămas cu durerea (n.r. – asasinării soților Ceaușescu). I-au distrus familia, i-au distrus copii… Tot!</p>
<p>Asta e democrația? Să fie judecat, condamnat, nu să fie împușcat ca ultimul om. Totuși a făcut și lucruri bune. Cine e perfect? Analizează și cu bune și cu rele. Ăștia care au venit după au făcut doar lucruri bune?</p>
<p>(n.r. – E sărac lipit pământului?) Nu lipit pământului. În contextul în care toată lumea spunea că au avere, că au bani scoși afară. (n.r. – Valentin Ceaușescu merge în vreun concediu?) Nu. Eu nu am auzit. Nu am auzit să plece”, a declarat Gigi Nețoiu, conform <span>fanatik.ro</span>.</p>
<p>Conform informațiilor existente, se pare că, înainte să se pensioneze, Valentin Ceaușescu încasa un salariu lunar de aproximativ 5.000 de lei.</p>
<h2><span>Valentin Ceaușescu, creatorul echipei de aur a Stelei</span></h2>
<p>În urmă cu aproximativ 40 de ani, pe vremea când tatăl său încă era dictatorul României, Valentin Ceaușescu a avut o putere de decizie importantă la nivelul clubului de fotbal Steaua București. Acesta a fost principalul responsabil din spatele transferurilor realizate de „militari” în acea perioadă. Concret, Valentin Ceaușescu a avut o misiune clară: să formeze o echipe extrem de puternică și competitivă, care să poată concura cu forțele din Europa și să tindă spre succes internațional.</p>
<p>În cele din urmă, fiul soților Nicolae și Elena Ceaușescu a reușit să facă acest lucru, iar Steaua București a cucerit Cupa Campionilor Europeni în 1986, fiind singura echipă din România care a reușit această performanță colosală. Totodată, „militarii” au mai jucat o finală în anul 1989, pe care au pierdut-o în fața celor de la AC Milan, cu un categoric 0-4.</p>
<h2><span>Cum este descris Valentin Ceaușescu de legendele Stelei București</span></h2>
<p>Țiți Dumitriu, fostul antrenor al grupării din capitală, a povestit un episod când l-a scos pe fiul fostului dictator din pușcărie în mare secret. Acesta l-a descris pe Valentin Ceaușescu ca fiind o persoană foarte inteligentă, care era capabilă să rezolve orice problemă extrem de rapid.</p>
<p>„Valentin Ceaușescu era atât de domn, atât de calm… Era foarte deștept… Rezolva orice treabă imediat. Era priceput, priceput la fotbal. Aveam o Dacie break, vișinie, cu geamurile din spate fumurii. I-am spus lui Valentin Ceaușescu să se culce pe bancheta din spate și le-am zis ziariștilor că nu s-au făcut toate actele și că vin a doua zi să-l iau. Și-am plecat. A doua zi cred că m-au înjurat ăia…”, declara Țiți Dumitriu, conform <span>evz.ro</span>.</p>
<h2><span>Valentin Ceaușescu, apariție rară</span></h2>
<p>În primăvara acestui an, <span>Valentin Ceaușescu și-a făcut apariția la Gala Sportului Românesc</span>, unde a fost invitat de către fostul internațional român Ladislau Boloni, primul fotbalist care a ajuns la 100 de selecții și care a fost recompensat de Agenția Națională pentru Sport cu „Premiul special Legenda Sportului” pentru întreaga activitate.</p>
<p>Prezența fiului soților Ceaușescu la acest eveniment a stârnit multe controverse, dar și amintiri în rândul legendelor celor de la Steaua București. Boloni a declarat că premiul pe care l-a primit este şi pentru Emerich Ienei, Belodedici, Adrian Bumbescu, Tudorel Stoica, Anghel Iordănescu şi Helmuth Duckadam, dar nu a uitat să-I mulțumească și lui Valentin Ceauşescu.</p>

]]></description>
    </item>
    <item>
      <title>„Îți dădeam și 3.000 pe el!”. Cine e singurul om care a râs de tatăl lui Gigi Becali: „Nu l-a uitat până la moarte”</title>
      <link>https://www.prosport.ro/diverse/iti-dadeam-si-3-000-pe-el-cine-e-singurul-om-care-a-ras-de-tatal-lui-gigi-becali-nu-l-a-uitat-pana-la-moarte-20254142</link>
      <description><![CDATA[<img src="https://www.prosport.ro//wp-content/uploads/2025/08/„Iti-dadeam-si-3.000-pe-el.-Cine-e-singurul-om-care-a-ras-de-tatal-lui-Gigi-Becali-„Nu-l-a-uitat-pana-la-moarte.jpg"/><br/><p>Gigi Becali a dezvăluit o poveste spumoasă legată de experiențele tatălui său cu vânzarea de oi.</p>
<p>Patronul FCSB provine dintr-o familie de aromâni din zona comunei Zădăreni, Arad. Atanase Becali a fost agricultor și crescător de animale. S-a mutat la București în Pipera unde a continuat să crească oi și capre, iar latifundiarul din Pipera duce tradiția mai departe.</p>
<p>Gigi Becali a<span> rememorat un episod</span> legat de tatăl său. A povestit că un director a fost ținut minte toată viața după ce l-ar fi țepuit pe Atanase Becali.</p>
<h2><span>„Un singur om m-a lucrat pe mine”</span></h2>
<p>Tatăl lui Gigi Becali l-a învățat pe fiul său cum să facă afaceri dar chiar și așa a rămas un om simplu până când a murit.</p>
<p>Patronul FCSB povestește des momente din viața celui de la care a învățat foarte multe lucruri. Și-a amintit recent de o poveste savuroasă cu momentul în care cineva a reușit să îl păcălească pe Atanase Becali să îi vândă un ied.</p>
<p>„Tata mergea cu oile. Era unul director. Voia să cumpere un ied de la tata. A oprit mașina, a zis că vrea un ied. Făcea vreo 300-400 de lei. Zice ‘cât vrei pe el?’ Tata i-a zis că 1.500. Ăla a zis că îi dă 1.300. ‘Scoate banii’, a zis tata.</p>
<p>După ce a băgat ăla iedul în portbagaj, că-l dorea de dresaj, i-a zis tata ‘Dacă dădeai și 500 și-l dădeam’ ca să râdă de el. Dar ce zice ăla? ‘Dacă îmi cereai și 3.000 îți dădeam’. Toată viața până a murit tata a zis că ‘un singur om m-a lucrat pe mine’. Și îl înjura…’Am zis că râd de el, dar a râs el de mine’”, a dezvăluit Gigi Becali, la <span>Digisport.</span></p>
<h2><span>Promisiunea făcută de Gigi Becali legat de tatăl său</span></h2>
<p>Pentru Gigi Becali, tatăl său a fost o <span>sursă inepuizabilă de inspirație</span> și sprijin așa că menține vii poveștile sale.</p>
<p>Atanase Becali a dorit să fie înmormântat cu cai albi și cu căruța. Fiul său a fost cel care l-a condus pe ultimul drum, iar atunci i-a promis lui Dumnezeu că va duce mai departe tradiția familiei și va deveni cel mai bogat.</p>
<p>„Când a murit tata, el a vrut să-l înmormântăm cu cai albi și cu căruța. Și eu am pus mâna pe căruță, la capul lui, acolo, și am mers doi kilometri cu ochii închiși ținându-mă de căruță. Atunci i-am promis lui Dumnezeu că voi duce mai departe tradiția tatălui meu, adică să devin cel mai puternic și cel mai bogat”, a mai povestit Gigi Becali pentru <span>ProSport.</span></p>

]]></description>
    </item>
    <item>
      <title>Simona Halep și Gică Hagi scad prețurile de cazare în hotelurile lor de lux de pe litoralul românesc! Cât costă o cameră în luna septembrie</title>
      <link>https://www.prosport.ro/diverse/simona-halep-si-gica-hagi-scad-preturile-de-cazare-in-hotelurile-lor-de-lux-de-pe-litoralul-romanesc-cat-costa-o-camera-in-luna-septembrie-20254026</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-si-Gica-Hagi-scad-preturile-de-cazare-in-hotelurile-lor-de-lux-de-pe-litoralul-romanesc-scaled-e1755962221623-1400x840.jpg"/><br/><p>Pe final de anotimp de vară, Simona Halep și Gică Hagi au început să scadă prețurile de cazare în hotelurile de lux pe care le dețin pe litoralul românesc.</p>
<p>Începând cu data de 1 septembrie 2025, românii se vor putea bucura de concedii la malul Mării Negre la prețuri mai mici, chiar și în cele mai luxoase cazări.</p>
<h2><span>Cât costă să te cazezi la hotelul Simonei Halep în septembrie</span></h2>
<p>Simona Halep, sportivă care s-a retras oficial din tenis la începutul acestui an, a început să se ocupe tot mai mult de afacerile pe care le are. Printre acestea se numără și <span>un hotel de lux, pe care fostul lider WTA îl deține în Mamaia Nord-Năvodari</span>. Cei care doresc să se cazeze în hotelul Simonei Halep vor beneficia de prețuri mai mici de la începutul lunii septembrie.</p>
<p>Astfel, dacă în luna august, pentru două persoane, prețul de cazare este de 1.559 de lei, pentru două nopți, cu mic-dejun inclus, de la începutul lunii septembrie tarifele vor fi considerabil mai mici și scad la 938 de lei pentru două nopți de cazare, cu mic-dejun inclus.</p>
<p>În hotelul fostului lider WTA, camerele sunt dotate cu climatizare și au balcon cu vedere la mare.</p>
<p>Imagini cu hotelul deținut de Simona Halep la malul Mării Negre puteți vedea <span>AICI</span>.</p>
<h2><span>Scad prețurile și la hotelul lui Gică Hagi</span></h2>
<p>Nu doar la hotelul Simonei Halep scad prețurile începând cu data de 1 septembrie 2025. Și Gică Hagi va percepe tarife mai mici pentru cei care doresc să se cazeze în hotelul pe care îl are în Mamaia.</p>
<p>În plin sezon estival, o noapte de cazare la hotelul Iaki, situat la malul Mării Negre, putea ajunge și la peste o mie de lei. Începând cu luna septembrie, prețul pentru o noapte de cazare scade la aproximativ 800 de lei.</p>
<p>„Hotelul IAKI Conference &amp; Spa are o capacitate totală de 122 de camere și apartamente (244 de paturi), și oferă opțiuni de cazare variate, concepute pentru a asigura un sejur excepțional. Camerele și apartamentele Hotelului Iaki Conference &amp; Spa sunt prevăzute cu sistem de ventilație, TV prin cablu și minibar. Piscinele exterioare (renovate în 2024) sunt prevăzute cu un sistem eficient de filtrare și încălzire a apei pentru perioada mai-septembrie, în funcție de temperatura exterioară (min. 15°C), și au zone speciale pentru adulți și pentru copii, fiind concepute pentru întreaga familie. Există, de asemenea, dușuri și un bar la piscină”, se arată în descrierea hotelului deținut de Gică Hagi, în Mamaia.</p>

]]></description>
    </item>
    <item>
      <title>Cum a explodat într-un singur an averea pe care o are Emma Răducanu</title>
      <link>https://www.prosport.ro/diverse/cum-a-explodat-intr-un-singur-an-averea-pe-care-o-are-emma-raducanu-20253947</link>
      <description><![CDATA[<img src="https://www.prosport.ro//wp-content/uploads/2025/08/Cum-a-explodat-intr-un-singur-an-averea-pe-care-o-are-Emma-Raducanu.jpg"/><br/><p>Averea Emmei Răducanu a crescut foarte rapid în ultimul an datorită unei serii de contracte valoroase.</p>
<p><span>Jucătoarea britanică</span> cu origini în România a impresionat la doar 18 ani reușind să obțină primul său titlu de Grand Slam la US Open. Au urmat câțiva ani dificili în care nu s-a mai ridicat la nivelul așteptărilor, dar în 2025 pare a fi revenit la forma care a consacrat-o, iar asta i-a atras numeroase contracte de sponsorizare.</p>
<h2><span>Profit de 5 milioane de lire sterine într-un singur an</span></h2>
<p>Britanicii au verificat cât de bine se descurcă în afaceri Emma Răducanu, una din cele mai valoroase sportive din Marea Britanie. Compania Emmei a început să înregistreze venituri uriașe față de primul an de activitate când avea doar 44 de lire sterline în cont.</p>
<p>În prezent, compania sportivei valorează 13.5 milioane de lire sterline, înregistrând în 2024 un profit net de 5 milioane de lire sterline, potrivit<span> The Sun</span>.</p>
<p>Emma Răducanu deține compania Harbour 6 care i-a generat, în medie, venituri de 100.000 de lire săptămânal. Prin această companie, britanica își gestionează toate veniturile din tenis și sponsorizări.</p>
<p>Firma a fost înființată în 2020, iar cinci ani mai târziu o ajută pe Răducanu să obțină numeroase contracte de sponsorizare cu branduri de renume precum Porsche, Nike, Dior, Vodafone sau British Airways.</p>
<p>Succesul de la US Open a fost ca o rampă de lansare pentru Emma Răducanu. Avea o poveste excelentă de promovat pentru branduri cunoscute, dat fiind faptul că reușea o performanță uriașă la doar 18 ani, așa cum admite și expertul Nigel Currie.</p>
<p>„Emma și echipa ei de management sunt, evident, foarte inteligente. Au profitat de victoria ei incredibilă la US Open în 2021, când avea doar 18 ani. Sponsorii caută întotdeauna sportive de top.</p>
<p>Aspectul fizic și carisma sunt, de asemenea, importante, iar o personalitate deschisă ajută mult în aparițiile media și în contractele de sponsorizare. Ea are din plin toate aceste calități. Totuși, până acum nu a reușit să regăsească forma care i-a adus triumful de Grand Slam.”, a declarat Nigel Currie, potrivit The Sun.</p>
<h2><span>Parteneriate extrem de valoroase la nivel mondial</span></h2>
<p>Emma Răducanu este un brand personal care vinde foarte bine, iar firmele de top sunt încântate să se asocieze cu imaginea sportivei. Porsche, compania care a început să colaboreze recent și cu David Popovici, a făcut-o pe Emma Răducanu ambasadoare globală a brandului. A avut un <span>parteneriat solid</span> și cu Vodafone, dar potrivit unor surse, colaborarea a încetat recent din cauza sumei prea mari solicitată de echipa sportivei.</p>
<p>Contractul cu Nike îi aduce venituri de peste 100.000 de lire anual. Cu celebra companie de rachete de tenis Wilson are un contract similar. Dior și Tiffany i-au propus contracte de peste 2 milioane de lire anual, în timp ce cu British Airways are un contract de 1 milion de lire pe an.</p>

]]></description>
    </item>
    <item>
      <title>Milionarul Gigi Nețoiu, care vrea să fie noul primar al Bucureștiului, a fost ofițerul de securitate al lui Nicolae Ceaușescu: „Muncea de la 8 dimineața la 10 seara”</title>
      <link>https://www.prosport.ro/diverse/milionarul-gigi-netoiu-care-vrea-sa-fie-noul-primar-al-bucurestiului-a-fost-ofiterul-de-securitate-al-lui-nicolae-ceausescu-muncea-de-la-8-dimineata-la-10-seara-20253928</link>
      <description><![CDATA[<img src="https://www.prosport.ro//wp-content/uploads/2025/08/Milionarul-Gigi-Netoiu-care-vrea-sa-fie-noul-primar-al-Bucurestiului-a-fost-ofiterul-de-securitate-al-lui-Nicolae-Ceausescu-„Muncea-de-la-8-dimineata-la-10-seara.jpg"/><br/><p>Milionarul Gigi Nețoiu, cel care a anunțat că vrea să candideze la Primăria Capitalei, a dezvăluit că a fost ofțiterul de securitate al lui Nicolae Ceaușescu.</p>
<p>Omul de afaceri a povestit cum era o zi din viața fostului conducător al României, oferind detalii puțin știute.</p>
<h2><span>Milionarul Gigi Nețoiu, care vrea să fie noul primar al Bucureștiului, a fost ofițerul de securitate al lui Nicolae Ceaușescu: „Muncea de la 8 dimineața la 10 seara”</span></h2>
<p>Gigi Nețoiu a recunoscut că a avut o relație apropiată cu Nicolae Ceaușescu, datorită meseriei pe care o avea la acea vreme. Fiind ofițer de securitate al fostului conducător, Nețoiu îl vedea foarte des pe liderul PCR.</p>
<p>Actualul om de afaceri a precizat că Nicolae Ceaușescu obișnuia să muncească foarte mult, fiind atent la toate proiectele pe care le-a început, astfel încât totul să iasă conform planului.</p>
<p>Mai mult decât atât, șeful României comuniste avea o relație specială cu cei doi câini ai săi, pe care îi ținea aproape de el toată ziua, inclusiv când se plimba cu mașina.</p>
<p>„L-am cunoscut foarte pe bine pe Nicolae Ceauşescu. Din 1985 până în 1989 îl vedeam şi de două-trei ori pe zi. Avea un program strict. Se trezea în jur de ora 7, la ora 8 fără 10, cel târziu 8, pleca la birou. Stătea până seara, la 9-10. În timpul zilei mergea pe șantier la Casa Poporului, în piețe, începuse să se deplaseze la obiectivele care erau începute.</p>
<p>Avea doi câini, Corbu şi încă o căţeluşă, pe care îi plimba. Erau doi labradori, care tot timpul stăteau în maşină cu el, ei pe bancheta din spate. Eram patru-cinci ofiţeri care asiguram securitatea pentru deplasările la obiectivele din Bucureşti. Stăteam și la o jumătate de metru, și la un metru, și la doi metri de el”, a povestit Gigi Neţoiu, potrivit <span>Fanatik</span>.</p>
<h2><span>Gigi Nețoiu a dat verdictul! Care este adevărata Steaua pentru omul de afaceri: „Acolo e palmaresul!”</span></h2>
<p>Milionarul Gigi Nețoiu <span>și-a exprimat și el punctul de vedere</span> cu privire la disputa dintre FCSB și CSA Steaua București.</p>
<p>Omul de afaceri e convins că adevărata Steaua nu este reprezentată de FCSB, ci de Clubul Sportiv al Armatei. Gigi Nețoiu dă dreptate clubului din Liga a 2-a, oferind argumentul palamaresului, care a fost câștigat în instanță de CSA Steaua.</p>
<p>„La Craiova e aceeași situație cum e la Steaua. Palmaresul e într-o parte și marca în altă parte. (n.r. – Care e Steaua adevărată?) Steaua adevărată e CSA-ul, nu FCSB-ul. De unde să fie FCSB-ul? Drept dovadă, palmaresul a rămas la CSA Steaua.</p>
<p>(n.r. – E adevărat că ați avut discuții de fuziune când erai la Voluntari?) Nu puteam să facem fuziunea, nu mergea lucrul acesta. Steaua e Steaua… Legea nu mai permite fuziunea, nu am avut discuții”, a spus Gigi Nețoiu, potrivit Fanatik.</p>

]]></description>
    </item>
  </channel>
</rss>
