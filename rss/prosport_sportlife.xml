<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristi Săpunaru, reacție fabuloasă după ce Diana Șucu s-a luat de tatuajele fotbaliștilor: „Eu am cea mai iubită manea pe corp”</title>
      <link>https://www.prosport.ro/fotbal-intern/superliga/cristi-sapunaru-reactie-fabuloasa-dupa-ce-diana-sucu-s-a-luat-de-tatuajele-fotbalistilor-eu-am-cea-mai-iubita-manea-pe-corp-20254339</link>
      <description><![CDATA[<img src="https://www.prosport.ro//wp-content/uploads/2025/08/Cristi-Sapunaru-reactie-fabuloasa-dupa-ce-Diana-Sucu-s-a-luat-de-tatuajele-fotbalistilor-„Eu-am-cea-mai-iubita-manea-pe-corp.webp"/><br/><p>Cristi Săpunaru (41 de ani), fotbalist retras din activitate la finalul sezonului 2024-2025, de la echipa sa de suflet, Rapid București, a fost pus în postura de a oferi o reacție după ce Diana Șucu s-a luat de tatuajele fotbaliștilor.</p>
<p>Arta corporală este tot mai la modă printre practicanții „sportului rege”, iar soția patronului din Giulești, Dan Șucu, a spus că tatuajele sunt simple „manele pe piele”.</p>
<h2><span>Cum a răspuns Cristi Săpunaru atunci când a auzit că Diana Șucu a criticat persoanele tatuate</span></h2>
<p>În urmă cu doar câteva zile, pe 19 august mai precis, s-au împlinit fix trei luni de zile de la momentul în care Cristian Săpunaru a jucat ultimul meci de fotbalist profesionist.</p>
<p>Atunci, experimentatul fundaș central, câștigător al trofeului UEFA Europa League cu FC Porto, a bifat 49 de minute într-o dispută Rapid – CFR Cluj 1-4, din penultima etapă a sezonului 2024-2025.</p>
<p>Săpunaru era așteptat să rămână în cadrul clubului începând din luna iunie, pe o funcție de conducere, însă planul nu a mai fost pus în aplicare de finanțatorii Dan Șucu și Victor Angelescu, iar fostul stoper s-a îndepărtat din peisaj.</p>
<p>În plus, <span>cazul Săpunaru versus Angelescu și Șucu a stârnit numeroase reacții</span> în spațiul public și a fost clar că părțile menționate nu au rămas în cele mai bune relații. O confirmare a acestui detaliu a fost și faptul că <span>Victor Angelescu și Cristi Săpunaru nu și-au dat mâna înaintea derby-ului Rapid – FCSB</span>.</p>
<p>În altă ordine de idei, ex-internaționalul român a fost contactat și pus în postura de a comenta o opinie nepopulară pe care Diana Șucu a manifestat-o de curând prin intermediul unei postări realizate pe pagina ei de Instagram. Soția miliardarului care conduce clubul Rapid a distribuit o imagine cu un spate de bărbat încărcat de tatuaje, iar în descrierea fotografiei a fost adăugat un citat care îi aparține scriitoarei Ileana Vulpescu:</p>
<p>„Tatuajele sunt manele pe piele”, se arată în imaginea distribuită de Diana Șucu, despre care se știe că este o contestatară a genului muzical în cauză.</p>
<p>Întrebat fiind despre această opinie, Cristi Săpunaru s-a rezumat la a spune doar câteva cuvinte:</p>
<p>„Înseamnă că eu am pe corp cea mai iubită manea”, a replicat fostul fundal, potrivit <span>Iamsport.ro</span>, făcând trimitere la sigla Rapidului pe care o are tatuată pe bicepsul brațului drept.</p>
<h2><span>Cristi Săpunaru e încă în vacanță</span></h2>
<p>Numele lui Cristi Săpunaru a fost asociat cu mai multe proiecte pe parcursul ultimelor săptămâni, însă fundașul central a întârziat să ia o decizie și pare că se gândește în continuare ce va face după încheierea carierei de fotbalist.</p>
<p>Săpunaru este înscris la Școala de Antrenori și trage tare pentru a obține râvnita Licență UEFA Pro și, de asemenea, așa cum se arată pe <span>FRF.ro</span>, fostul fotbalist și-a manifestat intenția de a participa și la cursul de director sportiv. Acesta este organizat chiar de Federația Română de Fotbal.</p>

]]></description>
    </item>
    <item>
      <title>Cosmin Olăroiu, achiziție neobișnuită! Ce animal de companie exotic și-a luat antrenorul</title>
      <link>https://www.prosport.ro/fotbal-extern/cosmin-olaroiu-achizitie-neobisnuita-ce-animal-de-companie-exotic-si-a-luat-antrenorul-20254406</link>
      <description><![CDATA[<img src="https://www.prosport.ro//wp-content/uploads/2025/08/Cosmin-Olaroiu-achizitie-neobisnuita-Ce-animal-de-companie-exotic-si-a-luat-antrenorul-1400x933.jpg"/><br/><p>Din salariul de 6.000.000 de euro pe an pe care îl are la naționala Emiratelor Arabe Unite, Cosmin Olăroiu (56 de ani) a investit o foarte mică sumă într-o achiziție neobișnuită.</p>
<p>Experimentatul antrenor român și-a cumpărat un animal de companie exotic, originar din Africa de Vest și Centrală, pe care îl va ține la ferma sa de la Snagov.</p>
<h2><span>Cosmin Olăroiu și-a achiziționat un piton regal. Cu cât se cumpără un astfel de șarpe și ce speranță de viață are</span></h2>
<p>Cosmin Olăroiu are, adunat, o experiență de peste un deceniu în fotbalul din Golf, motiv pentru care <span>recent a fost glorificat în Emirate și descris drept „eroul unei ere”</span>.</p>
<p>Totul a început în vara lui 2007, atunci când antrenorul a părăsit-o pe FCSB și a dat curs unei oferte de la Al-Hilal, una dintre cele mai titrat echipe din Orientul Mijlociu. Au urmat apoi Al-Sadd, Al-Ain, Al-Ahli, naționala Arabiei Saudite, Shabab Al-Ahli, Sharjah FC și, cel mai recent, naționala Emiratelor Arabe Unite, unde <span>Olăroiu se află și acum în postura de selecționer și are un salariu de 6.000.000 de euro anual</span>.</p>
<p>În timp ce se zbate să ducă prima reprezentativă a Emiratelor la Campionatul Mondial din 2026, Cosmin Olăroiu a investit o foarte mică sumă din salariul său în achiziția unui animal exotic. Este vorba despre un piton regal, potrivit <span>Fanatik</span>, șarpe care își are originile în Africa de Vest și Centrală.</p>
<p>Conform sursei citate, Olăroiu a plătit pentru piton o sumă situată între câteva sute și câteva mii de euro, ceea ce reprezintă un chilipir pentru averea pe care a adunat-o de-a lungul carierei în fotbal. Însă, șarpele va mai necesita anumite investiții în viitorul apropiat, deoarece are nevoie de condiții speciale pentru a atinge speranța de viață care este estimată în cazul său.</p>
<p>Dacă în sălbăticie un astfel de exemplar trăiește în medie 10 ani, în captivitate, speranța de viață crește lejer spre 20-30 de ani și în anumite cazuri poate ajunge chiar și la 40 de ani.</p>
<p>Astfel, dacă va avea grijă de șarpe ca la carte, Cosmin Olăroiu ar putea avea un nou companion pentru anii de bătrânețe.</p>
<p>Revenind la sursa menționată mai sus, aceasta informează că antrenorul îi va stabili domiciliul pitonului la ferma din Snagov pe care a construit-o cu o investiție mult mai mare. Acolo, Olăroiu deține deja mai multe animale, dar și legume, pe care angajații săi le cultivă în cele mai bune condiții.</p>
<h2><span>Ce urmează pentru „Oli” din punct de vedere profesional</span></h2>
<p>Revenind la ceea ce l-a consacrat pe Cosmin Olăroiu, meseria de antrenor, acesta mai are 7 săptămâni la dispoziție pentru a pregăti următoarele două jocuri oficiale, care vor fi de o importanță majoră. Pe 11 și 14 octombrie 2025, naționala Emiratelor Arabe Unite le va întâlni pe Oman și Qatar în play-off-ul pentru Cupa Mondială.</p>
<p>Anterior acestor două partide, Cosmin Olăroiu va beneficia și de două jocuri de pregătire, programate pe 4 și 8 septembrie, în compania reprezentativelor din Siria și Bahrain.</p>

]]></description>
    </item>
    <item>
      <title>Gigi Becali, prima reacție despre acuzațiile că ar fi fost infidel cu Tania Budi: „Gagicar, negagicar, nu mai țin minte păcatele! Soția mă știe”</title>
      <link>https://www.prosport.ro/diverse/gigi-becali-prima-reactie-despre-acuzatiile-ca-ar-fi-fost-infidel-cu-tania-budi-gagicar-negagicar-nu-mai-tin-minte-pacatele-sotia-ma-stie-20254432</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-prima-reactie-despre-acuzatiile-ca-ar-fi-fost-infidel-cu-Tania-Budi-„Gagicar-negagicar-nu-mai-tin-minte-pacatele-Sotia-ma-stie-1.png"/><br/><p>Gigi Becali (67 de ani) a fost contactat pentru a comenta acuzațiile potrivit cărora ar fi fost infidel cu ex-prezentatoarea TV Tania Budi, iar reacția miliardarului din Pipera nu a lăsat loc de interpretări în privința acestui subiect.</p>
<p>Patronul FCSB nu doar că a negat o aventură cu femeia menționată anterior, ci a spus că nu o cunoaște și că nu a dialogat niciodată cu ea. Totuși, o parte a declarației oferite de Gigi Becali a stârnit semne de întrebare.</p>
<h2><span>Gigi Becali nu vrea să audă de aventura vehiculată între el și fosta prezentatoare TV Tania Budi</span></h2>
<p>Gigi Becali, patron al echipei de fotbal FCSB și personaj mediatic cu o anvergură uriașă la nivelul României, a fost târât de curând într-un scandal pe care nu îl vedea posibil nici în cel mai negru coșmar.</p>
<p>Cristian Rizea, fost deputat PSD care în urmă cu o lună a fost eliberat condiționat, după o condamnare la închisoare pentru trafic de influență, a afirmat public că afaceristul din Pipera nu a fost tocmai ușă de biserică în căsnicia cu Luminița.</p>
<p><span>Gigi Becali a vorbit mereu extrem de frumos despre Luminița</span>, pe care o cunoaște de la 14 ani și o iubește într-un mod care cu greu poate fi descris în cuvinte. „Eu pe nevasta mea o iubesc… că spun unii, domne… cutare… Eu, de exemplu, dacă e să moară nevastă-mea, mai bine să mor eu!”, a spus Gigi Becali în urmă cu mai mulți ani, potrivit unui videoclip devenit viral pe TikTok.</p>
<p>Cu toate acestea, Cristian Rizea nu s-a rezumat doar la a lansa acuzații, ci a oferit și nume, iar persoana cu care Gigi Becali i-ar fi fost infidel soției este fosta prezentatoare TV Tania Budi, acum în vârstă de 57 de ani.</p>
<p>Deși nu are motive să își facă griji, deoarece <span>Luminița Becali a vorbit la rândul ei foarte frumos despre el</span>, Gigi Becali a acceptat să comenteze subiectul și a dorit să pună capăt speculațiilor din start. Miliardarul susține cu tărie nu doar că nu a avut o aventură cu Tania Budi, ci că nu a cunoscut-o personal niciodată și nu a dialogat cu ea nici măcar de la distanță:</p>
<p>„Astea nu sunt acuzații. A înnebunit lumea, chiar și voi televiziunea, că ce spun unii pe TikTok îi dați la televizor. D-asta o să vină sfârșitul lumii. Că fiecare zice ce vrea, acuză pe cine vrea, zice ce vrea. Tania Budi, nici nu o cunosc. Nici nu am dat mâna cu ea, în viața mea, să o ating pe mână. Am văzut-o în 1994 la o nuntă în New York. Nici atunci n-am dat mâna cu ea. N-am întâlnit-o, n-am văzut-o, n-am dat mâna cu ea, n-am vorbit cu ea în viața mea. Cică: «Să-ți asumi, mă». Și chiar dacă ar fi așa, cum adică: «Să-ți asumi!». Ce «să-ți asumi»?”, a răbufnit Gigi Becali, la <span>România TV</span>.</p>
<p>În continuare, patronul campioanei României la fotbal din ultimele două sezoane a venit cu o completare care a stârnit semne de întrebare:</p>
<p>„Gagicar, negagicar, nu mai țin minte. Păcatele pe care le-am făcut în viața mea, le-am spovedit, le-am șters, le uit, eu știu doar că am nevasta mea și altă femeie nu mai țin minte să fi avut”, a completat Gigi Becali.</p>
<h2><span>Cum au sunat acuzațiile făcute la adresa lui Gigi Becali</span></h2>
<p>Conform sursei citate mai sus, acuzațiile cu privire la o aventură între Gigi Becali și Tania Budi au fost deja atacate, tot cu un răspuns negativ, și de fosta prezentatoare TV.</p>
<p>Referitor la sursa izbucnirii întregului scandal, Cristian Rizea, acesta a transmis următoarele:</p>
<p>„20 de ani ai trăit cu ea Gigi. De ce ne ferim acum, Gigi, și nu ne asumăm? Eu am spus, uite i-am spus nevestei mele că am trăit cu Anaconda, de ce nu-ți asumi și tu? Râde nevastă-ta când a auzit dezvăluirile mele… ă? Băi, Gigi, jură-te în fața lui Dumnezeu că nu ai trăit 20 de ani cu ea, cu Tania Budi. Jură-te, mergem în biserica ta pe care o faci la Pipera, intrăm amândoi, punem mâna pe biblie facem live pe TikTok”, a declarat Cristian Rizea, conform aceleiași surse.</p>
<p>În vara anului trecut, la cununia religioasă dintre Ianis Hagi și Elena Tănase, Luminița Becali a oferit o declarație rară despre căsnicia dintre ea și Gigi Becali. Aceasta a asigurat că mariajul încheiat în 1994 a putut dura peste trei decenii doar pentru faptul că relația lor s-a bazat pe „înțelegere, respect și iubire”.</p>
<p>„Cu asta am spus totul”, completa partenera de viață a patronului de la FCSB.</p>

]]></description>
    </item>
    <item>
      <title>Ce pensie ia Valentin Ceaușescu de la statul român după ce a fost cercetător senior gradul 2 la Institutul de Fizică și Inginerie Nucleară: „E foarte sărac!”</title>
      <link>https://www.prosport.ro/diverse/ce-pensie-ia-valentin-ceausescu-de-la-statul-roman-dupa-ce-a-fost-cercetator-senior-gradul-2-la-institutul-de-fizica-si-inginerie-nucleara-e-foarte-sarac-20254240</link>
      <description><![CDATA[<img src="https://www.prosport.ro//wp-content/uploads/2025/08/Ce-pensie-ia-Valentin-Ceausescu-de-la-statul-roman-dupa-ce-a-fost-cercetator-senior-gradul-2-la-Institutul-de-Fizica-si-Inginerie-Nucleara-1400x1017.jpeg"/><br/><p>Gigi Nețoiu a dezvăluit recent ce pensie încasează Valentin Ceaușescu de la statul român, după ce a fost cercetător senior gradul 2 la Institutul de Fizică și Inginerie Nucleară.</p>
<p>Milionarul, care a spus că are suficienți bani încât „să trăiască o sută de vieți”, a precizat că singurul fiu rămas în viață al soților Ceaușescu este „foarte sărac”.</p>
<h2><span>Ce pensie încasează Valentin Ceaușescu de la statul român</span></h2>
<p>Gigi Nețoiu, fost acționar al celor de la Dinamo București și Universitatea Craiova, care își dorește să devină primar general al capitalei, a vorbit recent despre Valentin Ceaușescu, singurul fiu rămas în viață al soților Ceaușescu. Milionarul român, care este un apropiat al omului care a creat echipa de aur a Stelei, a dezvăluit <span>ce pensie încasează acesta</span>.</p>
<p>Ajuns la vârsta de 77 de ani, Valentin Ceaușescu a fost cercetător senior gradul 2 la Institutul de Fizică și Inginerie Nucleară. Conform informațiilor oferite de Gigi Nețoiu, acesta primește, în fiecare lună, o pensie cuprinsă între 3.000 și 4.000 de lei.</p>
<p>„(n.r. – E sărac Valentin Ceaușescu?) Foarte sărac. Serios. Cred că are o pensie… Nu cred că are mai mult de 3-4 mii de lei. Un caracter deosebit, decent. Ați văzut. Nu apare. A rămas cu durerea (n.r. – asasinării soților Ceaușescu). I-au distrus familia, i-au distrus copii… Tot!</p>
<p>Asta e democrația? Să fie judecat, condamnat, nu să fie împușcat ca ultimul om. Totuși a făcut și lucruri bune. Cine e perfect? Analizează și cu bune și cu rele. Ăștia care au venit după au făcut doar lucruri bune?</p>
<p>(n.r. – E sărac lipit pământului?) Nu lipit pământului. În contextul în care toată lumea spunea că au avere, că au bani scoși afară. (n.r. – Valentin Ceaușescu merge în vreun concediu?) Nu. Eu nu am auzit. Nu am auzit să plece”, a declarat Gigi Nețoiu, conform <span>fanatik.ro</span>.</p>
<p>Conform informațiilor existente, se pare că, înainte să se pensioneze, Valentin Ceaușescu încasa un salariu lunar de aproximativ 5.000 de lei.</p>
<h2><span>Valentin Ceaușescu, creatorul echipei de aur a Stelei</span></h2>
<p>În urmă cu aproximativ 40 de ani, pe vremea când tatăl său încă era dictatorul României, Valentin Ceaușescu a avut o putere de decizie importantă la nivelul clubului de fotbal Steaua București. Acesta a fost principalul responsabil din spatele transferurilor realizate de „militari” în acea perioadă. Concret, Valentin Ceaușescu a avut o misiune clară: să formeze o echipe extrem de puternică și competitivă, care să poată concura cu forțele din Europa și să tindă spre succes internațional.</p>
<p>În cele din urmă, fiul soților Nicolae și Elena Ceaușescu a reușit să facă acest lucru, iar Steaua București a cucerit Cupa Campionilor Europeni în 1986, fiind singura echipă din România care a reușit această performanță colosală. Totodată, „militarii” au mai jucat o finală în anul 1989, pe care au pierdut-o în fața celor de la AC Milan, cu un categoric 0-4.</p>
<h2><span>Cum este descris Valentin Ceaușescu de legendele Stelei București</span></h2>
<p>Țiți Dumitriu, fostul antrenor al grupării din capitală, a povestit un episod când l-a scos pe fiul fostului dictator din pușcărie în mare secret. Acesta l-a descris pe Valentin Ceaușescu ca fiind o persoană foarte inteligentă, care era capabilă să rezolve orice problemă extrem de rapid.</p>
<p>„Valentin Ceaușescu era atât de domn, atât de calm… Era foarte deștept… Rezolva orice treabă imediat. Era priceput, priceput la fotbal. Aveam o Dacie break, vișinie, cu geamurile din spate fumurii. I-am spus lui Valentin Ceaușescu să se culce pe bancheta din spate și le-am zis ziariștilor că nu s-au făcut toate actele și că vin a doua zi să-l iau. Și-am plecat. A doua zi cred că m-au înjurat ăia…”, declara Țiți Dumitriu, conform <span>evz.ro</span>.</p>
<h2><span>Valentin Ceaușescu, apariție rară</span></h2>
<p>În primăvara acestui an, <span>Valentin Ceaușescu și-a făcut apariția la Gala Sportului Românesc</span>, unde a fost invitat de către fostul internațional român Ladislau Boloni, primul fotbalist care a ajuns la 100 de selecții și care a fost recompensat de Agenția Națională pentru Sport cu „Premiul special Legenda Sportului” pentru întreaga activitate.</p>
<p>Prezența fiului soților Ceaușescu la acest eveniment a stârnit multe controverse, dar și amintiri în rândul legendelor celor de la Steaua București. Boloni a declarat că premiul pe care l-a primit este şi pentru Emerich Ienei, Belodedici, Adrian Bumbescu, Tudorel Stoica, Anghel Iordănescu şi Helmuth Duckadam, dar nu a uitat să-I mulțumească și lui Valentin Ceauşescu.</p>

]]></description>
    </item>
    <item>
      <title>„Îți dădeam și 3.000 pe el!”. Cine e singurul om care a râs de tatăl lui Gigi Becali: „Nu l-a uitat până la moarte”</title>
      <link>https://www.prosport.ro/diverse/iti-dadeam-si-3-000-pe-el-cine-e-singurul-om-care-a-ras-de-tatal-lui-gigi-becali-nu-l-a-uitat-pana-la-moarte-20254142</link>
      <description><![CDATA[<img src="https://www.prosport.ro//wp-content/uploads/2025/08/„Iti-dadeam-si-3.000-pe-el.-Cine-e-singurul-om-care-a-ras-de-tatal-lui-Gigi-Becali-„Nu-l-a-uitat-pana-la-moarte.jpg"/><br/><p>Gigi Becali a dezvăluit o poveste spumoasă legată de experiențele tatălui său cu vânzarea de oi.</p>
<p>Patronul FCSB provine dintr-o familie de aromâni din zona comunei Zădăreni, Arad. Atanase Becali a fost agricultor și crescător de animale. S-a mutat la București în Pipera unde a continuat să crească oi și capre, iar latifundiarul din Pipera duce tradiția mai departe.</p>
<p>Gigi Becali a<span> rememorat un episod</span> legat de tatăl său. A povestit că un director a fost ținut minte toată viața după ce l-ar fi țepuit pe Atanase Becali.</p>
<h2><span>„Un singur om m-a lucrat pe mine”</span></h2>
<p>Tatăl lui Gigi Becali l-a învățat pe fiul său cum să facă afaceri dar chiar și așa a rămas un om simplu până când a murit.</p>
<p>Patronul FCSB povestește des momente din viața celui de la care a învățat foarte multe lucruri. Și-a amintit recent de o poveste savuroasă cu momentul în care cineva a reușit să îl păcălească pe Atanase Becali să îi vândă un ied.</p>
<p>„Tata mergea cu oile. Era unul director. Voia să cumpere un ied de la tata. A oprit mașina, a zis că vrea un ied. Făcea vreo 300-400 de lei. Zice ‘cât vrei pe el?’ Tata i-a zis că 1.500. Ăla a zis că îi dă 1.300. ‘Scoate banii’, a zis tata.</p>
<p>După ce a băgat ăla iedul în portbagaj, că-l dorea de dresaj, i-a zis tata ‘Dacă dădeai și 500 și-l dădeam’ ca să râdă de el. Dar ce zice ăla? ‘Dacă îmi cereai și 3.000 îți dădeam’. Toată viața până a murit tata a zis că ‘un singur om m-a lucrat pe mine’. Și îl înjura…’Am zis că râd de el, dar a râs el de mine’”, a dezvăluit Gigi Becali, la <span>Digisport.</span></p>
<h2><span>Promisiunea făcută de Gigi Becali legat de tatăl său</span></h2>
<p>Pentru Gigi Becali, tatăl său a fost o <span>sursă inepuizabilă de inspirație</span> și sprijin așa că menține vii poveștile sale.</p>
<p>Atanase Becali a dorit să fie înmormântat cu cai albi și cu căruța. Fiul său a fost cel care l-a condus pe ultimul drum, iar atunci i-a promis lui Dumnezeu că va duce mai departe tradiția familiei și va deveni cel mai bogat.</p>
<p>„Când a murit tata, el a vrut să-l înmormântăm cu cai albi și cu căruța. Și eu am pus mâna pe căruță, la capul lui, acolo, și am mers doi kilometri cu ochii închiși ținându-mă de căruță. Atunci i-am promis lui Dumnezeu că voi duce mai departe tradiția tatălui meu, adică să devin cel mai puternic și cel mai bogat”, a mai povestit Gigi Becali pentru <span>ProSport.</span></p>

]]></description>
    </item>
  </channel>
</rss>
