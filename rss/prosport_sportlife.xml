<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Femeie, ești normală?”. Cea mai frumoasă jurnalistă TV a apărut într-o rochie transparentă la ziua de naștere a fiicei de 2 ani și a stârnit o furtună de reacții negative</title>
      <link>https://www.prosport.ro/diverse/femeie-esti-normala-cea-mai-frumoasa-jurnalista-tv-a-aparut-intr-o-rochie-transparenta-la-ziua-de-nastere-a-fiicei-de-2-ani-si-a-starnit-o-furtuna-de-reactii-negative-20256736</link>
      <description><![CDATA[<img src="https://www.prosport.ro//wp-content/uploads/2025/08/„Femeie-esti-normala.-Cea-mai-frumoasa-jurnalista-TV-a-aparut-intr-o-rochie-transparenta-la-ziua-de-nastere-a-fiicei-de-2-ani-si-a-starnit-o-furtuna-de-reactii-negative.jpg"/><br/><p>Cea mai frumoasă jurnalistă TV a provocat un tsunami de reacții negative, după ce a îmbrăcat o rochie transparentă la petrecerea fiicei de 2 ani, lăsând la vedere lenjeria intimă.</p>
<p>Lipsită de inhibiții când apare în public, nu doar la evenimentele pe care le prezintă, ci mai ales la petreceri, Diletta Leotta și-a arătat lenjeria intimă prin rochia tranparentă.</p>
<h2><span>Sute de reacții negative după ce jurnalistă TV a îmbrăcat o rochie transparentă la ziua de naștere a fiicei de 2 ani</span></h2>
<p>Diletta Leotta, considerată <span>cea mai frumoasă jurnalistă TV</span>, a apărut la ziua de naștere a propriei fiice, în vârstă de 2 ani, într-o rochie transparentă, motiv pentru care a provocat o adevărată sarabandă de reacții negative din partea internauților.</p>
<p>Faimoasa jurnalistă și prezentatoare sportivă italiană Diletta Leotta este din nou în centrul atenției, din cauza unei slăbiciuni neașteptate. La sărbătorirea zilei de naștere a fiicei sale de 2 ani, la care a participat atât ca mamă, cât și ca gazdă, a apărut într-o rochie transparentă care a stârnit numeroase reacții.</p>
<p>În timp ce unii au comentat că „stilul nu are limite și fiecare are dreptul să se îmbrace cum vrea”, alții au insistat că este o „ținută nepotrivită” pentru o astfel de ocazie. „Femeie, ești normală?”, i-a scris unul dintre utilizatorii rețelei de socializare.</p>
<h2><span>Diletta Leotta și fostul portar al lui Liverpool, Loris Karius, sunt împreună din 2022</span></h2>
<p>Fotografiile și videoclipurile evenimentului au inundat rapid rețelele de socializare, iar mulți utilizatori și-au exprimat surprinderea că Leotta, în calitate de membră a familiei, a ales o combinație atât de îndrăzneață pentru sărbătoarea unui copil de 2 ani.</p>
<p>Leotta, cunoscută pentru lansările sale elegante la evenimente sportive și publice, a reușit să atragă atenția cu această ținută chiar și în afara studiourilor de televiziune și a stadioanelor de fotbal. Rochia ei, deși atrăgătoare din punct de vedere al modei, a eclipsat însăși ocazia evenimentului: ziua de naștere a micuței sărbătorite.</p>
<p>Rămâne de văzut dacă jurnalista se va pronunța despre aceste reacții, dar un lucru este sigur – vedeta italiană a confirmat încă o dată că oriunde ar apărea, va provoca o adevărată furtună de comentarii.</p>
<p><span>Diletta Leotta și Loris Karius sunt împreună</span> din 2022, iar fiica lor Aria tocmai a împlinit doi ani. Fostul portar al lui Liverpool, Loris Karius, joacă pentru Schalke în liga a doua germană de la începutul acestui an.</p>
<p>A fost integralist în toate cele trei meciuri de campionat, primind gol în fiecare dintre ele: 2-1 acasă cu Hertha Berlin, 0-1 în deplasare cu FC Kaiserslautern și 2-1 acasă cu VfL Bochum.</p>

]]></description>
    </item>
    <item>
      <title>Povestea de film a fotbalistului care a jucat în România. „Dormeam în piață. Îngropam o parte din bani, ca să nu mi se fure”. Trăia în cel mai periculos cartier. „Mureau oameni zilnic”</title>
      <link>https://www.prosport.ro/fotbal-intern/superliga/povestea-de-film-a-fotbalistului-care-a-jucat-in-romania-dormeam-in-piata-ingropam-o-parte-din-bani-ca-sa-nu-mi-se-fure-traia-in-cel-mai-periculos-cartier-mureau-oameni-20256999</link>
      <description><![CDATA[<img src="https://www.prosport.ro//wp-content/uploads/2025/08/Povestea-de-film-a-fotbalistului-care-a-jucat-in-Romania-1400x902.png"/><br/><p>Ben Teekloh (41 de ani), fotbalist care a jucat în România pentru Farul Constanța și Astra Ploiești, vrea să împărtășească povestea de film despre viața lui cu cât mai multă lume și a mărturisit că în viitorul apropiat va scrie o carte.</p>
<p>Fostul mijlocaș central s-a născut la Monrovia, în Liberia, însă la vârsta de nici 10 ani s-a văzut obligat să fugă din țară din cauza unui război civil. Și a făcut-o singur, deoarece ambii săi părinți muriseră pe vremea când avea 5 ani.</p>
<h2><span>Calvarul prin care a trecut Ben Teekloh, fostul fotbalist de la Farul și Astra. A jucat în România pe final de carieră</span></h2>
<p><span>Ben Teekloh, fostul mijlocaș al Farului Costanța, a vorbit</span> de curând cu jurnaliștii din România și a rememorat poate cea mai grea perioadă a vieții sale, copilăria, care teoretic ar fi trebuit să fie cea mai frumoasă.</p>
<p>Mai întâi de toate, Teekloh a jucat în tricoul Farului în intervalul ianuarie 2007-iulie 2010. Mai apoi, <span>Astra Ploiești l-a transferat pe Ben Teekloh</span>, iar de aici, în iulie 2012, fotbalistul și-a agățat ghetele în cui.</p>
<p>La nivel de echipă națională, Teekloh a reprezentat-o pe Liberia, în tricoul căreia a bifat 23 de apariții și a marcat 4 goluri.</p>
<p>El s-a născut la Monrovia, în capitala țării, însă tot de aici au început și problemele. Fostul internațional și-a pierdut ambii părinți la vârsta de 5 ani, iar ulterior, aproximativ 2 ani de zile mai târziu, s-a văzut obligat să fugă singur din țară din cauza Războiului Civil din Liberia (1989-1996). Destinația? Coasta de Fildeș, vecina de la est de pe coasta de vest a Africii. Însă, nici aici nu a dat de condițiile visate și a ajuns în unul dintre cele mai rele cartiere posibile:</p>
<p>„Mă gândesc să scriu o carte despre tot ce am trăit, am avut o viață foarte grea! La 5 ani mi-am pierdut părinții, iar de la 7 ani am trăit singur pe străzi! Am plecat cu cineva din Liberia, m-a dus în Coasta de Fildeș. În Liberia era război și m-a dus cineva în Coasta de Fildeș. Doi ani am trăit într-un cartier din fosta capitală Abijan. Era cel mai periculos cartier! Doi ani am dormit în piață! Așteptam să strângă oamenii, comercianții, ca să găsesc loc și să dorm. La 6 dimineața mă trezeam să fac bani, să pot să trăiesc. Căutam mâncare… asta era viața mea! Dar, la ora 15 plecam să joc fotbal cu băieții, pe unde apucam, în picioarele goale! La ora 16-17, fugeam de acolo ca să prind loc de dormit în piață. Băieții mă întrebau: «Unde te duci? Hai înapoi!». Eu fugeam să găsesc loc de dormit. Dacă întârziam, îmi luau ații locul. Asta a fost viața mea doi ani! În cartierul în care dormeam, mureau oameni zilnic! Era cel mai periculos cartier din capitală, cu droguri, cu prostituție, cu polițiști care omorau oameni, era foarte nasol! (N.r. – Munceai de la 7 ani sau cum făceai bani să trăiești?) Da! Era o gară acolo, iar eu luam oamenii care plecau în alte țări și îi duceam la companiile care vindeau bilete mai ieftine. Companiile îmi dădeau un procent din fiecare bilet. Îngropam o parte din bani, ca să nu mi se fure. O parte o țineam la mine, iar o parte o îngropam într-o casă abandonată”, și-a amintit Ben Teekloh, potrivit <span>Sport.ro</span>.</p>
<h2><span>A trecut prin Camerun, Ghana și Oman</span></h2>
<p>Potrivit site-ului de specialitate <span>Transfermarkt</span>, Ben Teekloh a semnat, în iulie 2001, cu TKC Yaounde, din Camerun. A jucat aici timp de două sezoane, după care a făcut pasul în Ghana, la Goldfields SC. Ulterior, în 2004, el a bătut palma cu Al-Nasr al Omanului. Iar în iulie 2005 a urmat prima experiență europeană. Nu în România, ci în Moldova, de unde a reprezentat-o pe Nistru Otaci. Abia în 2007 a trecut Prutul și a ajuns în România pentru a semna cu Farul Constanța, în tricoul căreia a adunat 40 de apariții și a marcat un gol. În schimb, pentru Astra a jucat 19 meciuri și a contribuit tot cu un gol.</p>
<p>În cea mai bună perioadă a carierei sale, cea din România, Ben Teekloh a avut o cotă de piață de 450.000 de euro, conform sursei menționate mai sus.</p>

]]></description>
    </item>
    <item>
      <title>„Inepuizabila Sorana Cîrstea a distrus-o pe Sierra”. Presa internațională e impresionată de victoria româncei la US Open</title>
      <link>https://www.prosport.ro/alte-sporturi/tenis/inepuizabila-sorana-cirstea-a-distrus-o-pe-sierra-presa-internationala-e-impresionata-de-victoria-romancei-la-us-open-20257208</link>
      <description><![CDATA[<img src="https://www.prosport.ro//wp-content/uploads/2025/08/„Inepuizabila-Sorana-Cirstea-a-distrus-o-pe-Sierra.-Presa-internationala-e-impresionata-de-victoria-romancei-la-US-Open-1400x933.jpg"/><br/><p>Miercuri, 27 august 2025, Sorana Cîrstea (35 de ani – 71 WTA) a distrus-o pe argentinianca Solana Sierra (21 de ani – 74 WTA) și s-a calificat în turul 2 la US Open.</p>
<p>Românca a dominat autoritar partida și a avut nevoie de doar o oră și 12 minute pentru a se impune, scor 7-5, 6-0. Victoria impresionantă a Soranei a fost comentată și în presa internațională.</p>
<h2><span>Ce au scris jurnaliștii de la Tennis Tonic despre desfășurarea partidei Sorana Cîrstea – Solana Sierra 7-5, 6-0, de la US Open</span></h2>
<p><span>Sorana Cîrstea a câștigat turneul de la Cleveland</span>, triumf care i-a asigurat o urcare spectaculoasă în clasamentul WTA, iar românca pare determinată să își continue forma bună și cu ocazia US Open.</p>
<p>Miercuri, sportiva din Târgoviște <span>s-a calificat la pas în turul 2 de la Flushing Meadows, după ce a învins-o pe argentinianca Solana Sierra în două seturi, 7-5, 6-0</span>.</p>
<p>Sorana a dominat la mai toate capitolele, reușind și un total de 4 ași în cele două seturi, iar victoria ei a stârnit o reacție din partea specialiștilor de la <span>Tennis Tonic</span>:</p>
<p>„Inepuizabila Sorana Cîrstea a distrus-o pe Sierra în prima rundă a turneului de la US Open. Va juca împotriva lui Muchova”, titrează Tennis Tonic.</p>
<p>Jurnaliștii au continuat cu laudele la adresa româncei, despre care au afirmat că a jucat extraordinar:</p>
<p>„A reușit un meci extraordinar în fața Solanei Sierra și va da peste Karolina Muchova în runda a doua. Meciul a durat doar o oră și 12 minute. Trebuie amintit că cea mai notabilă reușită a ei la US Open a fost sfertul de finală din 2023”, se mai arată pe publicația menționată.</p>
<h2><span>Unde s-a făcut diferența</span></h2>
<p>În continuarea articolului, specialiștii au dezvăluit și câteva statistici care, în opinia lor, au fost decisive pentru confruntarea din primul tur al US Open 2025.</p>
<p>„Cîrstea a servit foarte bine, izbutind să câștige 92% din puncte (22/24) cu primul seriviciu și 64% (16/25) cu al doilea serviciu. De asemenea, a fost foarte concentrată atunci când a venit vorba despre mingile de break, pe care și le-a adjudecat în proporție de 80% (4/5). Pe de altă parte, Solana nu a reușit niciun break (0/1), dar aceasta a fost doar una dintre multiplele cauze ale dezastrului”, mai informează cei de la Tennis Tonic.</p>
<p>Partida din turul 2 de la US Open, contra Karolinei Muchova, se anunță mult mai dificilă. Aceasta din urmă a eliminat-o în runda inaugurală pe americanca Venus Williams, care continuă să evolueze chiar și la cei 45 de ani ai ei.</p>
<p>La capitolul dueluri directe, Sorana a fost învinsă de Muchova în cinci din totalul de șase întâlniri. Ultima oară s-au duelat în februarie 2025, în sferturile de finală ale turneului de la Dubai, iar Sorana a cedat în două seturi, 2-6, 5-7.</p>

]]></description>
    </item>
    <item>
      <title>Milionarul Paszkany, care se iubește cu o ispită de la Insula Iubirii cu 24 de ani mai tânără, s-a stabilit într-un alt rai al milionarilor. Nu e nici Dubai, nici Marbella, nici Budapesta</title>
      <link>https://www.prosport.ro/diverse/milionarul-paszkany-care-se-iubeste-cu-o-ispita-de-la-insula-iubirii-cu-24-de-ani-mai-tanara-s-a-stabilit-intr-un-alt-rai-al-milionarilor-nu-e-nici-dubai-nici-marbella-nici-budapesta-20256497</link>
      <description><![CDATA[<img src="https://www.prosport.ro//wp-content/uploads/2025/08/Milionarul-Paszkany-care-se-iubeste-cu-o-ispita-de-la-Insula-Iubirii-cu-24-de-ani-mai-tanara-s-a-stabilit-intr-un-alt-rai-al-milionarilor.-Nu-e-nici-Dubai-nici-Marbella-nici-Budapesta.jpg"/><br/><p>Omul de afaceri Arpad Paszkany s-a stabilit într-un alt rai al milionarilor alături de iubita lui cu 24 de ani mai tânără, ispita de la Insula Iubirii.</p>
<p>La un an și jumătate de când au început relația, fostul patronul de la CFR Cluj, Arpad Paszkany, și iubita lui, Antonela Pătruț, au decis să se stabilească în Malta.</p>
<h2><span>Paszkany și iubita cu 24 de ani mai mică decât milionar locuiesc într-un rai al milionarilor</span></h2>
<p><span>Relația dintre cei doi</span> a început în luna februarie a anului 2024, cunoscându-se prin intermediul unui prieten comun. Pe 14 februarie, de Ziua Îndrăgostiilor, au petrecut un sejur în Malta, după care au stat non-stop împreună.</p>
<p>Destinația primului voiaj le-a plăcut enorm amândurora, motiv pentru care au decis să se mute acolo. Acest lucru a fost făcut cunoscut de către Ricaredo Cadu, fostul fundaș central care a jucat la CFR Cluj între 2006 și 2014.</p>
<p>„Cu domnul Mureșan (n.r. – Iuliu Mureșan, ani de zile prșeedinte al grupării) țin legătura mai puțin, cu domnul Paszkany mai vorbesc. A venit în Marbella în vacanță. El în Malta stă.</p>
<p>În septembrie o să merg să mă uit la niște meciuri. Și la București și la Cluj. Prima dată la București”, a spus portughezul, potrivit <span>Digi Sport</span>.</p>
<p>Paszkany a divorțat de Anamaria Feher la sfârșitul anului 2023, după o căsnicie de 7 ani, iar la jumătate de an de la acel moment a făcut publică relația cu Antonela Pătruț.</p>
<h2><span>Arpad Paszkany a prezentat-o pe Antonela lui Donald Trump jr</span></h2>
<p>La începutul lunii mai a anului 2024, de Paște, milionarul i-a făcut un cadou aparte iubitei lui, ispită în sezonul 6 din Insula Iubirii, difuzat în aprilie 2022. <span>El i-a cumpărat un Ferrari</span>, iar superba domnișoară spunea la vremea respectivă că a început să se acomodeze cu circulația, deoarece conduce foarte des mașina pe care a primit-o cadou.</p>
<p>După doar o lună, Arpad Paszkany a prezentat-o pe Antonela lui Donald Trump jr. Acesta a fost invitat la Budapesta, unde a participat la o conferință organizată de Camera de Comerț și Industrie a Ungariei, iar cu acea ocazie a și ținut un discurs.</p>
<p>„Mama cu iubitul meu se înțeleg foarte bine, sunt doi oameni foarte sociabili, nici nu avea cum altfel”, spunea Antonela, după ce și-a prezentat iubitul părinților ei.</p>
<p>Paszkany va împlini 53 de ani în noiembrie, iar Antonela are 29 de ani. Fosta ispită de la Insula Iubirii a spus și câteva dintre metodele pe care le aplică pentru a se menține în formă.</p>
<p>„Fasting-ul este senzațional și pentru mine, mă ajută foarte tare să mă mențin în formă. Iar de câteva luni am început să fac sport aproape în fiecare zi.</p>
<p>Stai machiată doar când e absolut necesar, în rest lasă pielea să respire. Și înconjoară-te mereu cu persoane pozitive care te ajută să evoluezi și să rămâi mereu frumoasă”, a spus ea.</p>

]]></description>
    </item>
    <item>
      <title>Asta este ultima fiță cu Bănel Nicoliță. Fostul fotbalist al lui Gigi Becali s-a desfătat la plajă cu un pahar de vin și cu compania unei brunete atrăgătoare. EXCLUSIV</title>
      <link>https://www.prosport.ro/diverse/asta-este-ultima-fita-cu-banel-nicolita-fostul-fotbalist-al-lui-gigi-becali-s-a-desfatat-la-plaja-cu-un-pahar-de-vin-si-cu-compania-unei-brunete-atragatoare-exclusiv-20255686</link>
      <description><![CDATA[<img src="https://www.prosport.ro//wp-content/uploads/2025/08/Asta-este-ultima-fita-cu-Banel-Nicolita.-Fostul-fotbalist-al-lui-Gigi-Becali-s-a-desfatat-la-plaja-cu-un-pahar-de-vin-si-cu-compania-unei-brunete-atragatoare.-EXCLUSIV.jpeg"/><br/><p>Bănel Nicoliță, fostul fotbalist al lui Gigi Becali, a ales să se rupă de agitația orașului pentru a se relaxa la mare, pe plajă. Unde nu a mers singur, ci însoțit de o brunetă atrăgătoare, care a captat toate privirile celor din jur.</p>
<p><span>ProSport</span> i-a surprins pe cei doi relaxați, pe șezlong, bucurându-se în mod evident unul de compania celuilalt.</p>
<h2><span>Bănel Nicoliță, cu o brunetă sexy pe plajă! ProSport are imaginile cu fostul fotbalist al lui Gigi Becali</span></h2>
<p>Fostul internațional român este retras de ceva ani din fotbalul de înaltă performanță, dar continuă să joace, de plăcere, la un nivel mai mic al campionatului din țara noastră.</p>
<p>A obținut în această vară să obțină promovarea în Liga 3 alături de noua sa echipă, CSO Teleajenul Vălenii de Munte, unde evoluează din vara anului 2024. Prahovenii au câștigat, în această vară, cu mari emoții, barajul disputat împotriva echipei Știința București, reușind să promoveze după ce „dubla” a ajuns la loteria loviturilor de la 11 metri.</p>
<p>Profitând de vacanța competițională, Bănel Nicoliță, ajuns acum la 40 de ani, a dat o fugă până la mare, unde a fost însoțit de o brunetă care a captat toată atenția.</p>
<p>În timp ce femeia a ales să meargă să se răcorească, în mai multe rânduri, în valurile mării, fostul fotbalist al echipei naționale a României a preferat să stea liniștit, pe șezlong, și să se bucure de un pahar de vin alb. Unul rece ca gheața, dacă e să judecăm după „roua” de pe pahar.</p>
<p>Cei doi au stat de vorbă și au lăsat în permanență impresia că se simt extrem de relaxați unul în compania celuilalt.</p>
<h2><span>Cum a trăit Bănel Nicoliță celebrul meci cu Middlesbrough</span></h2>
<p>În sezonul 2005-2006, FCSB (care se numea Steaua, la acel moment) a ajuns până în semifinalele Cupei UEFA (actuala Europa League) și a fost la un vârf de ac de a intra pe teren pentru ultimul act. În meciul tur, bucureștenii s-au impus pe teren propriu cu 1-0, iar ce a urmat în manșa secundă va rămâne în istorie.</p>
<p>În Anglia, „roș-albaștrii” au deschis scorul în minutul 16, prin Nicolae Dică, apoi Dorin Goian (min. 24) a făcut 2-0.</p>
<p>În acel moment, Bănel Nicoliță, care a privit întâlnirea din tribună, deja își făcuse planul pentru cheltuirea primei de calificare uriașe pe care o pusese la bătaie patronul Gigi Becali.</p>
<p>A urmat, însă, un adevărat coșmar pentru bucureșteni. Maccarone a înscris în minutul 33, Viduka în 64, Riggott în 73, apoi același Maccarone a dat lovitura decisivă în minutul 89.</p>
<p>Bănel Nicoliță a rememorat cum a trăit acea uriașă deziluzie.</p>
<p>„A fost incredibil în tribună la meciul cu Middlesbrough. La 3-0, per total, în minutul 30 au lăsat toți de la masa presei capul jos, au închis laptopurile, erau supărați.</p>
<p>Eu mă gândeam că îmi mai iau două apartamente. Aveam primă foarte mare. Când au dat golul de 3-1, au început până și ziariștii să facă gălăgie și să scandeze.</p>
<p>Nu s-a mai ținut cont de nimic. Eu nu mai auzeam de acolo, dar vă dați seama ce gălăgie era și pe teren? Atmosfera a fost incredibilă. De aia fotbalul e frumos.</p>
<p>Am avut penalty în minutul 89. După ce a dat Dică la poartă a pus cineva mâna pe minge de acolo, dar nu a fost VAR atunci”, și-a amintit Bănel Nicoliță, citat de <span>Fanatik</span>.</p>

]]></description>
    </item>
  </channel>
</rss>
