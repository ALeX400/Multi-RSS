<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Marc Marquez a scris istorie: a câștigat al 7-lea titlu în Moto GP și al 9-lea în total!</title>
      <link>https://www.prosport.ro/moto-gp/marc-marquez-a-scris-istorie-a-castigat-al-7-lea-titlu-in-moto-gp-si-al-9-lea-in-total-20284619</link>
      <description><![CDATA[<img src="https://www.prosport.ro//wp-content/uploads/2025/09/Marc-Marquez-a-scris-istorie-a-castigat-al-7-lea-titlu-in-Moto-GP-si-al-9-lea-in-total-1400x933.jpg"/><br/><p>Duminică, 28 septembrie 2025, Marc Marquez (32 de ani) a terminat pe locul secund cursa de la Motegi, Japonia, și și-a adjudecat titlul mondial în Moto GP cu 5 etape înainte de finalul sezonului.</p>
<p>Ibericul a scris o nouă pagină de istorie în motociclism, acesta fiind cel al 7-lea său titlu în Moto GP și al 9-lea în total.</p>
<h2><span>Marc Marquez e campion în Moto GP, pentru a 7-a oară în carieră. Spaniolul a ajuns la 9 titluri în total</span></h2>
<p>Duminică, pe circuitul de la Motegi, Japonia, a avut loc cea de-a 17-a etapă <span>a sezonului din Moto GP</span>, iar la finalul cursei, Marc Marquez a terminat pe locul 2. Italianul Bagnaia și-a adjudecat victoria la Marele Premiu al Japoniei, în timp ce podiumul a fost completat tot de un iberic, anume Joan Mir.</p>
<p>Însă, în ciuda clasamentului menționat anterior, marele câștigător al zilei a fost Marc Marquez, care și-a adjudecat matematic titlul în Moto GP cu 5 etape înainte de finalul sezonului.</p>
<p>Este al 7-lea titlu al spaniolului din Moto GP, performanță pe care ultima oară a bifat-o legendarul italian Valentino Rossi. În schimb, recordul de titluri în Moto GP este deținut tot de un italian, anume Giacomo Agostini, care a triumfat de 8 ori în clasa-regină a motociclismului.</p>
<p>Pe de altă parte, Marc Marquez se mai poate mândri cu un titlu cucerit la calsa 125cc, în 2010, dar și cu un titlu câștigat la Moto2, în 2012. Așadar, spaniolul are în total 9 titluri mondiale în motociclism.</p>
<p>Mai jos toate titlurile mondiale cucerite de Marc Marquez:</p>
<ul>
<li>2010 – 125cc</li>
<li>2012 – Moto 2</li>
<li>2013, 2014, 2016, 2017, 2018, 2019, 2025 – Moto GP</li>
</ul>
<h2><span>Ce a declarat Marc Marquez după performanța istorică de la Motegi</span></h2>
<p>De-a lungul ultimilor ani, în special după triumful din 2019, <span>Marc Marquez a fost implicat în mai multe accidente grave pe circuit</span>, iar problemele medicale cu care s-a ales l-au ținut departe de competiții cu lunile. Cu toate acestea, ibericul nu a renunțat, iar acum, la 32 de ani, a scris o nouă pagină în istoria motociclismului.</p>
<p>„Este imposibil să vorbesc. Nu vreau să-mi amintesc tot ce am trăit. Astăzi sunt împăcat cu mine însumi. Am făcut greşeli mari în cariera mea, am vrut să revin prea repede. Apoi am luptat, am luptat, am luptat şi am câştigat din nou”, a declarat Marc Marquez, imediat după ce a fost încoronat drept campion mondial în Moto GP, conform <span>Mundo Deportivo</span>.</p>
<p>Mai jos clasamentul complet al cursei de la Motegi, Marele Premiu al Japoniei la Moto GP:</p>
<ol>
<li>Francesco Bagnaia (Italia/Ducati) 42:09.312</li>
<li>Marc Marquez (Spania/Ducati) +4.196</li>
<li>Joan Mir (Spania/Honda) +6.858</li>
<li>Marco Bezzecchi (Italia/Aprilia) +10.128</li>
<li>Franco Morbidelli (Italia/Ducati-VR46) +10.421</li>
<li>Alex Marquez (Spania/Ducati-Gresini) +14.544</li>
<li>Raul Fernandez (Spania/Aprilia-Trackhouse) +17.588</li>
<li>Fabio Quartararo (Franţa/Yamaha) +21.160</li>
<li>Johann Zarco (Franţa/Honda-LCR) +21.733</li>
<li>Fermin Aldeguer (Spania/Ducati-Gresini) +23.107</li>
<li>Enea Bastianini (Italia/KTM-Tech3) +23.616</li>
<li>Brad Binder (Africa de Sud/KTM) +23.882</li>
<li>Fabio Di Giannantonio (Italia/Ducati-VR46) +29.359</li>
<li>Miguel Oliveira (Portugalia/Yamaha-Pramac) +30.788</li>
<li>Somkiat Chantra (Thailanda/Honda-LCR) +30.990</li>
<li>Maverick Vinales (Spania/KTM-Tech3) +31.712</li>
<li>Pedro Acosta (Spania/KTM) +34.157</li>
<li>Alex Rins (Spania/Yamaha) +34.792</li>
</ol>
<p>Cu 5 etape înainte de finalul sezonului, Marc Marquez are nu mai puțin de 201 puncte avans în fruntea clasamentului piloților. Mai jos podiumul:</p>
<ol>
<li>Marc Marquez (Spania/Ducati) – 541 pct</li>
<li>Alex Marquez (Spania/Ducati-Gresini) – 340</li>
<li>Francesco Bagnaia (Italia/Ducati) – 274</li>
</ol>
<p>De asemenea, Ducati, echipa pentru care concurează Marquez, conduce detașat clasamentul pe echipe. Mai jos podiumul:</p>
<ol>
<li>Ducati Lenovo Team – 815 pct</li>
<li>Gresini Racing MotoGP – 487 pct</li>
<li>Pertamina Enduro VR46 Racing Team – 378 pct</li>
</ol>

]]></description>
    </item>
    <item>
      <title>Reacția COSR după ce România a terminat Campionatele Mondiale de Canotaj din China cu 6 medalii, două de aur şi patru de argint: „Din 1997 nu s-a mai întâmplat asta”</title>
      <link>https://www.prosport.ro/alte-sporturi/canotaj/reactia-cosr-dupa-ce-romania-a-terminat-campionatele-mondiale-de-canotaj-din-china-cu-6-medalii-doua-de-aur-si-patru-de-argint-din-1997-nu-s-a-mai-intamplat-asta-20284595</link>
      <description><![CDATA[<img src="https://www.prosport.ro//wp-content/uploads/2025/09/Reactia-COSR-dupa-ce-Romania-a-terminat-Campionatele-Mondiale-de-Canotaj-din-China-cu-6-medalii-doua-de-aur-si-patru-de-argint-1400x933.jpg"/><br/><p>Duminică, 28 septembrie 2025, România a terminat Campionatele Mondiale de Canotaj din China cu 6 medalii, una cucerită chiar astăzi, de aur, la 8+1 mixt, iar Comitetul Olimpic și Sportiv Român a reacționat prin intermediul unei postări pe rețelele de socializare.</p>
<p>COSR a celebrat performanța delegației noastre, care a fost cea mai de succes din ultimii aproape 30 de ani. De asemenea, Elisabeta Lipă (60 de ani), în calitate de președinte al Federației Române de Canotaj, a oferit o scurtă reacție.</p>
<h2><span>COSR a tras linie după ce România a cucerit 6 medalii, dintre care două de aur, la Mondialele de Canotaj din China</span></h2>
<p>Aventura României la Campionatele Mondiale de Canotaj de la Shanghai, China, s-a încheiat duminică, 28 septembrie, cum nu se putea mai frumos, cu o medalie de aur cucerită la proba de 8+1 mixt.</p>
<p><span>România a scris istorie cu triumful din urmă menționat, deoarece în 2025, Mondialele de Canotaj au organizat</span> în premieră probe mixte.</p>
<p>Totodată, delegația noastră a mai cucerit o medalie de <span>aur la Campionatele Mondiale de Canotaj din Shanghai, prin Simona Radiș și Magdalena Rusu, care au triumfat în proba de dublu rame</span>.</p>
<p>Iar pe lângă medaliile deja amintite, România a mai câștigat argintul la patru probe, anume dublu rame masculin (Florin Arteni și Florin Lehaci), 4 rame feminin (Ancuța Bodnar, Geanina Juncănariu, Adriana Adam, Amalia Bereș), 4 rame masculin (Ștefan Berariu, Sergiu Bejan, Andrei Mândrilă, Ciprian Tudosă) și 8+1 rame feminin (Cristina Drugă, Roxana Anghel, Iulia Bălăucă, Maria Lehaci, Ancuța Bodnar, Geanina Juncănariu, Adriana Adam, Amalia Bereș, Victoria Petreanu).</p>
<p>„S-a închis balul mondial la Shanghai! România termină Campionatele Mondiale de canotaj din 2025 cu 6 medalii: 2 de aur – 4 de argint, cel mai bun palmares la o ediție supremă din 1997. Ultima dată când România a luat 6 medalii la mondiale a fost în 1994, acum 31 de ani. Finalul a fost de poveste. Barca tricoloră cu 7 medaliați olimpici, dintre care 4 campioane olimpice, a fost regina balului. Cu Simona Radiș ștroc ,urmată în echipaj de Ștefan Berariu, Ciprian Tudosă, Florin Arteni, Florin Lehaci, Andrada Moroșanu, Maria Lehaci, Magda Rusu și cârmaciul Victoria Petreanu, România a ”zburat” pe apa canalului de pe lacul Dianshan, de la Shanghai. Ritmul dat de Simona și puterea băieților, modul eficient în care au fost așezați în barcă de antrenori, unisonul, au făcut ca România să fie prima campioană mondială a acestei probe din istoria canotajului, cu tun timp care a devenit record mondial. Podiumul a fost completat de Italia și Noua Zeelandă. Mihai Chiruță a câștigat finala B la simplu, iar soții Cornea au fost pe locul 6 la dublu vâsle mixt. În spatele succesului, al sportivilor, au fost antrenorii: coordonatorul Dorin Alupei și Veronica Cochela, Marcus Despina, Marius Bacaoanu, Bogdan Codrici, Doina Ignat, Sorin Băhnărel, Cosmin Boguș, Bogdan Macovei! ”Piesa asta e hit, canotajul nu a murit!”, zâmbește Dorin Alupei.<br/>
Felicitări și echipei medicale, condusă de doctorul Vasile Oșean, pentru efotul depus ca sportivii să rămână apți în condiții de căldură și umiditate excesive la Shanghai”, a scris COSR, pe <span>pagina oficială de Facebook</span>.</p>
<h2><span>Reacția Elisabetei Lipă</span></h2>
<p>De asemenea, Comitetul Olimpic și Sportiv Român a prezentat și o scurtă declarație oferită de Elisabeta Lipă, președintele Federației Române de Canotaj:</p>
<p>„Ați demonstrat aici că suntem o forță atâta timp cât suntem uniți. Să credeți în antrenori, știu ce au de făcut! Eu vă mulțumesc și, știți, avem echipă, avem valoare!”, a declarat Elisabeta Lipă, multiplă campioană olimpică la canotaj.</p>

]]></description>
    </item>
    <item>
      <title>David Popovici a recunoscut de ce are nevoie de adrenalină: „E destul de solitar”</title>
      <link>https://www.prosport.ro/david-popovici/david-popovici-a-recunoscut-de-ce-are-nevoie-de-adrenalina-e-destul-de-solitar-20284572</link>
      <description><![CDATA[<img src="https://www.prosport.ro//wp-content/uploads/2025/09/David-Popovici-a-recunoscut-de-ce-are-nevoie-de-adrenalina-„E-destul-de-solitar-e1759051952813.jpg"/><br/><p>David Popovici (21 de ani), campion olimpic, mondial și european la înot, a dezvăluit cu ce activități își consumă timpul atunci când nu e angrenat în competiții și a recunoscut că are și o oarecare nevoie de adrenalină în viața sa.</p>
<p>Talentatul sportiv spune că înotul, deoarece este un sport solitar, nu îi determină atât de ușor creșterea frecvenței cardiace, astfel că încearcă să umple acest gol prin „niște activități ceva mai riscante”, după cum le-a descris chiar el.</p>
<h2><span>David Popovici, pasionat de sporturile extreme! Acestea îi oferă adrenalina pe care înotul nu i-o poate da</span></h2>
<p><span>David Popovici, sportiv care se află în topul celor mai buni înotători ai planetei</span>, campion olimpic, mondial și european, a împlinit de curând vârsta de 21 de ani, pe 15 septembrie mai precis, și putut celebra aniversarea în țară, alături de familie și prieteni.</p>
<p>După ce a făcut spectacol la Mondialele de la Singapore, unde a cucerit medaliile de aur în probele de 200 și 100 de metri liber, Popovici a revenit în România și s-a putut bucura de o binemeritată vacanță.</p>
<p>„Să am o vacanță, să îmi conduc mașina, să fac toate lucrurile pentru care nu am avut timp. Vreau să învăț să gătesc, să îmi iau permisul de motor, să ies cu familia la restaurant”, spunea David Popovici la acel moment.</p>
<p>Săptămânile au trecut, iar starul din natația românească a fost contactat din nou pentru a fi întrebat cum se bucură de timpul liber pe care îl are la dispoziție. Aparent, <span>David Popovici nu și-a luat încă permisul de motor, categoria A, astfel că se plimbă cu bicicleta, model Cube Reactione C:62 PRO</span>, care are un preț de peste 2.000 de euro.</p>
<p>Chiar dacă mersul cu bicicleta nu e la fel de incitant precum cel pe motocicletă, David Popovici spune că își ia astfel doza de adrenalină de care are nevoie pentru a se simți bine:</p>
<p>„Nu l-aș pune la același nivel cu înotul, dar îmi place să merg cu bicicleta. Încerc să înlocuiesc, pe cât posibil, mersul cu mașina și nervii din trafic cu mersul simplu pe bicicletă, pe cât de sigur se poate în București. E riscant. E puțin riscant. Dar sportul în sine, înotul, nu e extraordinar de riscant. Cel mai riscant aspect e accidentarea provenită din lipsa prevenției. În rest, nu e deloc un sport de contact, nu ai de ce să te lovești, nu ai unde să sari, ești în apă. Înotul, la fel ca alte sporturi individuale, este destul de solitar și ai nevoie de oameni în jurul tău. Tocmai de aceea, uneori, niște activități ceva mai riscante sunt binevenite”, a declarat David Popovici, potrivit <span>Sport.ro</span>.</p>
<h2><span>Viața la 21 de ani este…la fel ca viața la 20 de ani</span></h2>
<p>Așa cum am precizat deja, David Popovici, care a devenit pentru prima oară campion mondial de seniori la 17 ani, a împlinit pe 15 septembrie vârsta de 21 de ani:</p>
<p>„Viața mea la 21 de ani este cam la fel ca viața mea la 20 de ani. Nu e o diferență prea mare. Am o viață simplă. Încerc să am o viață plină de plăceri cât mai simple. Îmi place să mă plimb cu bicicleta, merg la facultate, fac înot. Lucruri obișnuite pentru oamenii de 21 de ani. Nu încerc să fiu o altă persoană decât cea care sunt”, a mai declarat David Popovici, potrivit aceleiași surse.</p>
<p>În iunie 2022, la vârsta de doar 17 ani și 278 de zile, David Popovici a devenit campion mondial de seniori la proba de 200 de metri liber. Tot la acea ediție a Mondialelor, desfășurată la Budapesta, el a cucerit aurul și la 100 de metri liber.</p>

]]></description>
    </item>
    <item>
      <title>România a luat medalia de aur şi a scris istorie! Barca de 8+1 mixt a devenit prima campioană mondială a probei</title>
      <link>https://www.prosport.ro/alte-sporturi/canotaj/romania-a-luat-medalia-de-aur-si-a-scris-istorie-barca-de-81-mixt-a-devenit-prima-campioana-mondiala-a-probei-20284533</link>
      <description><![CDATA[<img src="https://www.prosport.ro//wp-content/uploads/2025/09/Romania-a-luat-medalia-de-aur-si-a-scris-istorie-Barca-de-81-mixt-a-devenit-prima-campioana-mondiala-a-probei.jpg"/><br/><p>Duminică, 28 septembrie 2025, România a luat medalia de aur și a scris istorie la Campionatele Mondiale de Canotaj de la Shanghai, China.</p>
<p>Barca de 8+1 mixt a delegației noastre a devenit prima campioană mondială a probei. Și asta pentru că la ediția din 2025 a concursului sunt organizate în premieră și probe mixte.</p>
<h2><span>Ce performanță pentru România la Mondialele de Canotaj! Barca de 8+1 mixt a luat medalia de aur și va rămâne în istoria competiției</span></h2>
<p>Duminică, 28 septembrie, barca de 8+1 mixt a României, formată din Magdalena Rusu, Maria Lehaci, Andrada Moroşanu, Florin Lehaci, Florin Arteni, Ciprian Tudosă, Ştefan Berariu, Simona Radiş şi Victoria Petreanu, a luat medalia de aur la Campionatele Mondiale de Canotaj de la Shanghai, China.</p>
<p><span>Actuala ediție a Mondialelor de Canotaj este</span> prima din istorie care încadrează și probe mixte, astfel că echipa României va rămâne veșnic drept prima care a cucerit aurul în proba menționată.</p>
<h2><span>Reacția Federației Române de Canotaj</span></h2>
<p>Imediat în spatele bărcii din România au terminat echipele reprezentante ale Italiei și Noii Zeelande, după cum se arată pe <span>pagina de Facebook a Federației Române de Canotaj</span>:</p>
<p>„AUR la Campionatele Mondiale de Canotaj de la Shanghai pentru echipajul de 8+1 mixt (Mix8+). Magdalena Rusu, Maria Lehaci, Andrada Moroșanu, Florin Lehaci, Florin Arteni, Ciprian Tudosă, Ștefan Berariu, Simona Radiș și Victoria Petreanu au făcut o cursă extraordinară pe care au dominat-o fără probleme de la start până la finish. Podiumul în această probă este completat de Italia și Noua Zeelandă. Felicitări, campionilor! Felicitări tuturor! Hai, România!”, a transmis Federația Română de Canotaj.</p>
<h2><span>Parcursul României de la Mondialele de Canotaj de la Shanghai</span></h2>
<p>Triumful bărcii de 8+1 mixt a fost celebrat și pe <span>pagina de Facebook a Comitetului Olimpic și Sportiv Român</span>, care a rezumat parcursul delegației noastre de la Shanghai. <span>România a încheiat competiția cu 6 medalii, două de aur</span> și 4 de argint:</p>
<p>„S-a închis balul mondial la Shanghai! România termină Campionatele Mondiale de canotaj din 2025 cu 6 medalii: 2 de aur – 4 de argint, cel mai bun palmares la o ediție supremă din 1997. Ultima dată când România a luat 6 medalii la mondiale a fost în 1994, acum 31 de ani.<br/>
Finalul a fost de poveste. Barca tricoloră cu 7 medaliați olimpici, dintre care 4 campioane olimpice, a fost regina balului. Cu Simona Radiș ștroc ,urmată în echipaj de Ștefan Berariu, Ciprian Tudosă, Florin Arteni, Florin Lehaci, Andrada Moroșanu, Maria Lehaci, Magda Rusu și cârmaciul Victoria Petreanu, România a ”zburat” pe apa canalului de pe lacul Dianshan, de la Shanghai. Ritmul dat de Simona și puterea băieților, modul eficient în care au fost așezați în barcă de antrenori, unisonul, au făcut ca România să fie prima campioană mondială a acestei probe din istoria canotajului, cu tun timp care a devenit record mondial. Podiumul a fost completat de Italia și Noua Zeelandă. Mihai Chiruță a câștigat finala B la simplu, iar soții Cornea au fost pe locul 6 la dublu vâsle mixt.<br/>
În spatele succesului, al sportivilor au fost antrenorii: coordonatorul Dorin Alupei și Veronica Cochela, Marcus Despina, Marius Bacaoanu, Bogdan Codrici, Doina Ignat, Sorin Băhnărel, Cosmin Boguș! Felicitări și echipei medicale, condusă de doctorul Vasile Oșean, pentru efotul depus ca sportivii să rămână apți de efort în condiții de căldură și umiditate excesive la Shanghai”, se arată pe pagina de Facebook a COSR.</p>

]]></description>
    </item>
    <item>
      <title>„E în pericol să sufere leziuni grave ale creierului”. Mike Tyson se expune unui risc enorm în meciul cu Floyd Mayweather</title>
      <link>https://www.prosport.ro/alte-sporturi/box/e-in-pericol-sa-sufere-leziuni-grave-ale-creierului-mike-tyson-se-expune-unui-risc-enorm-in-meciul-cu-floyd-mayweather-20284512</link>
      <description><![CDATA[<img src="https://www.prosport.ro//wp-content/uploads/2025/09/„E-in-pericol-sa-sufere-leziuni-grave-ale-creierului.-Mike-Tyson-se-expune-unui-risc-enorm-in-meciul-cu-Floyd-Mayweather.webp"/><br/><p>Mike Tyson (59 de ani) urmează să revină din nou în ring, în 2026, la o dată ce va fi anunțată ulterior, iar adversar îi va fi nimeni altul decât Floyd Mayweather (48), legendă a boxului american care s-a retras neînvins, cu un palmares de 50-0-0.</p>
<p>Un renumit doctor neurolog din New York, Statele Unite ale Americii, pe nume Nitin K. Sethi, l-a îndemnat pe „Iron Mike” să se gândească mai bine înainte de a lupta cu Mayweather, deoarece se expune unui risc enorm din punct de vedere medical.</p>
<h2><span>Un renumit neurolog din New York îl sfătuiește pe Mike Tyson să renunțe la lupta cu Floyd Mayweather</span></h2>
<p>În primele zile din luna septembrie, presa internațională a fost luată prin surprindere de anunțul că <span>Mike Tyson și Floyd Mayweather vor boxa într-un meci demonstrativ din 2026</span>.</p>
<p>Toate detaliile evenimentului se pun la punct în finalul acestui an, când cel mai probabil vor fi anunțate data și locația. Ulterior, în 2026, duelul dintre cei doi legendari pugiliști americani va avea loc și va rămâne în istoria boxului.</p>
<p>Tyson și Mayweather s-au amenințat deja reciproc și, chiar dacă este vorba despre o luptă demonstrativă, mai degrabă cu rolul de a genera venituri, niciunul dintre pugiliști nu acceptă să piardă. Pe de-o parte, Mayweather nu vrea să își păteze palmaresul imaculat cu care s-a retras din boxul profesionist, 50-0-0, fiind campion mondial neînvins. De partea cealaltă, greul Mike Tyson, chiar dacă are aproape 60 de ani, nu și-ar dori să fie învins de un pugilist dintr-o categorie de greutate net inferioară. La ultimele cântare oficiale, Tyson a înregistrat 103.6 kilograme, iar Mayweather doar 72.9 kilograme.</p>
<p>Totuși, Mayweather are cel mai mare avantaj pentru o potențială luptă, anume vârsta. Este cu 11 ani mai tânăr și a dus și un stil de viață considerabil mai profesionist, motiv pentru care <span>Ricky Hatton, înainte de a înceta din viață, a spus că „Mike Tyson va fi un sac uman de box” în fața lui Mayweather</span>.</p>
<p>Rămâne de văzut cum vor evolua lucrurile în ring, însă între timp, Tyson a mai primit un avertisment dur. Doctorul Nitin K. Sethi, un renumit neurolog din New York, SUA, l-a avertizat pe „Iron Mike” că se expune unui risc enorm în fața lui Mayweather, care e foarte rapid, capabil să eschiveze și să trimită lovituri direct la țintă:</p>
<p>„Nu este un secret faptul că se expune la un element de neurodegenerare. Deși nu există o modalitate de a estima precis riscurile, o persoană de 59 de ani va avea în mod clar un risc mai mare, exclusiv din cauza vârstei. Acest profil de vârstă, la care se adaugă încasarea de lovituri repetate, crește enorm riscul. Dar există, de asemenea, un risc și pentru Mayweather, care se apropie și el de 50 de ani”, a detaliat doctorul Nittin K. Sethi, citat de <span>Irish Star</span>.</p>
<h2><span>La ce se expune, concret, Mike Tyson</span></h2>
<p>Concret, dacă va fi lovit puternic și în repetate rânduri de Mayweather, Mike Tyson se expune unui risc ridicat de a suferi o „leziune cerebrală traumatică”. Este o afecțiune cu care se întâlnesc frecvent pugiliștii, dar și atleții din fotbalul american, mai ales atunci când ating vârste înaintate.</p>
<p>„Primele cazuri raportate de encefalopatie traumatică cronică (CTE) din box datează din anii 1930 și încă vedem această afecțiune puternic asociată cu boxul și astăzi”, a spus și Nathan Howarth, conform aceleiași surse, care e director de dezvoltare și operațiuni la Concussion Legacy Foundation.</p>

]]></description>
    </item>
  </channel>
</rss>
