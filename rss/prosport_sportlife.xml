<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Nu am nici măcar asigurare de sănătate”. Fostul campion a ajuns să lucreze ca ospătar, tâmplar și tractorist după ce și-a tocat averea</title>
      <link>https://www.prosport.ro/diverse/nu-am-nici-macar-asigurare-de-sanatate-fostul-campion-a-ajuns-sa-lucreze-ca-ospatar-tamplar-si-tractorist-dupa-ce-si-a-tocat-averea-20248790</link>
      <description><![CDATA[<img src="https://www.prosport.ro//wp-content/uploads/2025/08/„Nu-am-nici-macar-asigurare-de-sanatate.-Fostul-campion-a-ajuns-sa-lucreze-ca-ospatar-tamplar-si-tractorist-dupa-ce-si-a-tocat-averea.png"/><br/><p>Un fost fotbalist trăiește o viață foarte modestă la capătul unei cariere în care a fost campionul Iugoslaviei.</p>
<p>Sunt numeroase povești ale fotbaliștilor care după ce au „pus ghetele în cui” nu au reușită să aibă o viață bună și lipsită de griji. Un exemplu este ce al fostului portar de la Hajduk. Ivan Budincevic recunoaște că are probleme financiare foarte mari și nici măcar nu are o asigurare de sănătate la capătul unei cariere impresionante.</p>
<h2><span>Cândva campion al Iugoslaviei, astăzi își trăiește viața de pe o zi pe alta</span></h2>
<p>În ciuda succeselor de pe teren, Ivan Budincevic este nevoit acum să muncească orice găsește. A lucrat ca tâmplar, ospătar, tractorist și ar face orice muncă atâta timp cât poate câștiga niște bani în plus.</p>
<p>Ivan Budincevic a evoluat pentru mai multe cluburi, dar nu a reușit să strângă prea mulți bani. Problema sa a apărut și din cauza echipelor care încă îi datorează foarte mulți bani.</p>
<p>Fostul portar croat a precizat într-un interviu că nu și-a recuperat nici după 30 de ani banii pe care îi datorează echipe precum Olimpija Ljubljana și Dinamo Cibalia. La scurt timp după ce s-a retras din activitate, a mai revenit pe teren din cauza problemelor financiare.</p>
<p>„Nu mă refer la Hajduk, care mi-a plătit totul până la ultimul dinar, dar îmi sunt datori Olimpija Ljubljana și Dinamo din Vinkovci, actuala Cibalia. Împreună, în jur de 50.000 de mărci germane de atunci. Dacă aș avea acum banii aceia…”, a declarat Budincevic pentru <span>RTV Yu Eco.</span></p>
<p>A fost unul dintre favoriții echipei din Split, fiind jucător cheie în campania pentru titlu din perioada în care clubul era antrenat de Tomislav Ivic.</p>
<p>În prezent, fostul portar are o viață modestă, iar fanii celor de la Hajduk nu l-au uitat și i-au oferit bani de mai multe ori.</p>
<p>„După ce am fost fotbalist profesionist, am lucrat ca agent comercial, am fost chelner, am antrenat portarii la clubul Bačka din Subotica, iar la sfârșitul primăverii, vara și începutul toamnei câștig ceva muncind în agricultură: sap, ar, semăn, plantez, culeg, lucrez la fermieri practic ca un simplu zilier.</p>
<p>Nu am nici măcar asigurare de sănătate, nici nu mai merg la Oficiul de Șomaj. Nu are rost. Meseria mea de bază este tâmplăria, dar nu există muncă pe care n-aș face-o. Degeaba însă.”, a mai spus fostul jucător.</p>
<ul>
<li>A evoluat pentru Backa, Spartak Subotica, Hajduk Split, Cibalia și Olimpja Ljubljana.</li>
<li>Nu a evoluat niciodată pentru echipa națională a Croației.</li>
</ul>

]]></description>
    </item>
    <item>
      <title>„Au un ficat diferit. Eu eram la grădiniță”. Ilie Dumitrescu a vorbit despre cât de mult se bea în Anglia</title>
      <link>https://www.prosport.ro/diverse/au-un-ficat-diferit-eu-eram-la-gradinita-ilie-dumitrescu-a-vorbit-despre-cat-de-mult-se-bea-in-anglia-20248679</link>
      <description><![CDATA[<img src="https://www.prosport.ro//wp-content/uploads/2025/08/„Au-un-ficat-diferit.-Eu-eram-la-gradinita.-Ilie-Dumitrescu-a-vorbit-despre-cat-de-mult-se-bea-in-Anglia-1-1400x787.jpg"/><br/><p>Ilie Dumitrescu, fostul atacant de bandă stângă al „Generației de Aur”, a rememorat o întâmplare de pe vremea în care evolua în Anglia.</p>
<p>La fiecare ieșire permisă de antrenor, jucătorii puneau bani la comun și se adunau la „un pahar”. Spre deosebire de actualul analist TV, coechipierii săi englezi aveau o toleranță mai mare la băuturile alcoolice.</p>
<h2><span>Ilie Dumitrescu a vorbit despre cât de mult se bea în Anglia: </span><span>„Au un ficat diferit. Eu eram la grădiniță”</span></h2>
<p><span>Ilie Dumitrescu</span> pleca de la Steaua București în august 1994 și ajungea în Anglia, la Tottenham Hotspur, pentru 3,5 milioane de euro. În martie 1996, „albi ca crinii” îl transferau la West Ham United, iar „the hammers” plăteau pentru internaționalul român suma de 1,5 milioane de euro.</p>
<p>„Mister” a petrecut aproximativ trei ani în Anglia, timp în care a acumulat experiențe demne de povestit. Printre ele se numără și o întâmplare aparte: o dată pe săptămână, atunci când antrenorul le permitea, Ilie Dumitrescu și coechipierii săi se adunau la câte „un pahar”.</p>
<p>Fotbaliștii strângeau bani pentru ieșirile lor, iar toate sumele adunate erau cheltuite în serile respective. Totodată, actualul analist sportiv a povestit că englezii păreau să tolereze mai bine băuturile alcoolice decât el.</p>
<p>„(În vremea ta se consuma băutură în vestiar?) În vestiar niciodată. Nu există să se consume băutură în vestiar. Dacă întârziai la antrenament, era cineva care avea un tabel, căpitanul, te aplaudau colegii și trebuia să plătești o penalitate, dar nu la club. Plăteai niște bani pe care îi consumau toți. Toți banii care se strângeau din ieșirile astea în decor sau dacă nu respectai Regulamentul de Ordine Interioară…</p>
<p>O zi pe săptămână ieșeam, când ne dădea voie antrenorul, iar toți banii se duceau în seara aia. Se strângeau câțiva bănuți, câteva mii de pounds (n.r. – lire sterline). Se duceau în câteva ore. După ce se ducea bugetul, mai puneam fiecare. Eu eram la grădiniță față de ei, la ce cantități foloseau ei. Ei au altă construcție, nu știu care e combinația, dar au un ficat diferit”, a declarat Ilie Dumitrescu pentru Hey Football TV.</p>
<h2><span>Ilie Dumitrescu și performanțele sale în cariera de fotbalist</span></h2>
<p>Ilie Dumitrescu a câștigat 3 titluri de campioană cu Steaua București (1989, 1993, 1994), două Cupe ale României (1989, 1992), o Supercupă a României (1994) și un titlu de golgheter – 24 de goluri (1993).</p>
<p>Pentru <span>echipa națională de fotbal a României</span>, Ilie Dumitrescu a bifat 62 de apariții (4.039 de minute) timp în care a reușit să înscrie 20 de goluri și să ofere 7 pase decisive.</p>

]]></description>
    </item>
    <item>
      <title>Diana Munteanu rămâne de o frumusețe sclipitoare! Imaginile verii cu fosta soție a lui Claudiu Niculescu în costum de baie</title>
      <link>https://www.prosport.ro/diverse/diana-munteanu-ramane-de-o-frumusete-sclipitoare-imaginile-verii-cu-fosta-sotie-a-lui-claudiu-niculescu-in-costum-de-baie-20248497</link>
      <description><![CDATA[<img src="https://www.prosport.ro//wp-content/uploads/2025/08/Diana-Munteanu-ramane-de-o-frumusete-sclipitoare-Imaginile-verii-cu-fosta-sotie-a-lui-Claudiu-Niculescu-in-costum-de-baie.jpg"/><br/><p>Diana Munteanu nu-și arată deloc vârsta și impresionează la fiecare apariție cu frumusețea sclipitoare cu care l-a cucerit și pe Claudiu Niculescu pe vremea când era jucător la Dinamo.</p>
<p>Fosta soție lui Claudiu Niculescu <span>a postat imagini noi </span>pe rețelele de socializare, care au devenit rapid virale. Fanii vedetei TV sunt uimiți de forma de invidiat a Dianei Munteanu la 46 de ani.</p>
<h2><span>Diana Munteanu, imagini spectaculoase în costum de baie la 46 de ani</span></h2>
<p>Superba vedetă TV și-a lăsat fanii fără suflare cu noile imagini interzice cardiacilor. Diana Munteanu a imortalizat momentul în care a mers la o piscină aflată într-un loc cu un peisaj fabulos în Santorini. Profită la maximum de vacanță și pare că nu a stat deloc departe de soarele arzător.</p>
<p>Zilele acestea, Diana Munteanu a mers în Santorini, o destinație exclusivistă din arhipelagul Insulelor Ciclade, Grecia. Le-a aprins imaginația fanilor într-un costum de baie care îi scoate în evidență formele. Arată mai bine ca la 20 de ani și face tot posibilul să nu își arate deloc vârsta.</p>
<p>În urmă cu câțiva ani, <span>fanii o criticau</span> des pe rețelele de socializare fiindcă posta imagini în costum de baie, dar asta nu a făcut-o pe Diana Munteanu să se afișeze exact așa cum își dorește. Nici nu are nimic de ascuns fiindcă are un trup de zeiță cu care le-ar face invidioase pe puștoaicele de 20 de ani.</p>
<h2><span>Căsnicie de 8 ani cu fosta vedetă de la Dinamo</span></h2>
<p>Pasionată de mică de sport, Diana Munteanu a ajuns să cunoască un fotbalist alături de care a trăit opt ani.</p>
<p>Mariajul cu Claudiu Niculescu s-a încheiat surprinzător în 2013, într-un moment în care cariera atacantului era pe o pantă ascendentă. Din relația celor doi a rezultat un băiat, David. Tânărul îi calcă pe urme tatălui său, dar nu la Dinamo, ci la juniorii lui Rapid.</p>
<p>„Așadar, am hotărât, acum ceva vreme, că după aproape opt ani de căsnicie, Claudiu Niculescu și cu mine să punem capăt relației noastre. Au fost opt ani buni, frumoși, plini de multe realizări, cea mai importantă dintre toate fiind, desigur, David, fiul nostru de cinci ani și jumătate.</p>
<p>Noi doi vom avea grijă deopotrivă de educația și creșterea lui, în continuare. Adaug, totodată, faptul că aceasta este și va fi unica noastră declarație pe acest subiect. Toate celelalte detalii ale separării noastre țin de zona extrem de intimă a familiei și alegem să le lăsăm acolo”, anunța Diana Munteanu în 2014 pe rețelele de socializare.</p>

]]></description>
    </item>
    <item>
      <title>Primarul nu vrea să-i pună „cruce” proiectului de 65.000.000 de euro, doar pentru că guvernul Bolojan a băgat țara în austeritate: „Orașul merită mai mult decât îndrăznește să ceară!”</title>
      <link>https://www.prosport.ro/diverse/primarul-nu-vrea-sa-i-puna-cruce-proiectului-de-65-000-000-de-euro-doar-pentru-ca-guvernul-bolojan-a-bagat-tara-in-austeritate-orasul-merita-mai-mult-decat-indrazneste-sa-20248190</link>
      <description><![CDATA[<img src="https://www.prosport.ro//wp-content/uploads/2025/08/Primarul-nu-vrea-sa-i-puna-„cruce-proiectului-de-65.000.000-de-euro-doar-pentru-ca-guvernul-Bolojan-a-bagat-tara-in-austeritate-1400x749.png"/><br/><p>Primarul municipiului Hunedoara, Dan Bobouțanu (60 de ani), a reacționat în presa locală și a transmis răspicat că nu vrea să-i pună „cruce” proiectului de 65.000.000 de euro care are drept obiectiv revitalizarea fotbalului din oraș.</p>
<p>Este vorba despre noul „Complex Sportiv Corvinul 1921 Hunedoara”, care va încadra și un stadion modern de 10.000 de locuri. Asemenea celorlalte stadioane din țară care ar trebui să se construiască în perioada următoare, proiectul a intrat în impas din cauză că guvernul condus de Ilie Bolojan (56) a băgat țara în austeritate.</p>
<h2><span>Hunedoara își strigă și ea oful după ce guvernul Bolojan a băgat țara în austeritate! Primarul Dan Bobouțanu nu vrea să renunțe la proiectul noului stadion</span></h2>
<p>Finanțarea noilor stadioane de sute de milioane de euro, din București, Constanța, Timișoara și așa mai departe, ar urma să nu mai fie o prioritate pentru România, după ce <span>guvernul Bolojan a băgat țara în austeritate</span>.</p>
<p>O mulțime de proiecte importante care aveau rolul de a dezvolta infrastructura pentru sportul românesc au fost puse în plan secund și se așteaptă indicații clare pentru a se vedea dacă finanțările mai vin sau nu.</p>
<p>Până atunci, reacțiile curg în lanț, iar după ce s-a scris că <span>austeritatea lui Ilie Bolojan nu va opri proiectul de 172 de milioane de euro al noului stadion Dinamo</span>, acum a venit o reacție tranșantă și de la Hunedoara.</p>
<p>Primarul municipiului mai precis, Dan Bobouțanu, a reacționat în presa locală și a transmis cât se poate de clar că nici el nu vrea să-i pună „cruce” proiectului de 65.000.000 de euro pentru care s-a zbătut atât de mult. Este vorba despre noul „Complex Sportiv Corvinul 1921 Hunedoara”, care ar urma să încadreze și un stadion de 10.000 de locuri.</p>
<blockquote><p>Proiectul de la Hunedoara nu poate fi considerat oprit. Nu ne lăsăm, mergem mai departe cu procedurile specifice. Este singura investiție importantă a CNI în județul Hunedoara, primul stadion ridicat de CNI în Ardealul istoric și primul într-un oraș care nu este reședință de județ. Hunedoara merită mult mai mult decât îndrăznește să ceară”, a tunat primarul Dan Bobouțanu, potrivit <span>Apuseni.info</span>.</p></blockquote>
<h2><span>Detalii despre noua arenă pe care ar urma să evolueze Corvinul Hunedoara</span></h2>
<p>Corvinul Hunedoara, formație care a luat startul în Liga 2 și în sezonul 2025-2026, așteaptă cu nerăbdare ca noul proiect să fie pus în aplicare. Complexul sportiv ar urma să fie construit pe locația actualei arene, care ar trebui să fie demolată pe cheltuielile primăriei din municipiul Hunedoara. Ulterior, cu ajutorul Companiei Naționale de Investiții, ar trebui să înceapă lucrările pentru ridicarea noului stadion de 10.000 de locuri. Întregul complex se va întinde pe o suprafață de 32.207 metri pătrați și va asigura și mai multe locuri de parcare.</p>
<p>În schimb, în incinta stadionului vor fi 9.730 de locuri pentru public, 195 de scaune VIP, alte 125 pentru reprezentanții media, dar și 50 destinate persoanelor cu dizabilități.</p>
<p>Corvinul Hunedoara este pe locul 8 în Liga 2, cu 4 puncte adunate după două meciuri disputate. Dacă se va impune și în etapa 3, cu Sepsi OSK, Corvinul va urga pe 6, la egalitate cu Steaua și ASA Tg. Mureș, care se află pe pozițiile 5 și 4.</p>

]]></description>
    </item>
    <item>
      <title>Unic în istoria licitațiilor. Nu mai există asemenea card: o ofertă de 5,1 milioane de dolari a fost făcută, dar vânzătorul cere minimum 6 milioane!</title>
      <link>https://www.prosport.ro/diverse/unic-in-istoria-licitatiilor-nu-mai-exista-asemenea-card-o-oferta-de-51-milioane-de-dolari-a-fost-facuta-dar-vanzatorul-cere-minimum-6-milioane-20248431</link>
      <description><![CDATA[<img src="https://www.prosport.ro//wp-content/uploads/2025/08/Unic-in-istoria-licitatiilor.-Nu-mai-exista-asemenea-card-o-oferta-de-51-milioane-de-dolari-a-fost-facuta-dar-vanzatorul-cere-minimum-6-milioane.jpg"/><br/><p>Un card Logoman e unic în istoria licitațiilor, iar oferta de 5.1 milioane de dolari a fost refuzată de vânzător.</p>
<p>În urmă cu cinci ani un cardul semnat de Steph Curry stabilea recordul celui mai scump card vândut vreodată cu semnătura unui jucător din NGA. În urma unei licitații, vânzătorul obținea 5.9 milioane de euro, iar acum un alt vânzător vrea să dea lovitura cu un card spectaculos ce include autografele lui Michael Jordan și Kobe Bryant.</p>
<h2><span>„Mină de aur” pentru colecționarii pasionați de NBA: card unic cu semnăturile lui Michael Jordan și Kobe Bryant</span></h2>
<p><span>Doi dintre coloșii baschetului</span> american se află pe cardul 2007-08 Colecția Exclusivă Upper Deck cu dublu Logoman. Cardurile Logoman se referă la cardurile cu logo NBA dintr-un tricou autentic, iar cel care îi are în prim plan pe Michael Jordan și Kobe Bryant este unicat, iar vânzătorul vrea nu mai puțin de 6 milioane de dolari. Se pare că are deja o ofertă de 5.1 milioane de dolari, dar potențialii cumpărători încă mai pot plusa pentru a ajunge la suma dorită de acesta.</p>
<p>Recordul mondial pentru un card cu Michael Jordan este un Logoman vândut în 2024 pentru suma de 2.93 milioane de dolari. Seria autografelor starurilor din NBA din care provine exemplarul de 6 milioane de dolari a rulat între 2004 și 2009. A fost produsă în ediții limitate de câte un card, deși la acea vreme jucătorii apăreau în perechi diferite.</p>
<p>Michael Jordan a avut astfel de carduri alături de Lebron James (4), Julius Erving (2) și una cu Scottie Pippen și cu Kobe Bryant. De asemenea, Kobe Bryant are 11 astfel de carduri, dar cel alături de Michael Jordan e cu adevărat special. Asocierea dintre cei doi este cea mai dorită de pasionații cardurilor Logoman.</p>
<h2><span>Cariere impresionante bifate de doi dintre cei mai mari baschetbaliști din istorie</span></h2>
<p>Michael Jordan a fost și rămâne în continuare un etalon în ceea ce privește baschetul mondial. A revoluționat acest sport și l-a făcut cunoscut în întreaga lume. A avut realizări spectaculoase la Chicago Bulls și Washington Wizads.</p>
<p>Kobr Bryant a evoluat pentru Los Angeles Lakers toată cariera. Dublu medaliat olimpic, la fel ca Jordan, Bryant a fost văzut ca fiind elevul perfect al lui Jordan, dar și unul dintre cei mai tehnici jucători din istorie.</p>
<p>Din păcate, <span>a decedat în urma unui accident</span> de elicopter, în urmă cu cinci ani. Legătura dintre cei doi a fost foarte strânsă și de aceea acest card are o valoare uriașă și din punct de vedere emoțional.</p>

]]></description>
    </item>
  </channel>
</rss>
