<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Multe sute de milioane de euro”. Românul care merge cu metroul şi e în anturajul lui Bolojan şi-a evaluat averea: „Dacă nu luam eu banii, îi lua altcineva”</title>
      <link>https://www.prosport.ro/fotbal-intern/superliga/multe-sute-de-milioane-de-euro-romanul-care-merge-cu-metroul-si-e-in-anturajul-lui-bolojan-si-a-evaluat-averea-daca-nu-luam-eu-banii-ii-lua-altcineva-20383652</link>
      <description><![CDATA[<img src="https://www.prosport.ro//wp-content/uploads/2026/02/Romanul-care-merge-cu-metroul-si-e-in-anturajul-lui-Bolojan-si-a-evaluat-averea-1-e1771253903398.jpg"/><br/><p>Valeriu Iftime (65 de ani), românul care finanțează clubul de fotbal FC Botoșani, merge cu metroul în București și e în anturajul premierului Ilie Bolojan (56), și-a evaluat averea.</p>
<p>Afaceristul nu s-a ferit să dezvăluie publicului larg că dacă ar vinde toate bunurile, inclusiv businessurile pe care le conduce, ar avea în conturi „multe sute de milioane de euro”.</p>
<h2><span>Cine ar fi crezut că Valeriu Iftime, patronul lui FC Botoșani care e în anturajul lui Bolojan, are o avere atât de mare?!</span></h2>
<p>Valeriu Iftime face parte din peisajul fotbalului românesc de câțiva ani buni, fiind patronul clubului FC Botoșani, însă mai recent a ajuns în atenția publicului larg pentru că <span>e în anturajul premierul Ilie Bolojan</span>.</p>
<p>Despre <span>Valeriu Iftime s-a vehiculat că are contracte de peste 3 miliarde de euro cu statul</span>, prin intermediul afacerilor pe care le coordonează, însă cu toate acestea nu a reușit să îndeplinească unul dintre principalele sale obiective: revitalizarea sportului pe plan local, care are în prim-plan construirea unui stadion de fotbal la Botoșani.</p>
<p>Până când va găsi o portiță de accesa fondurile Guvernului pentru ridicarea unei noi arene în Moldova, Valeriu Iftime a oferit detalii, în cadrul unui interviu, despre averea sa.</p>
<p>Se credea că finanțatorul Botoșaniului ar fi adunat de-a lungul carierei, cu tot cu businessurile pe care le conduce, undeva la 100 de milioane de euro. Însă, averea antreprenorului este mult mai mare, de câteva sute de milioane, fără a fi dezvăluită o sumă exactă:</p>
<p>„(n.r. – Dacă ar fi să vindeţi tot ce aveţi şi să plecaţi în Hawaii, cu cât aţi pleca în cont?) Asta e o întrebare-capcană, să vedeţi cum evaluez. Multe sute de milioane de euro. (n.r. – 500?) Nu ştiu. Nu m-am gândit niciodată. Niciodată în viaţa mea nu am lucrat pentru bani, vă jur. (n.r. – Dar aţi făcut bani) Da, dar aţi văzut ceva? Eu am făcut SCADA. SCADA înseamnă sisteme de automatizare la distanţă, eu fiind la bază inginer electronist. M-am căznit mai mult pentru profesie decât pentru bani. Banii vin. Eu am crezut continuu că din termoficare se va trăi. Apropo de digitalizare, eu spun de ani de zile. Eficienţă energetică, eu m-am ocupat de energie regenerabilă de acum 20 de ani. Pe de altă parte, am fost o echipă. Suntem 4 asociaţi, din ’92. Fotbalul ne uneşte. Noi lucrăm în domeniul energetic. Companiile mele sunt cele mai bune în domeniu din România. Am fost pe locul 7, toţi au murit. În faliment, cutare… şmecheri mari, grozavi. După care lucrez în irigaţii, apă şi canalizare. Toate sunt investiţii de stat. Tot ce înseamnă privat, sunt şi acolo, dar ca valori sunt mai mici. În calculatoare, sunt jumate-jumate, pe stat şi în privat. Banii cu statul… Sunt lucrări pe bani europeni. La ora actuală eu am 3-400 de milioane de euro cifră de afaceri, toţi sunt bani europeni. Dacă nu-i luam eu, îi lua altcineva”, a declarat Valeriu Iftime, potrivit <span>As.ro</span>.</p>
<h2><span>Valeriu Iftime are avion privat, dar călătorește cu metroul în București</span></h2>
<p>Prin intermediul unui alt interviu, acordat în urmă cu aproximativ un an, Valeriu Iftime a dezvăluit că pe numele unei companii în care este asociat e înregistrat și un avion privat, pe care îl poate folosi la nevoie. Cu toate acestea, atunci când are deplasări interne, afaceristul preferă să zboare cu o cursă de linie.</p>
<p>În schimb, când se află în București, Valeriu Iftime susține că nu apelează la o limuzină cu șofer privat, așa cum ar proceda majoritatea afaceriștilor de calibrul său. În schimb, ia metroul ca orice om de rând:</p>
<p>„Da, da. Eu merg cu metroul în București. Este extraordinar. Ca să vii cu mașina în Pipera trebuie să fii un pic obraznic. Plus că eu am o chestie cu mediul, cu mai puțin combustibil. Eu vin cu avionul în București, cu avionul de linie, cu care e foarte ușor de venit. Chiar dacă la companie avem și un avion mic. E complicat să mergi la Arad sau la Constanța cu mașina. Și-așa faci două ore cu avionul. O numesc obrăznicie (n.r. mersul cu mașina prin oraș)! E chestie de educație. Dacă vrem să facem mobilitate urbană, trebuie să educăm mult aici. Pe de altă parte, să explicăm oamenilor că pot să ajungă în orice colț, dar să aibă cu ce. În Botoșani e complicat, că e de mers pe jos. Ai Uber, puțin. Dar aici, în București, cum să vă spun, mergi în orice loc cu metroul… Eu folosesc autobuzul în București. Am traseele mele. După aia metrou, și după aia Uber. Și fac o socoteală, e mult mai ieftin. Decât să iau o mașină, să o hârțâi la București, să o parchez, șofer…”, Valeriu Iftime, la emisiunea <span>„Prietenii lui Ovidiu”</span>.</p>

]]></description>
    </item>
    <item>
      <title>Eleonora a atras toate privirile la Inter – Juventus. Peste 40.000 de aprecieri pentru frumoasa jurnalistă</title>
      <link>https://www.prosport.ro/diverse/eleonora-a-atras-toate-privirile-la-inter-juventus-peste-40-000-de-aprecieri-pentru-frumoasa-jurnalista-20383550</link>
      <description><![CDATA[<img src="https://www.prosport.ro//wp-content/uploads/2026/02/Eleonora-a-atras-toate-privirile-la-Inter-–-Juventus.-Peste-40.000-de-aprecieri-pentru-frumoasa-jurnalista-1400x933.jpg"/><br/><p>Eleonora Incardona (35 de ani), supranumită „noua Diletta” și desemnată deja „cea mai frumoasă prezentatoare TV”, a atras toate privirile la derby-ul Inter – Juventus 3-2, din etapa cu numărul 25 a Serie A.</p>
<p>Tânăra a distribuit mai multe imagini pe pagina ei de Instagram și în nici 24 de ore a adunat peste 40.000 de aprecieri din partea internauților.</p>
<h2><span>De Ziua Îndrăgostiților, Eleonora Incardona a făcut senzație la derby-ul Inter – Juventus</span></h2>
<p><span>Eleonora Incardona lucrează de ceva timp pentru postul de televiziune DAZN și a ajuns să fie supranumită „noua Diletta”</span>, după mai celebra Diletta Leotta, care a făcut senzație la aceeași companie timp de mulți ani de zile.</p>
<p>Și Incardona nu doar că a ajuns să fie comparată cu fosta ei colegă, ci chiar ar fi depășit-o, deoarece <span>nu puțini au desemnat-o „cea mai frumoasă prezentatoare TV”</span>.</p>
<p>Cert este că jurnalista în vârstă de 35 de ani este acum imaginea principală a DAZN pentru meciurile din Serie A, iar Elena Icardona nu se dă în spate de la muncă. Pe 14 februarie 2026, de Ziua Îndrăgostiților, în loc să fie în oraș la o cină romantică, Eleonora Incardona s-a prezentat la muncă și a asistat la derby-ul Inter – Juventus 3-2, care i-a dus pe Cristi Chivu și compania cu un pas mai aproape de titlul din Serie A.</p>
<p>„San Valentino (n.r. – Sfântul Valentin/Ziua Îndrăgostiților/Valentine’s Day) la locul de muncă. Derby-ul Italiei”, a scris Eleonora Incardona, pe <span>pagina ei de Instagram</span>, în dreptul unui colaj cu imagini care pot fi văzute și galeria foto a acestui articol, la final.</p>
<p>În nici 24 de ore, postarea jurnalistei a adunat peste 40.000 de aprecieri și sute de comentarii. Iar la ora redactării acestui articol, fotografiile angajatei DAZN sunt aproape de borna celor 70.000 de „like-uri”.</p>
<h2><span>Nu a scăpat de comparațiile cu Diletta nici de data aceasta</span></h2>
<p>În secțiunea de comentarii, cei mai mulți dintre internauți i-au lăsat emoji-uri cu inimioare, trandafiri, pupici și așa mai departe.</p>
<p>De asemenea, câțiva utilizatori au mers mai departe și i-au declarat public iubirea jurnalistei, prin mesaje siropoase.</p>
<p>Însă, trebuie menționat că au fost și ceva contestatari. Spre exemplu, o persoană de pe Instagram i-a scris:</p>
<p>„Facem jurnalism sportiv sau mergem la defilare?”, a întrebat-o un internaut pe Eleonora Incardona.</p>
<p>În schimb, altul a adus-o în discuție pe Diletta Leotta, care s-a consacrat la același post de televiziune, anume DAZN:</p>
<p>„De ce nu putem să ne focusăm pe subiectul principal și nu pe aspectul fizic? O avem deja pe Diletta care a direcționat totul către propria imagine și mi se pare că este deja într-o scădere de popularitate”, a comentat un suporter italian, textul său fiind apreciat de peste 20 de persoane.</p>

]]></description>
    </item>
    <item>
      <title>VIDEO Teroarea marii campioane din cauza soțului alcoolic şi gelos: „M-a bătut atât de tare încât l-am implorat să mă omoare”</title>
      <link>https://www.prosport.ro/alte-sporturi/handbal/teroarea-marii-campioane-din-cauza-sotului-alcoolic-si-gelos-m-a-batut-atat-de-tare-incat-l-am-implorat-sa-ma-omoare-20383774</link>
      <description><![CDATA[<img src="https://www.prosport.ro//wp-content/uploads/2026/02/Teroarea-marii-campioane-din-cauza-sotului-alcoolic-si-gelos-„M-a-batut-atat-de-tare-incat-l-am-implorat-sa-ma-omoare_-1400x841.jpg"/><br/><p>Svetlana Kitic (65 de ani), mare campioană a sportului din fosta Iugoslavie, multiplă medaliată olimpic, inclusiv cu aur la Jocurile de la Los Angeles 1984, a povestit teroarea pe care a trăit-o din cauza soțului alcoolic și gelos.</p>
<p>Născută la Tuzla, în estul actualei Bosnia Herțegovina, Svetlana a fost căsătorită cu Goran Bogunovic, un descoperitor de talente, în intervalul 1988-1990. Cei doi sunt și părinții unei fete, pe nume Marina.</p>
<h2><span>Teroarea prin care a putut să treacă Svetlana Kitic timp de doi ani. Campioana olimpică a trăit un film de groază cu Goran Bogunovic, soțul alcoolic și gelos</span></h2>
<p>Svetlana Kitic este una dintre legendele sportului din fosta Iugoslavie și e considerată și astăzi una dintre cele mai mari handbaliste din toate timpurile.</p>
<p>Pentru naționala de handbal feminin a fostei Iugoslavii, ea a marcat nu mai puțin de 911 goluri în 202 apariții. De asemenea, a contribuit la cucerirea argintului la Jocurile Olimpice Moscova 1980, iar patru ani mai târziu, la Olimpiada de la Los Angeles, Svetlana Kitic și naționala de handbal feminin a Iugoslaviei au pus mâna pe mult râvnitul aur. Și, nu în ultimul rând, ea și coechipierele au obținut o medalie de argint la Campionatul Mondial din Coreea de Sud 1990.</p>
<p>Pe final de carieră, în intervalul 2002-2003, când Iugoslavia era deja istorie, Svetlana Kitic a decis să reprezinte Bosnia Herțegovina la nivel internațional, ea fiind născută la Tuzla, în estul statului din urmă menționat. Cu toate acestea, fosta jucătoare de handbal a rămas la fel de iubită pe întreg teritoriul fostei Iugoslavii, iar în 2010, spre exemplu, a câștigat Premiul Oscar pentru Popularitate în Serbia.</p>
<p>Din păcate, nu doar aceste realizări au adus-o pe Svetlana în atenția presei internaționale, ci și un episod dramatic prin care a trecut la finalul anilor ’80.</p>
<p>Ea a fost căsătorită cu un descoperitor de talente al acelor vremuri, Goran Bogunovic, care din nefericire a supus-o unor chinuri greu de descris. În cei doi ani de mariaj, în care au dat naștere și unei fete, pe nume Marina, Svetlana Kitic a fost bătută brutal de partener, care <span>era alcoolic și gelos</span>.</p>
<p>Și chiar dacă nu <span>a fost amenințată cu moartea</span>, ea a ajuns în situația de a-și dori să își dea ultima suflare. În cadrul unui interviu cutremurător pe care l-a acordat sârbilor de la <span>Sportal.Blic.Rs</span>, ea și-a amintit că și-a implorat soțul să îi curme viața, doar pentru a nu mai suferi:</p>
<p>„Am tăcut pentru că mi-a fost rușine să-l denunț pe tatăl copilului meu. Dar totul a durat până când am ajuns în punctul în care eram mai mereu la secția de urgențe a spitalului. Eram mai mult acolo decât pe terenul de sport. Și în cele din urmă m-am dus la poliție și am povestit tot. Da, vorbesc despre Goran Bogunovic, al treilea soț. El este tatăl Marinei. La câteva luni după divorț, a dispărut fără urmă. Regret că nu am pus capăt acelei traume mai devreme. M-a bătut în repetate rânduri, din cauza alcoolului. Bea enorm și era teribil de gelos. Nikola (n.r. – un băiat pe care îl avea dintr-o căsătorie precedentă) nu locuia cu mine pe atunci, era cu tatăl lui, al doilea meu soț. Iar Mara avea cam trei ani. Din fericire, își amintește doar puțin din ce s-a întâmplat. Și a încercat să ascundă totul în suflet. Nu prea vorbim despre asta… Filosofia mea de viață este să iert toate lucrurile urâte care mi s-au întâmplat, dar să nu uit. Și, da, bineînțeles că au rămas traume. Când aud pe cineva certându-se sau răstindu-se, întotdeauna rog acea persoană să coboare tonul… Adică, dacă simt că se poate ajunge la o ceartă, mă supăr rău de tot. (…) Abuzatorii știu bine să își ascundă fața și cu cât ajungi să îi iubești mai tare, cu atât te vor bate mai rău. Atât de rău încât vei ajunge să crezi că te vor ucide. Chiar și eu am ajuns în punctul în care i-am zis: omoară-mă dacă vrei, eu nu voi mai rămâne cu tine! Nu știam ce să mai fac, acelea sunt momentele în care te închizi complet în tine, devii o victimă. Divorțul a durat 5, 6 ani, asta a fost cea mai mare rușine, mai ales din cauza copilului. Era a treia mea căsătorie și am făcut totul pentru a o salva. Copiii știu, Mara chiar mi-a salvat viața o dată. Nu îmi mai e rușine să vorbesc despre acest subiect, așa că discut deschis cu copiii. Trebuie să știe că nu sunt singuri”, a declarat Svetlana Kitic, potrivit sursei citate.</p>
<h2><span>Avertisment pentru toate femeile</span></h2>
<p>Totodată, uriașa handbalistă a citat din bătrâni pentru a le avertiza pe femeile de pretutindeni: un agresor care își lovește partenera o dată, nu se va opri!</p>
<p>„Bătrânii noștri spun: Odată ce ridică mâna asupra ta, o va face din nou! Inclusiv mama îmi spunea mereu asta, dar nu am ascultat-o. Credeam că va trece, că se va schimba, așa că ziceam să mai dăm o șansă de dragul copilului. Apoi (n.r. – după divorț), de teama că se va întâmpla din nou, i-am transmis următorului meu partener prin ce am trecut. Și l-am avertizat să nu ridice vocea la mine nici măcar din greșeală, darămite să ridice mâna, pentru că nu știu ce aș putea face. Oricum, așa ceva nu mi s-a mai întâmplat niciodată”, a mai punctat Svetlana Kitic.</p>
<p>La nivel de club, Svetlana Kitic le-a reprezentat pe Jedinstvo Tuzla, Radnicki Belgrad și Zeljeznicar. Ea și-a încheiat cariera de sportivă profesionistă în 2006.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/t95ZrUJrBsI?si=_RYCMKEwZtekeGi3" title="YouTube video player" width="560"></iframe></p>

]]></description>
    </item>
    <item>
      <title>EXTRA „Ia telefonul repede și ține-l la tine până vin!”. Fostul fotbalist al lui Gigi Becali își înșela soția și era ajutat de fiu pentru a ascunde infidelitățile repetate</title>
      <link>https://www.prosport.ro/diverse/ia-telefonul-repede-si-tine-l-la-tine-pana-vin-fostul-fotbalist-al-lui-gigi-becali-isi-insela-sotia-si-era-ajutat-de-fiu-pentru-a-ascunde-infidelitatile-repetate-20383538</link>
      <description><![CDATA[<img src="https://www.prosport.ro//wp-content/uploads/2026/02/„Ia-telefonul-repede-si-tine-l-la-tine-pana-vin.-Fostul-fotbalist-al-lui-Gigi-Becali-isi-insela-sotia-si-era-ajutat-de-fiu-pentru-a-ascunde-infidelitatile-repetate-1400x761.jpg"/><br/><p>Marian Aliuță, fost fotbalist al lui Gigi Becali, a povestit cum își înșela în trecut soția și, pe deasupra, mai era ajutat și de băiatul său să ascundă amantlâcurile.</p>
<p>Ex-mijlocașul român cu cinci meciuri la echipa națională mărturisește câ atunci când își uita telefonul acasă își suna fiul de pe alt telefon și îi spunea să-l țină la el până ajunge acasă, de teamă ca acesta să nu fie găsit de nevasta sa.</p>
<h2><span>Cum își înșela soția Marian Aliuță și era ajutat de băiatul său pentru a-și ascunde escapadele amoroase</span></h2>
<p>Marian Aliuță dezvăluie cum <span>la începuturile căsniciei își înșela nevasta</span> și îl avea complice chiar pe fiul său. Fostul fotbalist al roș-albaștrilor spune că atunci când își uita din greșeală telefonul acasă era „panică mare”. Rapid, își suna fiul de pe alt aparat și îi spunea să-l ascundă rapid telefonul, de frică să nu cumva ca acesta să intre în posesia soției sale.</p>
<p>În alte dăți, își punea telefonul noaptea la încărcat, iar acesta cădea din pat. Dimineața, când se trezea și nu vedea telefonul, se speria că soția i l-a luat și l-a controlat. Însă aceasta nu recurgea la astfel de lucruri și, chiar dacă știa „ce are acasă”, a rămas în continuare alături de el.</p>
<p>„Eu sunt mulțumit astăzi. Nu mai trebuie să ascund telefonul ăsta, să îl bag sub mașină. Îți dai seama că suna… Mai uitam telefonul acasă foarte rar. Mamă, dacă vedeai panică! La semafor îmi venea să intru în toți, să întorc mașina, ca să ajung.</p>
<p>Îl sunam pe fiul meu: ‘Ia telefonul repede și ține-l la tine până vin!’. Îl sunam iar: ‘L-ai luat?’ / ‘L-am luat!’. Gata, mă calmam, ajungeam acasă, intram normal, îmi dădea telefonul și plecam. Era panică, îți dai seama.</p>
<p>Aveam chestii… îmi lăsam telefonul la încărcat și de multe ori adormeam și cădea în pat. Eu credeam că e la încărcat, dacă vedeai cum mă trezeam și mă uitam: ‘Mi-a luat telefonul!’. Știi? Soția nu mă controla, dar era chestia aia, știam ce pramatie sunt!”, a declarat Marian Aliuță, la <span>iAM Sport</span>.</p>
<div class="wp-caption aligncenter" id="attachment_20383549" style="width: 1051px"><img alt="" aria-describedby="caption-attachment-20383549" class="size-full wp-image-20383549" decoding="async" fetchpriority="high" height="871" sizes="(max-width: 1041px) 100vw, 1041px" src="https://www.prosport.ro//wp-content/uploads/2026/02/Screenshot-2026-02-16-094615.png" srcset="https://www.prosport.ro/wp-content/uploads/2026/02/Screenshot-2026-02-16-094615.png 1041w, https://www.prosport.ro/wp-content/uploads/2026/02/Screenshot-2026-02-16-094615-768x643.png 768w" width="1041"/><p class="wp-caption-text" id="caption-attachment-20383549">Foto: Facebook<br/>Aliuta Marian Aly</p></div>
<h2><span>Schimbat total. „Am învățat să mă rog”</span></h2>
<p>Fostul fotbalist spune că acum nu mai are astfel de probleme și dezvăluie cum<span> credința l-a ajutat să scape de acest „viciu”</span>. Aliuță și soția sa s-au botezat în urmă cu câțiva ani la religia penticostală, iar de atunci a luat-o serios pe acest drum.</p>
<p>„Ea nu mă controla, dar de aia aveam impresia că dacă vede… Erau de toate felurile, o poză, un mesaj, ceva, dar acum nu mă mai interesează lucrul ăsta. Mă interesează să fiu bine în relația cu Hristos.</p>
<p>Am învățat să mă rog, să îmi protejez copiii. Mintea ți-o lasă la fel Dumnezeu, dar e înfrânarea ta, că Dumnezeu te lasă să vezi păcatul, calea și binele. O femeie frumoasă acum e frumoasă și atât. Dar nu înseamnă că trebuie să tânjesc, să zic cum îi iau numărul. Înainte intram pe geam, pe coșul de la casă! Metaforic…”, a conchis Marian Aliuță pentru sursa menționată.</p>

]]></description>
    </item>
    <item>
      <title>VIDEO Pensia pe care o ia marele Sorin Cârțu de la statul român! A muncit 45 de ani pentru suma asta: „Încadrat la minimum”</title>
      <link>https://www.prosport.ro/fotbal-intern/superliga/pensia-pe-care-o-ia-marele-sorin-cartu-de-la-statul-roman-a-muncit-45-de-ani-pentru-suma-asta-incadrat-la-minimum-20383529</link>
      <description><![CDATA[<img src="https://www.prosport.ro//wp-content/uploads/2026/02/Pensia-pe-care-o-ia-marele-Sorin-Cartu-de-la-statul-roman-A-muncit-45-de-ani-pentru-suma-asta-„Incadrat-la-minimum.jpg"/><br/><p>Sorin Cârțu (70 de ani), fost atacant, manager, director tehnic, președinte și actual președinte onorific s-a plâns într-un podcast de pensia pe care o ia de la statul român, după o carieră în „sportul rege” lungă de peste patru decenii.</p>
<p>Oficialul și legenda Universității Craiova a oferit publicului larg suma exactă din fluturașul pe care îl primește lunar în poștă.</p>
<h2><span>Pensia pe care Sorin Cârțu o ia de la statul român este de 3.444 lei</span></h2>
<p>Sorin Cârțu, președinte onorific al Universității Craiova, funcție pe care o ocupă din noiembrie 2024, a vorbit într-un podcast difuzat online despre lunga sa carieră în „sportul rege” și implicit despre pensia pe care o ia de la statul român în urma contribuțiilor pe care le-a adus.</p>
<p>Din postura de jucător, Cârțu a profesat sub 20 ani și pentru doar două cluburi, anume Universitatea Craiova și Electroputere Craiova.</p>
<p>În schimb, ca manager, pe lângă aceleși formații menționate mai sus, Cârțu le-a mai bifat pe Rapid, PAE Veria, Oțelul, FC Argeș, Poli Timișoara, FC Național, Dacia Mioveni, Pandurii, CFR Cluj, FCSB, FC Brașov și CSMS Iași. Iar din postura de conducător, Sorin Cârțu a lucrat doar la Universitatea Craiova, mai întâi ca director tehnic, apoi ca președinte de club și, în cele din urmă, ca președinte onorific.</p>
<p>În 2024, <span>Sorin Cârțu a dezvăluit că primește de la statul român o pensie de numai 3.444 de lei, după 45 de ani de muncă</span>, și se pare că lucrurile nu s-au schimbat în bine între timp.</p>
<p>În cadrul unui podcast difuzat în mediul online, președintele onorific al Universității Craiova a confirmat din nou informația:</p>
<p>„Am 45 de ani de fotbal. S-au mai luat în considerare și anii de antrenorat. Eram angajat în diferite intreprinderi, înainte de Revoluție, dar încadrat la minimum, în diferite posturi. Acum pensie de 3444 de lei, dar trebuie să mai crească acum. Eu mi-am făcut pensie din alte parte. Din investițiile pe care le-am făcut, din cofetării și altele”, a declarat Sorin Cârțu, la <span>podcastul lui Costin Deșliu</span>.</p>
<h2><span>A avut grijă să își investească banii cu cap</span></h2>
<p><span>La fel ca alte nume mari ale României, Sorin Cârțu are o pensie derizorie</span>, însă oficialul Universității Craiova nu duce lipsă de nimic. Fostul atacant, manager, director tehnic și președinte de club spune că a avut grijă să își investească banii cu cap, iar datorită acestui aspect nu are probleme de ordin financiar în prezent:</p>
<p>„Trebuie să iau pensie pe anii ăștia de fotbal, ca jucător, ca antrenor. Pentru asta să fi fost plătit. Totuși, banii pe care i-am făcut i-am investit și a fost OK. Dar pentru ce am făcut în fotbal, trebuia să fiu luat în calcul.</p>
<p>Revoluția m-a prins cu 900.000 de lei. La CEC. Curați. Aveam lei îngropați, dolari și mărci. Lei băgați în pământ. Cum am ieșit la capitalism, am început să îi rostogolesc, cu diferiți prieteni. Gândiți-vă că pe vremea aia, pentru 100 de dolari făceai pușcărie. Imediat după Revoluție, am scos toți banii de la CEC și i-am schimbat în dolari. I-am trimis în Turcia, să facă pui”, a completat Sorin Cârțu, în cadrul aceluiași interviu.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/pwVQxRAUA4U?si=Fxy2AEQ04dD_R2dg" title="YouTube video player" width="560"></iframe></p>

]]></description>
    </item>
  </channel>
</rss>
