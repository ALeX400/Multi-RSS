<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Medicii sunt rezervați în privința șanselor de supraviețuire ale lui Florin Marin. Fostul fotbalist de la Steaua și antrenor de la Dinamo are doar 40 de kilograme la 1,87 metri înălțime</title>
      <link>https://www.prosport.ro/diverse/medicii-sunt-rezervati-in-privinta-sanselor-de-supravietuire-ale-lui-florin-marin-fostul-fotbalist-de-la-steaua-si-antrenor-de-la-dinamo-are-doar-40-de-kilograme-la-187-metri-inaltime-20275657</link>
      <description><![CDATA[<img src="https://www.prosport.ro//wp-content/uploads/2025/09/Medicii-sunt-rezervati-in-privinta-sanselor-de-supravietuire-ale-lui-Florin-Marin.-Fostul-fotbalist-de-la-Steaua-si-antrenor-de-la-Dinamo-are-doar-40-de-kilograme-la-187-metri-inaltime.jpg"/><br/><p>Florin Marin este internat în stare gravă la ATI, iar medicii sunt rezervați în privința șanselor de supraviețuire ale fostului fotbalist de la Steaua.</p>
<p>Boala fostului fotbalist de la Steaua și antrenor de la Dinamo s-a agravat foarte mult în ultimele săptămâni. Florin Marin suferă de demență, iar de două săptămâni e internat la ATI. A ajuns să cântărească doar 40 de kilograme, iar pentru o personă la 1.87 metri este extrem de puțin. Sunt șanse mici să își mai revină.</p>
<h2><span>Legenda Stelei e de nerecunoscut: a fost vizitat de foștii colegi la spital</span></h2>
<p>În trecut era un „munte de om”, iar acum cel poreclit „Flocea” a ajuns să cântărească doar 40 de kilograme. Potrivit <span>Fanatik</span>, fostul jucător de la Steaua traversează momente cumplite din cauza bolii necruțătoare care l-a măcinat în ultimii ani. <span>Fostul stoper crescut la Rapid</span> suferă de mai multe afecțiuni, dar și de demență în ultimul stadiu.</p>
<p>Foști colegi au încercat să îl viziteze și au fost șocați să îl vadă complet transformat. Doar după ce soția sa, Rodica, a intervenit, Florin Marin și-a recunoscut foștii colegi.</p>
<p>Veștile nu sunt deloc bune din partea medicilor. Boala cu care se confruntă a accelerat foarte mult în ultimele luni, astfel că sunt rezervați în privința șanselor de îmbunătățire a condiției fizice la 72 de ani.</p>
<h2><span>Experiență de peste 30 de ani pe banca tehnică</span></h2>
<p>Florin Marin și-a petrecut toată viața pe teren sau la marginea acestuia. După ce a pus „ghetele în cui”, fostul fotbalist a bifat 30 de ani pe banca tehnică. A antrenat la Farul, Ceahlăul, FC Național, Rocar, FCU Craiova, Dinamo, Rapid, Astra Ploiești, Jiul Petroșani, Petrolul, Dacia Mioveni și Voluntari.</p>
<p>Ultima experiență ca antrenor a fost chiar anul trecut, la Voluntari.<span> A fost adus la cererea lui Gigi Nețoiu</span>, după ce clubul s-a despărțit de Ovidiu Burcă.</p>
<p>„Eu am lucrat 12 ani cu Florin Marin. De când am venit aici, am spus: de rezultate, în faţa mea, răspunde Florin Marin. Ovidiu m-a sunat ieri şi mi-a spus ‘Nea Gigi, pe nea Florin îl respect, a fost antrenorul meu, dar avem idei diferite şi nu vreau să ne certăm’. Eu i-am spus că îi respect opţiunea.</p>
<p>A rămas Florin Marin, care l-a adus pe Sendi Popovici, secundul lui cu care a lucrat înainte. Al doilea antrenor secund este Radu Stroe. Rămâne să îşi aleagă un preparator fizic” a declarat Gigi Nețoiu pentru Antena Sport.</p>
<p>Din postura de jucător, a evoluat pentru Rapid, Steaua, FC Argeș, Gloria Buzău și Inter Sibiu.</p>

]]></description>
    </item>
    <item>
      <title>Imagini cu Toto Dumitrescu, dus la Judecătorie pentru mandat! Ce au cerut procurorii</title>
      <link>https://www.prosport.ro/diverse/imagini-cu-toto-dumitrescu-dus-la-judecatorie-pentru-mandat-ce-au-cerut-procurorii-20275318</link>
      <description><![CDATA[<img src="https://www.prosport.ro//wp-content/uploads/2025/09/Imagini-cu-Toto-Dumitrescu-dus-la-Judecatorie-pentru-mandat-Ce-au-cerut-procurorii.jpg"/><br/><p>Toto Dumitrescu (28 de ani), fiul lui Ilie Dumitrescu, are probleme serioase cu legea, după ce a fugit de la locul accidentului rutier în care a fost implicat.</p>
<p>Ulterior, el a fost găsit de polițiști și reținut, iar acum procurorii au cerut arest preventiv pentru 29 de zile.</p>
<h2><span>Toto Dumitrescu a fost dus la Judecătoria Sectorului 1! Procurorii au cerut arest preventiv pentru 29 de zile</span></h2>
<p>Fiul fostului internațional român a fost implicat într-un accident rutier pe 14 septembrie, când mașina condusă de el a intrat în coliziune cu autoturismul la volanul căreia se afla o șoferiță de 23 de ani. Aceasta a fost rănită serios în urma impactului și a fost transportată de urgență la Spitalul Universitar de Urgență București (Floreasca).</p>
<p>Toto Dumitrescu nu a mai fost găsit la fața locului de către polițiști, care, însă, în cele din urmă l-au reținut. Imediat după accident, potrivit imaginilor de pe camerele de supraveghere, a coborât din mașină și a stat de vorbă cu mai mulți martori, apoi a plecat.</p>
<p>Inițial, el a fost dus la secția de la Udriștei, iar în urma analizelor s-a stabilit că acesta are cocaină în sânge. În cursul zilei de astăzi – când, la ora 19:00, îi expiră ordonanța de reținere de ieri, a fost dus la Judecătoria Sectorului 1.</p>
<p>Procurorii au cerut arest preventiv pentru o perioadă de 29 de zile.</p>
<h2><span>Toto Dumitrescu, implicat într-un accident rutier în zona Primăverii din București</span></h2>
<p>Pe 14 septembrie, mașina condusă de fiul lui Ilie Dumitrescu a intrat în coliziune cu un alt autovehicul, condus de o femeie în vârstă de 23 de ani. Aceasta a ajuns la spital, iar Toto Dumitrescu a fugit de la locul accidentului, în ciuda faptului că primele concluzii au susținut că el doar circula cu viteză, pe când tânăra nu i-a acordat prioritate.</p>
<p>Acum, după recoltarea probelor biologice, este evident motivul pentru care Toto Dumitrescu a hotărât să fugă de la locul accidentului.</p>
<p>El a susținut, însă, că a fugit de frică de la locul accidentului. Iată cum a decurs discuția cu reprezentanții presei, potrivit <span>Digi FM</span>.</p>
<p>Reporter: „De ce ai fugit? Ți-a fost frică? Erai sub influența unei substanțe?”</p>
<p>Toto Dumitrescu: „Nu consumasem nimic.”</p>
<p>Reporter: „Și, atunci, de ce ai făcut asta?”</p>
<p>Toto Dumitrescu: „Pentru că am fost speriat.”</p>
<p>Reporter: „Și unde te-ai ascuns? De ce nu ai anunțat la poliție? Fata avea nevoie de ajutor, de îngrijiri medicale. De ce n-ai sunat?”</p>
<p>Toto Dumitrescu: „A fost greșeala ei (n.r. la producerea accidentului).”</p>

]]></description>
    </item>
    <item>
      <title>Bărbatul de 100 de milioane de euro, flirt pe Instagram cu blonda râvnită de bogătașii din toată lumea: „Cea mai drăguță”</title>
      <link>https://www.prosport.ro/diverse/barbatul-de-100-de-milioane-de-euro-flirt-pe-instagram-cu-blonda-ravnita-de-bogatasii-din-toata-lumea-cea-mai-draguta-20275460</link>
      <description><![CDATA[<img src="https://www.prosport.ro//wp-content/uploads/2025/09/Barbatul-de-100-de-milioane-de-euro-flirt-pe-Instagram-cu-blonda-ravnita-de-bogatasii-din-toata-lumea-„Cea-mai-draguta.jpg"/><br/><p>Starul celor de la Chelsea e în centrul atenției după ce i-a scris pe Instagram uneia dintre cele mai râvnite actrițe de bogătași.</p>
<p>Pare că se naște o nouă relație în lumea fotbalului european. Ucraineanul Mykhailo Mudryk își ocupă timpul liber încercând să dea lovitura pe plan sentimental. Fotbalistul pentru care Chelsea a plătit 70 de milioane de euro e suspendat, după ce <span>a fost acuzat de dopaj.</span></p>
<p>Jucătorul „albaștrilor” i-a scris mesaje actriței Jordyn Jones, lâsându-i și comentarii la postări cu care să o impresioneze pe frumoasa blondă.</p>
<h2><span>Mydryk, flirt pe Instagram cu Jordyn Jones</span></h2>
<p><span>Mykhailo Mudryk nu a mai evoluat</span> pentru echipa de club sau națională din noiembrie 2024. E, totuși, ocupat să își încerce norocul cu o actriță americană. A comentat în ultima vreme la postările superbei blonde pe care o tot numește ca fiind „cea mai drăguță”. La una dintre poze i-a transmis și un emoji cu un trandafir roșu.</p>
<p>Se pare că jucătorul e interesat să o cunoască pe frumoasa actriță. Și-a întrebat fanii dacă ar fi în regulă să încerce să o agațe, iar unii fani i-au transmis că ar avea succes.</p>
<p>Jordyn Jones nu a dat de înțeles că ar fi interesată de o relație cu cunoscutul fotbalist ucrainean. Ea e o apariție discretă când vine vorba de viața personală.</p>
<p>În vârstă de 25 de ani, Jordyn Jones a devenit cunoscută după participarea la emisiunea de dans “Abby’s Ultimate Dance Competition”. A făcut și o carieră în film, având apariții în Internet Famous, Dance Camp, Playground Politrix și Shake It Up.</p>
<h2><span>Starul lui Chelsea riscă o pedeapsă uriașă pentru dopaj</span></h2>
<p>În 2023, ucraineanul era transferat de la Sahtior Donețk. Un an mai târziu primea o veste șocantă. A fost depistat cu meldonium, substanță care îmbunătățește circulația sângelui. De pe 17 decembrie 2024 este suspendat și așteaptă decizia finală. Riscă să primească o suspendare de patru ani din fotbal.</p>
<p>Evgeny Pronin a lansat o ipoteză la fel de șocantă în privința cazului de dopaj. Fostul președinte al Federației Ucrainene de Atletism consideră că jucătorul ar fi fost sabotat de modelul rus Violetta Grancheva.</p>
<blockquote><p>„Dacă avocații lui Mykhailo folosesc ipoteza potrivit căreia, ca parte a unei operațiuni speciale a Federației Ruse, fosta sa parteneră i-a strecurat meldonium pentru a-i distruge cariera și a submina autoritatea Ucrainei în sportul mondial, aceasta ar putea fi acceptată de judecătorii de la TAS sau de reprezentanții WADA drept o circumstanță atenuantă”, a declarat Pronin, citat de <span>sport.ua.</span></p></blockquote>

]]></description>
    </item>
    <item>
      <title>Mărturia antrenorului orb care și-a ascuns problemele: „Sunt un mare actor și un mincinos”</title>
      <link>https://www.prosport.ro/diverse/marturia-antrenorului-orb-care-si-a-ascuns-problemele-sunt-un-mare-actor-si-un-mincinos-20275249</link>
      <description><![CDATA[<img src="https://www.prosport.ro//wp-content/uploads/2025/09/Marturia-antrenorului-orb-care-si-a-ascuns-problemele-„Sunt-un-mare-actor-si-un-mincinos-2-e1758112338492.jpg"/><br/><p>Jeff Tomlinson, un antrenor canadian de hochei, a surprins pe toată lumea cu mărturia lui. Tehnicianul este orb, iar de-a lungul timpului și-a ascuns cu brio această problemă. Nord-americanul s-a autocaracterizat drept „un mare actor și un mincinos”.</p>
<p>Sportul atrage povești memorabile, iar acum a venit rândul unui antrenor canadian de hochei să surprindă întreaga lume. Jeff Tomlinson este nevăzător, dar a putut fără probleme să performeze pe banca tehnică a multor echipe, cea mai recentă fiind EHC Kloten, din Liga Națională de Hochei a Elveției.</p>
<h2><span>Antrenor canadian de hochei, mărturie de necrezut. Deși este orb, a antrenat fără probleme</span></h2>
<p>Jeff Tomlinson povestește pentru <span>Blick</span> faptul că <span>a avut o problemă oculară</span> în primăvară anului 2021, care s-a agravat extrem de rapid. În doar câteva săptămâni de la apariția primelor simptome, canadianul admite că și-a pierdut 90% din vedere. Totuși, pierderea acestui simț nu l-a demoralizat pe tehnician, care a continuat să antreneze fără probleme.</p>
<p>La vremea respectivă, Jeff o antrena pe SC Rapperswill-Jona Lakers. În interviul său, canadianul spune că se simțea rușinat de faptul că a mințit pentru a-și ascunde handicapul pe care nu se gândea vreodată că îl va avea. Nord-americanul spune că era îngrozit de faptul că și-ar putea pierde jobul odată cu vederea.</p>
<p>„Da, sunt un actor grozav, sunt un mincinos. Nu sunt autentic. Asta mă face să mă simt foarte inconfortabil. Mi-era rușine că sunt slab. Mi-era rușine că mă gândesc doar la mine. Mi-era rușine că nu văd bine, față de familia mea, la serviciu, printre prieteni.</p>
<p>A trebuit să fiu mai răbdător, să am mai multă înțelegere. A trebuit să construiesc contacte și relații și mai strânse. A trebuit să deleg o mulțime de lucruri și să am încredere că va funcționa așa. Nu eram o persoană plăcută, eram foarte frustrat. Totul era din vina altcuiva. Soția mea mi-a dat curaj. Îmi este greu că nu îi voi mai vedea niciodată clar pe copiii mei. Am fiice foarte frumoase”, a spus Jeff Tomlinson, conform sursei de mai sus.</p>
<h2><span>Cum poate antrena echipa canadianul, deși este orb aproape complet</span></h2>
<p>Jeff Tomlinson recunoaște că se folosește de ajutorul staff-ului lui pentru a putea înțelege ce se întâmplă pe teren. Antrenorul de portari și analistul video sunt practic „ochii” lui, deoarece la meciuri de acum poartă o cască prin care aude în permanență <span>ceea ce se întâmplă pe gheață</span>.</p>
<p>„În timpul jocului, am comunicat prin walkie-talkie. I-am explicat ce se întâmplă pe gheață. Când petreci atât de mult timp împreună, știi ce este important pentru el și ce nu este esențial”, a spus Tim Berci, analistul video din staff-ul canadianului.</p>
<p>„Era incredibil de popular și excelent în ceea ce făcea. Oricât de stupid ar suna, poate că nu a fost nevoie să vadă totul, pentru că a simțit-o mai mult. Este foarte puternic, empatic, iar meseria asta nu se face doar cu ochii, ci și cu inima, iar el este incredibil de bun la asta”, spune Anjo Urner, managerul general al lui Kloten, ultimul club unde a antrenat.</p>

]]></description>
    </item>
    <item>
      <title>Moment istoric cu Gabi Tamaș și Dan Alexa la Asia Express. Au fost luați cu mașina de poliție și ce a urmat i-a uimit și pe producătorii emisiunii</title>
      <link>https://www.prosport.ro/diverse/moment-istoric-cu-gabi-tamas-si-dan-alexa-la-asia-express-au-fost-luati-cu-masina-de-politie-si-ce-a-urmat-i-a-uimit-si-pe-producatorii-emisiunii-20274593</link>
      <description><![CDATA[<img src="https://www.prosport.ro//wp-content/uploads/2025/09/Moment-istoric-cu-Gabi-Tamas-si-Dan-Alexa-la-Asia-Express.-Au-fost-luati-cu-masina-de-politie-si-ce-a-urmat-i-a-uimit-si-pe-producatorii-emisiunii-1400x783.png"/><br/><p>Gabi Tamaș și Dan Alexa au avut parte de un eveniment inedit la Asia Express, după ce au fost luați cu mașina de poliție la ocazie.</p>
<p><span>Cei doi foști fotbaliști se luptă</span> pentru marele premiu de 100.000 de euro. Până la marea finală, au de parcurs numeroase misiuni dificile, însă cel mai greu le este să obțină un mijloc de transport care să îi ducă pe distanțe mari. Pentru Alexa și Tamaș în etapa a doua nu a fost o problemă să găsească o mașină cu care să ajungă primii la Irina Fodor. Producătorii au fost luați prin surprindere că foștii fotbaliști s-au mișcat atât de repede încât au ajuns la destinație înaintea gazdei emisiunii.</p>
<h2><span>Tamaș și Alexa, cursă spectaculoasă cu mașina de poliție la Asia Express</span></h2>
<p>Gabi Tamaș și Dan Alexa <span>a</span><span>u prins gustul competiției și în Asia Express.</span> S-au acomodat rapid și au devenit o echipă de temut în lupta pentru marele premiu. Peripețiile au continuat pentru cei doi într-o nouă etapă în care au avut de înfruntat multe obstacole prin Filipine.</p>
<p>În drumul spre Irina Fodor, foștii fotbaliști au reușit să convingă niște polițiști să îi ducă la destinație. Era o luptă acerbă între primele echipă să ajungă la jocul de amuletă, care se desfășura în Portul Pansol. Tamaș nu a stat pe gânduri când a văzut mașina de poliție și i-a convins pe polițiști să îi ducă cât mai aproape de locație. Au reușit să fenteze traficul, iar poliția le-a găsit rapid o altă mașină pe traseu care să îi lase direct la Irina.</p>
<p>Cei doi au fost surprinși când au văzut că de fapt Irina nu îi așteaptă. Și ei au luat prin surprindere producția deoarece Irina și echipa încă erau prinși în trafic.</p>
<h2><span>Teama lui Alexa legată de starea colegului său din anumite momente: „Sper să nu ne ia poliția”</span></h2>
<p>Într-unul din testimoniale, Dan Alexa a dezvăluit care e marea sa temere în ceea ce-l privește pe Gabi Tamaș. Fostul jucător a spus că Tamaș are un mare defect, care le-ar putea crea probleme cu legea în Filipine.</p>
<p>„Gabi are un mare defect! În momentul în care îl ia demența… Eu îmi doresc din tot sufletul meu să nu ne aresteze ăia pe-acolo. E risc mare cu Gabi! Voi nu vă imaginați!”, a spus Alexa, la Asia Express.</p>
<p>Deși au fost cei mai rapizi până la proba de amuletă, nu au reușit să obțină și Imunitatea. Rengle și Alejandro le-au luat-o înainte și și-au asigurat două zile de liniște înaintea etapei a III-a.</p>

]]></description>
    </item>
  </channel>
</rss>
