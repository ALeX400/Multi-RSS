<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Patriarhul Daniel, atacat pentru clopotele de la Catedrala Neamului: „Minciuna diavolului”</title>
      <link>https://www.prosport.ro/diverse/patriarhul-daniel-atacat-pentru-clopotele-de-la-catedrala-neamului-minciuna-diavolului-20369367</link>
      <description><![CDATA[<img src="https://www.prosport.ro//wp-content/uploads/2026/01/Patriarhul-Daniel-atacat-pentru-clopotele-de-la-Catedrala-Neamului-„Minciuna-diavolului.jpg"/><br/><p>Un fost fotbalist îl atacă dur pe Patriarhul Daniel deoarece chipul său apare pe clopotele Catedralei Neamului.</p>
<p>Chipul Preafericitului Daniel este pe cel mai mare clopot din Europa, care a fost creat special pentru<span> Catedrala Neamului</span>. Acest gest nu a impresionat pe toată lumea și unii au avut reacții acide la adresa Patriarhului, considerând că nu a făcut nimic pentru Dumnezeu ci doar pentru a rămâne el în amintirea oamenilor.</p>
<h2><span>Marian Aliuță, reacție dură la adresa Patriarhului: „Ce caută el pe clopot?”</span></h2>
<p>În urmă cu câțiva ani a fost finalizat clopotul destinat Catedralei Mântuirii Neamului. Mulți au fost surprinși când au văzut că pe clopot apare chipul Patriarhului și alte două însemne (Steaua și Crucea patriarhală). Potrivit purtătorului de cuvânt de la acea vreme, înscrisurile de pe clopot rămân ca <span>mărturie pentru viitor</span>, așa cum în biserici sunt chipurile ctitorilor.</p>
<p>Marian Aliuță a fost deranjat să vadă că Biserica a luat această decizie și a puse pe toate cele șase clopote ale Catedralei Mântuirii Neamului chipul Preafericitului Daniel.</p>
<p>„Ce caută pe clopot patriarul Daniel?! Nu mai este a lui Dumnezeu! Eu ți-am pus o întrebare ca să-ți răspund. Vom vedea peste 50 de ani, noi din ceruri sau unde vom fi, că oamenii se vor ruga patriarhului că a făcut semne și minuni. Și va fi o minciună a diavolului, în care oamenii se vor ruga acolo, vor vedea că el a făcut biserica, el este pe clopot… Așa se va ajunge. Nu a făcut nimic pentru Dumnezeu.</p>
<p>Nu a făcut nimic pentru Dumnezeu. Prin Duhul Sfânt ești conștientizat că tu nu ai niciun merit, că noi trebuie să-l slujim pe Dumnezeu. Dacă aș fi Patriarhul Daniel, nu mi-aș pune numele pe acel clopot, mi-ar fi frică de Dumnezeu. Începutul înțelepciunii începe cu frica de Dumnezeu.”, a declarat Aliuță, potrivit <span>iamsport.</span></p>
<p>Cel mai mare clopot din Europa cântărește 25 de tone și e acordat pe Do diez. A fost turnat la Innsbruck, în 2016. Măsoară 3.3 metri lățime și 3.3. metri înălțime. E executat din bronz și are un sunet pur datorită calității materialelor.</p>
<h2><span>Reacția Patriarhiei despre decizia de a pune chipul ctitorului pe cel mai mare clopot </span></h2>
<p>Potrivit lui Vasile Bănescu, acest gest nu are nimic de-a face cu mândria personală a Preafericitului Daniel, ci reprezintă o tradiție pentru ridicarea unui nou lăcaș de cult.</p>
<p>„Preafericitul Parinte Patriarh Daniel este ctitorul spiritual al Catedralei Neamului. Este o traditie justificată de importanța gestului făcut pentru ridicarea noului lăcaș de cult. Nu este un gest de mândrie, așa cum încearcă să creadă unele persoane. Este o pecete ascunsă la care nu ajunge nicio privire niciodată, știind unde sunt montate clopotele”, a spus purtătorul de cuvânt Vasile Bănescu, potrivit news.ro.</p>

]]></description>
    </item>
    <item>
      <title>EXTRA Gigi Becali a dat peste cap cazinoul: „Am luat bani de la cămătari şi am câştigat 2.000.000 de dolari”</title>
      <link>https://www.prosport.ro/diverse/gigi-becali-a-dat-peste-cap-cazinoul-am-luat-bani-de-la-camatari-si-am-castigat-2-000-000-de-dolari-20369133</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-dat-peste-cap-cazinoul„Am-luat-bani-de-la-camatari-si-am-castigat-2.000.000-de-dolari.jpg"/><br/><p>Gigi Becali a dezvăluit cum a reușit să câștige o sumă uriașă la cazinou cu bani luați de la cămătari.</p>
<p>Patronul FCSB era un împătimit al jociurilor de noroc și petrecea multe ore la cazinouri pe vremea când numeroși oameni din lumea sportului frecventau astfel de „hobby-uri”. Miliardarul a dat lovitura în 2009, atunci când Giovanni Becali l-a convins să îl vândă pe Dorin Goian. În timp ce impresarul mergea să finalizeze mutarea la Palermo, Gigi Becali a stat în cazinou și a jucat cu banii împrumutați de la cămătari până când a ieșit pe profit.</p>
<h2><span>Gigi Becali, lovitură uriașă dată la cazinou: norocul i-a surâs când nu se aștepta</span></h2>
<p>În primii ani de când a devenit acționarul principal la FCSB, <span>Gigi Becali mergea des la cazinou </span>și sunt numeroase povești cu latifundiarul din Pipera. Deși nu juca sume mai mari de 200-300.000 de euro, într-o noapte a tot împrumutat bani până când a ajuns să piardă aproape două milioane de dolari. A avut noroc ca la ultimele mâini jucate la ruletă să își recupereze banii și să își achite imediat datoriile.</p>
<p>„Eu 2 milioane pierdeam. Banii împrumut îi luasem de la cămătari, din interiorul… Că nu ai de unde să îi iei: 50 de mii, 100 de mii, 70 de mii, 100 de mii, 200 de mii. De unde să iei? Umbli cu 2 milioane la tine? Și aveam hârtie. Scriam: Vasile, atâta, ăla atât. Cămătari. Și, a plecat Giovanni, eu am rămas în cazinou.</p>
<p>Eu am stat în cazinou și dădeam telefon. Și l-am găsit la telefon pe unul Florin. Florin Chinezu. A zis, băi, Gigi, am 80.000 în casă. Adu-i, bă încoa. Ca să pui maxim pe un număr, adică toate înconjurate, cu 500 pe număr, trebuie să pui 20 pe număr și ce îi pune cu crupierul pe urmă. Și am pus 8, 11, 17, 23. Că eram obosit.</p>
<p>Și am pus douăzeci, douăzeci, douăzeci, 80.000. Și mi-a venit primul număr, 8, și am luat 370.000. Așa, primul număr. După 6-7 ore, Giovanni s-a dus, l-a semnat pe Goian, s-a întors înapoi la București. (….) Și, pe urmă, vine Giovanni și când vine Giovanni, ce faci, mă, Gigi? Cum, ți-ai scos banii? Da.</p>
<p>Ia opriți-vă! Toți cămătarii erau vreo 10 care erau. Vasilescu, cât mi-ai dat? 100.000. Poftim, 105.000. Tu cât mi-ai dat? 50.000. Poftim, încă 3.000 în plus. Adică bani și dobândă. Și le-am dat banii la toți și am rămas și cu 200.000 câștig și hai la revedere m-am lăsat”, a dezvăluit Becali, la <span>Fanatik.</span></p>
<h2><span>Cum încerca miliardarul să nu mai aibă acces în cazinouri: „Nu erau proști să piardă cloșca cu puii de aur”</span></h2>
<p>Deși în ultimii ani s-a apropiat mai mult de religie și biserică, <span>Gigi Becali a avut o perioadă</span> în care era pasionat de tot ce ținea de jocurile de noroc. Se pare că era nelipsit din cazinouri, iar pentru a scăpa de această dependență încerca să le forțeze mâna oficialilor din cazinouri să îi interzică accesul.</p>
<p>„Țin minte că, la un moment dat, ca să scape cumva, a făcut intenționat un scandal monstru la Vernescu. Știa că îl vor pune pe black-list și spera ca astfel să nu mai poate intra ca să joace. Într-o noapte, după ce a pierdut tot, și-a luat bricheta Dupont și a aruncat-o în vitraliile respectivei locații. Bricheta de aur s-a lovit de o ramă și s-a îndoit, dar sticla tot nu s-a spart! De furie a luat un fotoliu și a intrat cu el direct printr-un geam! Țăndări l-a făcut! Evident că a fost dat afară și interzis, dar totul a durat maxim două săptămâni. Că doar ăia nu erau proști să piardă cloșca cu puii de aur!?”, a povestit unul dintre apropiații lui Becali, conform <span>Fanatik.</span></p>

]]></description>
    </item>
    <item>
      <title>Ce gest au făcut oltenii pentru eroul Vipan Kumar, care a salvat de la înec o fetiță</title>
      <link>https://www.prosport.ro/sport-life/ce-gest-au-facut-oltenii-pentru-eroul-vipan-kumar-care-a-salvat-de-la-inec-o-fetita-20369263</link>
      <description><![CDATA[<img src="https://www.prosport.ro//wp-content/uploads/2026/01/Ce-gest-au-facut-oltenii-pentru-eroul-Vipan-Kumar-care-a-salvat-de-la-inec-o-fetita-1400x695.jpg"/><br/><p>Oltenii de la CS Universitatea Craiova nu au rămas indiferenți după ce indianul Vipan Kumar a salvat de la înec o fetiță căzută în lacul „Parcul Romanescu”.</p>
<p>Gruparea condusă de Mihai Rotaru l-a invitat pe salvator la meciul cu FC Botoșani, programat de la ora 20.00, și i-au pus la dispoziție lui și prietenilor săi o lojă întreagă la arena „Ion Oblemenco”.</p>
<h2><span>Oltenii, gest de recunoștință pentru Vipan Kumar, omul care a salvat de la înec o fetiță</span></h2>
<p>Oficialii clubului CS Universitatea Craiova au dat dovadă de un <span>gest de mare omenie</span> pentru indianul Vipan Kumar, cel care a salvat de la înec o fetiță căzută în lacul din „Parcul Romanescu”.</p>
<p>„Salvatorul” a fost invitat și este prezent la meciul pe care oltenii îl dispută pe teren propriu cu FC Botoșani, programat de la ora 20.00. Cetățeanul indian <span>a primit un tricou al echipei</span> lui Filipe Coelho, cu numele său pe spate, deasupra cifrei „1”. În plus, acesta are la dispoziție o lojă întreagă la arena „Ion Oblemenco” pentru el și prietenii săi.</p>
<p>Iar asta nu a fost tot. Oltenii i-au oferit și bilete de avion pentru a-și vizita familia în India. „Big like pentru eroul Vipan Kumar”, a fost mesajul scurt postat de clubul Universitatea Craiova</p>
<p>Indianul care a salvat fetiţa de la înec are 47 de ani și se află în țara noastră din 2024. În momentul de față este angajat al unei firme de construcții din Dolj și e larându-i părintele unei fetiţe. „Sunt bine, sunt bucuros. Am un copil, o fetiță, îmi e dor de ea”, a declarat Vipan Kumar.</p>
<p> </p>
<div class="wp-caption aligncenter" id="attachment_20369283" style="width: 1410px"><img alt="" aria-describedby="caption-attachment-20369283" class="size-large wp-image-20369283" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/8040842-Mediafax_Foto-Remus_Badea-1-1400x933.jpg" srcset="https://www.prosport.ro/wp-content/uploads/2026/01/8040842-Mediafax_Foto-Remus_Badea-1-1400x933.jpg 1400w, https://www.prosport.ro/wp-content/uploads/2026/01/8040842-Mediafax_Foto-Remus_Badea-1-768x512.jpg 768w, https://www.prosport.ro/wp-content/uploads/2026/01/8040842-Mediafax_Foto-Remus_Badea-1-1536x1024.jpg 1536w, https://www.prosport.ro/wp-content/uploads/2026/01/8040842-Mediafax_Foto-Remus_Badea-1-2048x1365.jpg 2048w" width="1400"/><p class="wp-caption-text" id="caption-attachment-20369283">Foto: Mediafax Foto</p></div>
<h2><span>Făcut cetăţean de onoare de primarul Olguţa Vasilescu</span></h2>
<p>Imaginile cu indianul care a sărit în lacul îngheţat pentru a salva fetiţa de doar 5 ani căzută în apă au emoţionat întreaga Românie. Gestul său a fost urmat de tatăl copilului, dar și de alţi patru bărbaţi şi echipele de salvare.</p>
<p>Vipan Kumar a fost singurul care a reușit să ajungă la micuță și să o țină la suprafață până au ajuns pompierii la ea. Pentru intervenția sa, bărbatul a fost făcut cetățean de onoare al Craiovei.</p>
<p>„Salvatorul fetiței care era să se înece ieri în parcul Romanescu este cetățean indian. De o lună a devenit angajatul unei firme din comuna Malu Mare, sat Preajba, județul Dolj, ca muncitor necalificat în domeniul construcțiilor, urmând să obțină permis de ședere.</p>
<p>Pentru curajul și omenia de care a dat dovadă, Primăria Craiova îi va acorda titlul de cetățean de onoare al orașului, în speranța că gestul său va fi o inspirație și pentru alții. De asemenea, ceilalți craioveni care au sărit în lac să ajute și ei fetița vor fi premiați, urmând să luăm legătura și cu aceștia”, a scris pe Facebook primarul din Craiova, Lia Olguţa Vasilescu.</p>

]]></description>
    </item>
    <item>
      <title>EXTRA O nouă atracție pentru români se construiește cu 2.500.000 de euro pe terenul cumpărat de la Gigi Becali și familia lui</title>
      <link>https://www.prosport.ro/diverse/o-noua-atractie-pentru-romani-se-construieste-cu-2-500-000-de-euro-pe-terenul-cumparat-de-la-gigi-becali-si-familia-lui-20368939</link>
      <description><![CDATA[<img src="https://www.prosport.ro//wp-content/uploads/2026/01/O-noua-atractie-pentru-romani-se-construieste-cu-2.500.000-de-euro-pe-terenul-cumparat-de-la-Gigi-Becali-si-familia-lui.webp"/><br/><p>Românii din județul Ilfov, zona Voluntari mai precis, se vor putea bucura în curând de o investiție de 2.500.000 de euro, care se va realiza pe o parcelă de teren de 4.700 de metri pătrați cumpărată de la Gigi Becali (67 de ani) și familia lui.</p>
<p>Patronul clubului de fotbal FCSB deține numeroase terenuri în preajma Bucureștiului, mai ales în nordul Capitalei, iar de-a lungul ultimilor ani a vândut către mai mulți investitori.</p>
<h2><span>Gigi Becali nu le vinde teren doar apropiaților din fotbal: a cedat o parcelă retailerului german Kaufland, care va investi 2.500.000 de euro în Voluntari</span></h2>
<p>Gigi Becali, patron al clubului de fotbal FCSB, supranumit latifundiarul din Pipera pentru hectarele pe care le deține în nordul Bucureștiului, își va vedea încă un fost teren exploatat.</p>
<p>Gigi Becali deține numeroase parcele extrem de valoroase, iar <span>unul dintre cei care au cumpărat frecvent de la el este Dumitru Dragomir</span>, fost președinte al Ligii Profesioniste de Fotbal în intervalul 1996-2013.</p>
<p>De asemenea, bunul prieten al miliardarului din vestiarul FCSB, <span>liderul Florin Tănase a achiziționat și el câteva parcele de la Gigi Becali</span> și le-a exploatat deja din plin, prin construirea unor blocuri de locuințe.</p>
<p>Însă, finanțatorul campioanei Superligii din ultimele două sezoane nu le vinde teren doar apropiaților din fotbal. Cei de la <span>Profit.ro</span> au aflat că Gigi Becali a cedat în urmă cu aproape șase ani, în 2020, o parcelă de teren din zona Voluntari către celebrul retailer german Kaufland. Iar acum, aceeași sursă informează că nemții au decis să investească 2.500.000 de euro în deschiderea unui nou magazin pe terenul respectiv.</p>
<p>Conform Profit, parcela respectivă are în jurul a 4.700 de metri pătrați și este situată la interesecția Bulevardului Pipera cu Strada Erou Iancu Nicolae.</p>
<p>În ceea ce privește noul magazin Kaufland, structura construcției va beneficia de parter plus etaj 1, iar întreaga suprafață a complexului va încadra aproximativ 14.500 metri pătrați.</p>
<p>Aceeași sursă informează cu privire la faptul că noul magazin Kaufland, construit pe terenul cumpărat de la Gigi Becali, va fi al șaptelea din județul Ilfov. Ultima locație din zonă a fost inaugurată în urmă cu aproximativ doi ani, în toamna lui 2024.</p>
<h2><span>Gigi Becali are în continuare foarte mult teren în proprietate</span></h2>
<p>În octombrie 2023, prin intermediul unei intervenții pe care a avut-o în spațiul public, Dumitru Dragomir a dezvăluit că nu doar el sau Florin Tănase, din peisajul fotbalului românesc, au cumpărat teren de la Gigi Becali. Fostul șef al LPF spunea atunci că inclusiv patronul de la Rapid și Genoa, Dan Șucu, ar fi achiziționat parcele extrem de prețioase de la miliardarul din Pipera.</p>
<p>Totodată, Dumitru Dragomir estima, în octombrie 2023, că Gigi Becali mai avea în proprietate terenuri de peste un miliard de euro valoare:</p>
<p>„Șucu are zeci de hectare de pământ, de locuri de casă, lângă mine. Luat de la Gigi o parte, eu așa știu. Dar știu sigur că Șucu are niște pământ foarte scump. Șucu este tare, dar nu este de talia lui Gigi Becali. Acum, dacă vinde ce are, Gigi ia peste un miliard de euro. Dacă mă pune pe mine să vând, eu îi vând de peste 1,2 miliarde”, declara Dumitru Dragomir, în toamna anului 2023, potrivit <span>Fanatik</span>.</p>

]]></description>
    </item>
    <item>
      <title>EXTRA Răsturnare de situație cu Mario Iorgulescu. Ce se întâmplă acum cu el: „Familia nu mai vorbește cu mine”</title>
      <link>https://www.prosport.ro/diverse/rasturnare-de-situatie-cu-mario-iorgulescu-ce-se-intampla-acum-cu-el-familia-nu-mai-vorbeste-cu-mine-20368888</link>
      <description><![CDATA[<img src="https://www.prosport.ro//wp-content/uploads/2026/01/Rasturnare-de-situatie-cu-Mario-Iorgulescu.-Ce-se-intampla-acum-cu-el-1400x788.jpg"/><br/><p>Mario Iorgulescu, fiul lui Gino Iorgulescu, șeful LPF, a fost în centru atenției la începutul anului, când i-a oferit un interviu lui Dan Capatos. Acum, Iorgulescu jr are parte de o adevărată răsturnare de situație, asta pentru că familia sa ar fi decis să nu îi mai vorbească, după cum a afirmat în câteva mesaje trimise jurnalistului.</p>
<p>Iorgulescu jr, prin dezvăluirile făcute în cadrul interviului menționat, a stârnit <span>reacții dure atât din partea familiei sale, cât și în familia celui pe care l-a accidentat mortal în septembrie 2019</span>.</p>
<ul>
<li>După ani de procese, Mario Iorgulescu a fost condamnat definitiv la 8 ani de închisoare, decizia venind de la Curtea de Apel București în iunie 2025.</li>
</ul>
<h2><span>Răsturnare de situație cu Mario Iorgulescu, internat în Italia</span></h2>
<p>La aproape două săptămâni de când Mario Iorgulescu i-a dat un interviu cu dezvăluiri incendiare privind viața sa, înainte și după accidentul din 2019, în care a făcut și mențiuni legate de perioada în care a fost internat în clinică, Dan Capatos a făcut lumină în cazul fiului lui Gino Iorgulescu.</p>
<p>Concret, în cea mai recentă emisiune a sa, Capatos a precizat că, deși Iorgulescu jr este internat într-o clinică, continuă să-i trimită mesaje și insistă să intre în direct, notează <span>Cancan</span>.</p>
<p>„El, în continuare, ne dă mesaje și ne sună că vrea să intre în direct, așa cum a făcut-o și cu Fulgy, deci nu ați reparat nimic cu faptul că l-ați băgat într-o clinică”, a afirmat Capatos în emisiunea sa.</p>
<p>„Nu mai da numărul ăsta nimănui. E mai rău în clinică, știți și voi, am încercat să mă sinucid. Nu mai vorbește nimeni din familie cu mine”, este un fragment dintr-un mesaj pe care Mario Iorgulescu i l-a trimis lui Capatos.</p>
<h2><span>Capatos: „Să vedeți buna credință a noastră”</span></h2>
<p>Tatăl lui Mario Iorgulescu a reacționat vehement după interviul pe care acesta l-a dat și a susține că dezvăluirile făcute de fiul său nu trebuie luate în seamă, ele fiind „<span>rezultatul unei dezorganizări psihice și delir</span>”.</p>
<p>În acest context, Dan Capatos a afirmat că „nu a dat curs” solicitărilor făcute de Mario Iorgulescu, subliniind că asta este o dovadă de „bună credință”, departe de acuzațiile care i s-au adus după apariția interviului menționat.</p>
<p>„Doar v-am comunicat o stare de fapt pe care probabil că nu o știați nici dumneavoastră, și nici domnul Iorgulescu, cred eu. Asta ca să vedeți buna credință a noastră, că nu am dat curs la așa ceva”, a spus Capatos.</p>
<p>De altfel, avocatul lui Iorgulescu jr, Virgil Boglea, a explicat, în emisiunea lui Capatos, că aceste episoade sunt puse pe seama afecțiunii medicale ale clientului său. Ba, mai mult, Boglea afirmă că „interzicerea telefonului nu cred că poate fi pusă în discuție”.</p>

]]></description>
    </item>
  </channel>
</rss>
