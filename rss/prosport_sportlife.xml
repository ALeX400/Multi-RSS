<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac s-a minunat de ce a trăit la Paris: „Nu cred că o să mai vedem vreodată”. EXCLUSIV</title>
      <link>https://www.prosport.ro/alte-sporturi/tenis/ion-tiriac-s-a-minunat-de-ce-a-trait-la-paris-nu-cred-ca-o-sa-mai-vedem-vreodata-exclusiv-20180365</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-s-a-minunat-de-ce-a-trait-la-Paris-„Nu-cred-ca-o-sa-mai-vedem-vreodata22.-EXCLUSIVIon-Tiriac-s-a-minunat-de-ce-a-trait-la-Paris-„Nu-cred-ca-o-sa-mai-vedem-vreodata22.-EXCLUSIV-e1748273760314.webp"/><br/><p>Duminică, 25 mai, în prima zi de la Roland Garros 2025, organizatorii parizieni au pregătit un eveniment special în onoarea lui Rafael Nadal (38 de ani), cel mai titrat jucător de tenis din istoria turneului de Grand Slam menționat.</p>
<p>De la eveniment nu a lipsit nici Ion Țiriac (86), magantul român fiind cunoscut pentru relația de prietenie pe care o are cu legenda tenisului iberic.</p>
<h2><span>Ion Țiriac a fost alături de Rafael Nadal la ceremonia de la Roland Garros 2025. Ce a spus despre evenimentul de la Paris</span></h2>
<p>Duminică, la <span>Paris a început în mod oficial Roland Garros 2025, turneu de Grand Slam la care sunt prezente și cinci românce pe tabloul principal</span>.</p>
<p>În prima zi turneului, organizatorii francezi au dorit să îl cinstească pe cel mai titrat jucător de tenis din istoria zgurii pariziene, anume Rafael Nadal.</p>
<p>Ibericul a câștigat Roland Garros de 14 ori de-a lungul carierei, record fără precedent, însă în 2025 nu va mai lua parte la competiție, deoarece este retras din „sportul alb” deja de mai bine de jumătate de an.</p>
<p>Totuși, Rafael Nadal le-a făcut deliciul organizatorilor și s-a prezentat la Paris. Și nu a mers singur acolo, ci alături de o mulțime de legende din lumea tenisului, care au dorit să îi fie alături într-un moment cu totul special. Roger Federer, Novak Djokovic sau Andy Murray și-au arătat susținerea față de Nadal.</p>
<p>Și, de asemenea, de la eveniment nu a lipsit nici <span>Ion Țiriac, care este cunoscut pentru relația de prietenie pe care o are cu legenda tenisului iberic</span>.</p>
<p>La ieșirea din arenă, cel mai bogat român din ultimii mulți ani a fost întâmpinat de reporterii <span>ProSport</span>, care au dorit să îi ia o reacție la cald. Minunat de ce a trăit la Paris, Ion Țiriac ne-a declarat:</p>
<blockquote><p>E o treabă meritată, e o treabă bine făcută. Ai văzut aproape 100 de Grand Slam-uri pe același teren, mai mult de atât nu se poate. Merită omul, rar ai văzut așa o treabă și nici nu cred că o să mai vedem vreodată. (n.r. – Se va mai naște un alt Nadal?) Da, totdeauna se naște un altul! Dar deocamdată nu e cazul”, a declarat Ion Țiriac, în exclusivitate pentru <span>ProSport</span>.</p></blockquote>
<h2><span>Ce a spus Rafael Nadal în cadrul ceremoniei de la Paris. Lacrimile i-au inundat din nou ochii</span></h2>
<p>Printre multele nume importante din lumea tenisului care și-au făcut apariția la Paris s-a regăsit și Simona Halep. Fostul lider WTA a urmărit evenimentul din tribune și a avut ocazia de a-l vedea pe Nadal cu lacrimi în ochi.</p>
<blockquote><p>E foarte dificil. Bună seara tuturor. Nu știu cum să încep. Am jucat pe acest teren atâția ani. Am suferit, am câștigat, am pierdut dar, mai presus de toate, mă bucur că am avut șansa de a juca aici. A fost o poveste incredibilă, care a început în 2004, când am sosit la Roland Garros pentru prima oară. Abia puteam umbla din cauza accidentărilor, însă am urcat în cârje până în vârful arenei. Am privit și am visat să mă întorc aici. În 2005 am fost pentru prima oară aici ca jucător, aveam 18 ani. Am jucat împotriva lui Richard Gasquet, prietenul și rivalul meu din copilărie. Din acea zi, am înțeles pe deplin ce înseamnă Roland Garros. Am experimentat totul în acești 20 ani, am avut rivali extraordinari precum Andy, Novak și Roger, dar și mulți alții care mi-au împins limitele mentale și fizice. Nimic nu ar fi fost așa de frumos fără aceste emoții. Roland Garros e un turneu unic, nu doar pentru că e fundamental în istoria tenisului, dar și datorită oamenilor care lucrează zi de zi pentru a face acest turneu unic”, a declarat Rafael Nadal, printre altele, la Paris.</p></blockquote>
<p>De-a lungul impresionantei sale cariere, Rafael Nadal a cucerit nu mai puțin de 22 de titluri de Grand Slam. Așa cum am preciza deja, 14 dintre acestea au fost adjudecate la Paris, ibericul lăsând o adevărată moștenire în capitala Franței.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/jMaSEkv1OIw?si=Bk3GgOuNpyy85DqD" title="YouTube video player" width="560"></iframe></p>

]]></description>
    </item>
    <item>
      <title>Vedeta TV a izbucnit în lacrimi la despărțirea de emisiune. A plecat definitiv</title>
      <link>https://www.prosport.ro/diverse/vedeta-tv-a-izbucnit-in-lacrimi-la-despartirea-de-emisiune-a-plecat-definitiv-20180435</link>
      <description><![CDATA[<img src="https://www.prosport.ro/wp-content/uploads/2025/05/Vedeta-TV-a-izbucnit-in-lacrimi-la-despartirea-de-emisiune.-A-plecat-definitiv.jpg"/><br/><p>Fostul internațional englez a izbucnit în lacrimi la ultima apariție în cadrul emisiunii de sport pe care a prezentat-o timp de 26 de ani.</p>
<p><span>Vedeta emisiunii „Meciul Zilei”</span> și-a luat rămas de la fanii care l-au urmărit ani de zile. Gary Lineker a fost vizibil emoționat când a revăzut imagini cu el de la primele emisiuni difuzate la BBC. Le-a mulțumit tuturor celor care i-au fost alături și l-au susținut în cei 26 de ani în care a prezentat „Meciul Zilei”.</p>
<h2><span>Gary Lineker, concediat de BBC după 26 de ani: final emoționant pentru gazda unei emisiuni celebre</span></h2>
<p>Gary Lineker a avut parte de o retragere demnă de un star de televiziune. În cadrul ultimei ediții prezentate de fostul internațional englez a urmărit alături de Micah Richards și Alan Shearer momente care l-au consacrat, dar și mesaje din partea unor antrenori celebri.</p>
<p>Foști colegi din teren, manageri, fotbaliști și apropiați i-au transmis un mesaj de rămas bun care l-a emoționat până la lacrimi pe Gary Lineker.  Pep Guardiola i-a spus că fanilor le va fi dor de aparițiile sale, în timp ce Claudiu Ranieri l-a lăudat pentru performanțele realizate dincolo de teren.</p>
<p>Co-gazdele emisiunii, Alan Shearer și Micah Richards, i-au oferit, simbolic, o gheată de aur. La final, Lineker a ținut un discurs emoționant în care le-a mulțumit celor din spatele camerei alături de care a făcut o echipă minunată în ultimii 26 de ani.</p>
<p>„Mulțumesc tuturor oamenilor din emisiune pe care nu îi vedeți… Mulțumesc tuturor. La fel ca în cariera mea de fotbalist, toți ceilalți au muncit din greu”, a spus Gary Lineker, la BBC.</p>
<h2><span>Plecare controversată de la BBC</span></h2>
<p>Încă din noiembrie 2024 a fost anunțată plecarea lui Gary Lineker din emisiunea „Meciul Zilei”. El va continua să prezinte meciuri de la Cupa Mondială și FA Cup, dar nu va mai face parte din formatul care l-a consacrat pe micile ecrane, după retragerea din fotbal.</p>
<p>Disputa cu conducerea BBC a pornit din cauza unor postări ale fostului fotbalist pe rețelele de socializare. În 2023 a fost suspendat temporar după o dispută privind imparțialitatea cauzată de comentariile critice pe care le-a făcut la adresa noii politici de azil a guvernului. El și-a recunoscut greșelile făcute față de postul TV și a spus-o public într-un video în care și-a anunțat retragerea.</p>
<blockquote><p>„Îmi pasă profund de acest joc și de munca pe care am depus-o la BBC de-a lungul anilor. După cum am spus, nu aș republica niciodată în mod conștient ceva antisemit, este împotriva a tot ceea ce reprezint. Totuși, recunosc eroarea și supărarea pe care le-am cauzat și reiterez cât de rău îmi pare. Acum, un pas înapoi pare a fi o acțiune responsabilă.”, a precizat Lineker, potrivit <span>The Sun. </span></p></blockquote>
<p>În noul sezon al emisiunii „Meciul Zilei” își vor face apariția prezentatori testați deja pe parcursul acestui sezon, Kelly Cates, Mark Chapman și Gabby Logan.</p>

]]></description>
    </item>
    <item>
      <title>Reacția Larisei, fosta soție a lui Marian Drăgulescu, după ce a aflat că legendarul gimnast se însoară a treia oară</title>
      <link>https://www.prosport.ro/sport-life/reactia-larisei-fosta-sotie-a-lui-marian-dragulescu-dupa-ce-a-aflat-ca-legendarul-gimnast-se-insoara-a-treia-oara-20180320</link>
      <description><![CDATA[<img src="https://www.prosport.ro/wp-content/uploads/2025/05/Reactia-Larisei-fosta-sotie-a-lui-Marian-Dragulescu-dupa-ce-a-aflat-ca-legendarul-gimnast-se-insoara-a-treia-oara-1400x1025.jpeg"/><br/><p>Fostul gimnast Marian Drăgulescu (44 de ani) și Simona Carmen s-au căsătorit recent, iar ceremonia religioasă a avut loc sâmbătă, 24 mai 2025.</p>
<p>Momentul nu a rămas nemarcat de Larisa, fosta soție a celebrului sportiv, care a postat un mesaj surprinzător la adresa celui cu care are <span>doi copii, Beatrice Maria și Richard Alexandru</span>. Larisa și Marian Drăgulescu au fost căsătoriți în perioada 2006-2009, iar relația dintre aceștia s-a menținut la un nivel civilizat, având în vedere faptul că au împreună doi copii.</p>
<h2><span>Reacția surprinzătoare a Larisei, fosta soție a legendarului gimnast: „Pregătită pentru nunta tatălui ei”</span></h2>
<p>Larisa, prima soție a fostului gimnast, a dat dovadă de multă înțelepciune, și a avut o reacție surprinzătoare în privința lui Marian Drăgulescu, care s-a însurat pentru a treia oară.</p>
<p>Astfel, într-o postare făcută de pagina sa de Facebook, în care apărea alături de fiica sa, Beatrice, i-a făcut o urare proaspătului însurățel.</p>
<p>„Pregătită pentru nunta tatălui ei! Felicitări și casă de piatră, Marian Drăgulescu”, a scris Larisa.</p>
<p>Iar dovada că Larisa a lăsat deoparte orice urmă de nemulțumire la adresa fostului soț a fost o altă postare în care apare fiica celor doi, cu un mesaj la fel de surprinzător.</p>
<p>„Beea a primit buchetul miresei și agrafa miresei. A venit super, super încântată acasă!”, a mai transmis fosta soție celebrului gimnast.</p>
<p><span>Marian Drăgulescu a anunțat că este dornic să mai aibă și alți copii</span> pe lângă cei doi pe care îi are împreună cu Larisa.</p>
<h2><span>Cine este Marian Drăgulescu</span></h2>
<p>Marian Drăgulescu (44 de ani) este cel mai titrat gimnast al României. A participat la Jocurile Olimpice de la Atena 2004, unde a câștigat medalia de argint la sol și două medalii de bronz, la sărituri și pe echipe.</p>
<p>Are opt medalii de campion mondial, primele fiind obținut la Gent, în 2001, la sol și sărituri, apoi la Debrecen (2002) a câștigat la sol, la Melbourne (2005) a luat aurul la sărituri, la Aarhus (2006) a câștigat solul și săriturile, la Londra (2009) s-a impus, din nou, la sol și la sărituri. Tot la sărituri a obținut argintul, la Anaheim (2003) și la Glasgow (2015).</p>
<p>La „Europene”, prima medalie de aur a fost la Bremen, în 2000, la sărituri, în timp ce pe echipe a câștigat medalia de argint.</p>
<p>Seria medaliilor de aur a continuat la Patras (2002), cu echipa și la sărituri, la Ljubljana (2004), echipe, individual compus, sol și sărituri, la Debrecen (2005), la sol, la Volos (2006), la sărituri, iar după o pauză de 11 ani s-a impus la Cluj-Napoca, la sol.</p>
<p>A avut șase medalii de argint la „Europene”, astfel: Bremen (2000), pe echipe, Volos (2006), Berna (2016), la sol și sărituri, Cluj-Napoca (2017), la sărituri.</p>
<p>La Bremen (2000) a obținut medalia de bronz, la individual compus, iar la Pastras (2002), a luat bronzul la sol.</p>

]]></description>
    </item>
    <item>
      <title>Apariție uluitoare la meciul lui Chivu. Supervedeta PRO TV a fost în gașca prietenilor antrenorului Parmei</title>
      <link>https://www.prosport.ro/fotbal-extern/aparitie-uluitoare-la-meciul-lui-chivu-supervedeta-pro-tv-a-fost-in-gasca-prietenilor-antrenorului-parmei-20180289</link>
      <description><![CDATA[<img src="https://www.prosport.ro/wp-content/uploads/2025/05/Aparitie-uluitoare-la-meciul-lui-Chivu.-Supervedeta-PRO-TV-a-fost-in-gasca-prietenilor-antrenorului-Parmei.webp"/><br/><p>Duminică, 25 mai 2025, la meciul Atalanta – Parma 2-3, din ultima etapă a Serie A, în tribunele stadionului Atleti Azzurri d’Italia și-a făcut apariția o vedetă din România.</p>
<p>Este vorba despre Andrei Tiberiu Maria (41 de ani), cunoscut sub numele de scenă Smiley, care s-a deplasat la Bergamo și a făcut parte din gașca prietenilor antrenorului Cristi Chivu (44).</p>
<h2><span>Cristi Chivu, susținut și de Smiley la meciul Atalanta – Parma 2-3. Cum a fost surprinsă supervedeta PRO TV</span></h2>
<p><span>Cristi Chivu a salvat-o pe Parma de la retrogradare</span>, după ce duminică, 25 mai, a învins-o pe Atalanta la Bergamo, scor 3-2 în ultima etapă din Serie A.</p>
<p>Așadar, după ce a remizat cu Napoli și Inter, primele două clasate din Serie A, și a învins-o pe Juventus, ocupanta locului 4, Cristi Chivu i-a venit de hac și Atalantei, care a încheiat stagiunea pe poziția a 3-a.</p>
<p>Antrenorul român a beneficiat de o susținere nebună în tribunele stadionului Atleti Azzurri d’Italia, unde s-a aflat inclusiv el, din cauza cartonașului roșu încasat în runda precedentă.</p>
<p>În frunte cu Adelina Chivu, soția antrenorului de la Parma, o întreagă armată de prieteni s-a deplasat din România la Bergamo pentru a-i face galerie grupării oaspete.</p>
<p>Iar printre imaginile distribuite de <span>Adelina Chivu pe pagina ei de Instagram</span> a putut fi observat și Andrei Tiberiu Maria, supervedeta PRO TV care e cunoscut sub numele de scenă Smiley.</p>
<p>Înaintea fluierului de start, Smiley și ceilalți membri ai găștii au fost surprinși cu un steag imens al României, dar și cu un fular al Parmei, pe care era imprimat următorul text: „Tutti al Tardini”, „Toți pe Tardini”, în traducere, trimitere la stadionul echipei antrenate de Chivu.</p>
<p>De asemenea, într-o altă poză distribuită pe rețelele de socializare și disponibilă în galeria foto a articolului, poate fi văzut inclusiv Cristi Chivu, care după meci li s-a alăturat prietenilor ce au venit să îl susțină.</p>
<h2><span>O salvare de la retrogradare cât un titlu</span></h2>
<p><span>Cristi Chivu s-a afișat</span> foarte emoționat la conferința de presă de după meciul Atalanta – Parma 2-3 și le-a transmis reporterilor că seara de 25 mai 2025 este una dintre cele mai frumoase din întreaga sa carieră la nivelul „sportului rege”:</p>
<blockquote><p>Aş vrea să le mulţumesc tuturor! Pentru mine această salvare valorează un Scudetto. Mulţi au spus că nu vom reuşi, dar am acceptat provocarea. Am câștigat multe în cariera mea, în primul rând ca fotbalist, dar rareori am fost atât de fericit”, a declarat Cristi Chivu, printre altele, după ce a izbutit să o mențină pe Parma în Serie A.</p></blockquote>
<p>În totalul de 13 meciuri bifate din postura de antrenor al Parmei, Cristi Chivu a înregistrat 3 victorii, 7 egaluri și 3 înfrângeri.</p>

]]></description>
    </item>
    <item>
      <title>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</title>
      <link>https://www.prosport.ro/sport-life/a-uitat-o-definitiv-pe-madalina-ghenea-cum-traieste-bulgarul-grigor-dimitrov-iubirea-cu-eiza-gonzalez-20179831</link>
      <description><![CDATA[<img src="https://www.prosport.ro/wp-content/uploads/2025/05/A-uitat-o-definitiv-pe-Madalina-Ghenea.-Cum-traieste-bulgarul-Grigor-Dimitrov-iubirea-cu-Eiza-Gonzalez-2.png"/><br/><p>Grigor Dimitrov a trecut peste despărțirea de Mădălina Ghenea și trăiește o adevărată poveste de dragoste cu Eiza Gonzalez.</p>
<p>Bulgarul și-a exprimat iubirea față de actrița mexicană prin două imagini postate pe rețelele de socializare.</p>
<h2><span>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</span></h2>
<p><span>Mădălina Ghenea și Grigor Dimitrov s-au despărțit</span> în luna octombrie a anului 2023. Jucătorul de tenis bulgar a uitat-o definitiv pe româncă și acum formează un cuplu cu Eiza Gonzalez. Dimitrov a distribuit o poză cu actrița din Mexic și a pus o inimioară de culoare roșie.</p>
<p>Bulgarul a postat o imagine și cu Fountain of Youth, un film de acțiune și aventură în care Eiza Gonzalez o joacă pe Esme.</p>
<h2><span>Eiza Gonzalez e vrăjită de Grigor Dimitrov</span></h2>
<p>Eiza Gonzalez, actriță și cântăreață mexicană, <span>e vrăjită de Grigor Dimitrov</span> și a spus că bulgarul e cel mai grijuliu om.</p>
<p>„Grigor Dimitrov ești special. Ești cu adevărat omul meu preferat și nu pot să cred că am fost atât de norocoasă încât să te găsesc.</p>
<p>Ai readus atât de multe în mine că nu am crezut vreodată că este posibil. Pentru cel mai bun, cel mai grijuliu om, admir fiecare centimetru din omul care ești și devii. Abia aștept să sărbătorim multe, multe altele pentru totdeauna. Te iubesc, G”, a scris Eiza Gonzalez, pe Instagram.</p>
<blockquote><p>Mi se pare că e momentul potrivit să clarific faptul că eu și Grigor (n.r. Dimitrov) am decis să mergem pe căi diferite. Vă rog să respectați intimitatea noastră și să nu credeți tot ce apare despre noi. Sunt foarte recunoscătoare pentru timpul pe care l-am petrecut împreună, atât ca prieteni dragi, cât și ca iubiți în ultimii 6 ani. Din cauza programului nostru greu, al evenimentelor și responsabilităților pe care le avem, a fost cea mai bună variantă pentru a merge înainte”, a spus Mădălina Ghenea despre despărțirea de Grigor Dimitrov.</p></blockquote>

]]></description>
    </item>
  </channel>
</rss>
