<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Detalii cutremurătoare despre decesului fotbalistului de la Petrolul! Clubul este în stare de șoc</title>
      <link>https://www.prosport.ro/fotbal-intern/detalii-cutremuratoare-despre-decesului-fotbalistului-de-la-petrolul-clubul-este-in-stare-de-soc-20385098</link>
      <description><![CDATA[<img src="https://www.prosport.ro//wp-content/uploads/2026/02/Detalii-cutremuratoare-despre-decesului-fotbalistului-de-la-Petrolul-Clubul-este-in-stare-de-soc.jpeg"/><br/><p>O veste cutremurătoare a tulburat clubul Petrolul Ploiești! Un foarte tânăr jucător al clubului, Mario Cofaru (16 ani), component al Grupei U17, a decedat în condiții cutremurăroare.</p>
<p>Accidentul a avut loc la Comarnic, unde potrivit unor surse apropiate anchetei, citate de <span>observatorulph.ro</span>, tânărul se deplasa între liniile de cale ferată. El a fost lovit din spate de un tren care circula pe ruta Galați-Brașov.</p>
<p>Mecanicul locomotivei a semnalat accidentul, iar la fața locului au sosit mai multe ambulanțe, care au încercat resuscitarea. Efortul cadrelor medicale a fost însă în zadar, tânărul fiind transportat la spitalul din Ploiești pentru autopsie. Mecanicul locomotivei a fost testat cu aparatul etilotest, iar rezultatul a arătat că nu consumase alcool.</p>
<h2><span>Nu ar fi auzit locomotiva din cauza glugii</span></h2>
<p>Se bănuiește că tânărul, care locuia pe un deal din Comarnic, a coborât spre gară, pe o scurtătură, cu intenția de a veni la Ploiești la antrenament. Din cauza ninsorii, ar fi avut o glugă pe cap și nu ar fi auzit semnalul mecanicului de locomotivă, care l-a acroșat mortal.</p>
<p>Cauza oficială a decesului va fi comunicată de Poliția Prahova, care a deschis o anchetă în acest sens. Accidentul a blocat circulația pe ruta Ploiești – Brașov în jurul orelor 14:00-15:00.</p>
<p>Mario Cofaru venise la Petrolul, în vara trecută, de la HM Junior Câmpina și a îmbrăcat tricoul galben-albastru în meciurile din Liga Elitelor disputate în acest sezon. Conducerea Petrolului s-a declarat în stare de șoc și a transmis condoleanțe familiei. El era un fotbalist foarte talentat, care se impusese rapid în echipă.</p>
<p>„O veste cutremurătoare pentru familia Petrolul Ploiești! Un foarte tânăr jucător al clubului nostru, Mario Cofaru (16 ani), a plecat, astăzi, dintre noi, lăsând un gol imens în sufletele familiei, colegilor de echipă și ale tuturor celor care l-au cunoscut.</p>
<p>Component al Grupei „U17”, Mario făcuse pasul către clubul nostru, în vara trecută, venind de la HM Junior Câmpina. A îmbrăcat, astfel, tricoul „galben-albastru” în meciurile din Liga Elitelor, disputate în acest sezon, și avea o întreagă carieră promițătoare în față.</p>
<p>Odihneste-te în pace, Mario! Condoleanțe familiei îndoliate!”, au transmis reprezentanții celor de la Petrolul Ploiești, printr-o postare pe pagina de Facebook.</p>

]]></description>
    </item>
    <item>
      <title>Ca pentru un titlu de campioană! Ce prime încasează angajații patronului care îi face soției din România un cadou de 32 de milioane de euro</title>
      <link>https://www.prosport.ro/alte-sporturi/auto-moto/ca-pentru-un-titlu-de-campioana-ce-prime-incaseaza-angajatii-patronului-care-ii-face-sotiei-din-romania-un-cadou-de-32-de-milioane-de-euro-20385036</link>
      <description><![CDATA[<img src="https://www.prosport.ro//wp-content/uploads/2026/02/Ca-pentru-un-titlu-de-campioana-Ce-prime-incaseaza-angajatii-patronului-care-ii-face-sotiei-din-Romania-un-cadou-de-32-de-milioane-de-euro.jpg"/><br/><p>Miliardarul Piero Ferrari este un om cu dare de mână, care are grijă și de angajații săi. Italianul, moștenitorul imperiului creat de tatăl său, Enzo Ferrari, oferă niște prime fabuloase pentru rezultatele scuderiei de anul trecut. Prime la nivel financiar de titlu câștigat la fotbal în SuperLiga României.</p>
<p>Concret, pentru performanțele de anul trecut, fiecare dintre cei aproximativ 5.000 de angajați Ferrari încasează câte 14.900 de euro, cea mai mare recompensă oferită vreodată de angajator.</p>
<p>În 2025, Ferrari a vândut 13.640 de mașini noi la nivel mondial, și chiar dacă producătorul nu a reușit să egaleze performanța record din 2024, firma a obținut cele mai mari venituri din istoria sa. Marca italiană a avut venituri nete în valoare de 7.1 miliarde de euro, în timp ce profitul operațional a fost de 2.1 miliarde de euro, o creștere de 12% față de 2024, după cum scrie <span>profit.ro</span>.</p>
<h2><span>Romina Gingașu și Piero Ferrari sunt împreună de nouă ani</span></h2>
<p>Piero Ferrari și Romina Gingașu, soția lui, sunt împreună din 2017, iar în 2021 s-au căsătorit. Anul viitor, vor aniversa 9 ani de relație, iar magnatul s-a pregătit din timp și i-a cumpărat deja un cadou spectaculos soției sale: un avion Bombardier Challenger 3500, în valoare de 32 de milioane de euro. Romina Gingașu are doar 34 de ani, în timp ce soțul acesteia a împlinit în luna martie 80 de ani, dar diferența mare de vârstă dintre ei nu a fost niciodată un impediment în relația lor.</p>
<p>„Cred că ne completăm, ia și din energia mea, deci e OK. Piero are o pasiune pentru muzică, are o cameră wow, plină cu tot felul de sisteme, e ca un cinema. Și discurile vechi din vinil sunt pasiunea sa.</p>
<p>Suntem oameni foarte normali. M-am obișnuit cu eticheta aceasta și cu legătura dintre noi. Este practic soțul meu și nu am cum să-l refuz. Eu i-am mai spus și lui.</p>
<p>Eu nu m-am căsătorit cu Porche. Dacă mă căsătoream cu Porche îl aveam pe Ferdinand lângă mine. Era chiar o glumă. Dar m-am căsătorit cu Ferrari și asta e crucea. Ăsta mi-a fost destinul”, a spus Romina Gingașu, în emisiunea „La Măruță”.</p>
<p>Ferrari produce bani pe bandă rulantă. Stocul mărcii este sold-out pe întreg anul 2026 și pe o bună parte din 2027, iar până în 2030 vor fi lansate nu mai puțin de 20 de modele noi.</p>

]]></description>
    </item>
    <item>
      <title>VIDEO Noua „bijuterie” de 70.000.000 de euro a orașului, cu vedere la lac, a stârnit controverse din cauza capacității și a parcărilor</title>
      <link>https://www.prosport.ro/fotbal-extern/noua-bijuterie-de-70-000-000-de-euro-a-orasului-cu-vedere-la-lac-a-starnit-controverse-din-cauza-capacitatii-si-a-parcarilor-20384864</link>
      <description><![CDATA[<img src="https://www.prosport.ro//wp-content/uploads/2026/02/Noua-„bijuterie-de-70.000.000-de-euro-a-orasului-cu-vedere-la-lac-a-starnit-controverse-din-cauza-capacitatii-si-a-parcarilor-1400x765.jpg"/><br/><p>Noua „bijuterie” de stadion a orașului Como, care ar trebui să îl înlocuiască pe bătrânul „Giuseppe Sinigaglia Djarum”, inaugurat în urmă cu un secol, are parte de piedici neașteptate.</p>
<p>Proiectul de 70.000.000 de euro, cu vedere la lac, este pe pauză, din cauza unui conflict izbucnit între primărie și autoritățile locale.</p>
<h2><span>Iubitorii fotbalului din Como mai au de așteptat după noul stadion de 70.000.000 de euro</span></h2>
<p>La Milano, unul dintre cele mai mari orașe ale Italiei, <span>urmează să fie ridicat în viitorul nu foarte îndepărtat un nou stadion de 1.500.000.000 de euro și 72.000 de locuri,</span> pe care vor evolua cele două mari rivale locale, Inter și AC Milan.</p>
<p>La nici o oră distanță de mers cu mașina de capitala modei mondiale, în orașul Como, iubitorii „sportului rege” așteaptă, de asemenea, să îi vadă la treabă pe favoriți pe o nouă arenă.</p>
<p><span>Como se transformă într-o forță a fotbalului din Serie A</span>, iar în acest sezon, sub comanda antrenorului spaniol Cesc Fabregas, luptă în premieră la cupele europene.</p>
<p>Și în pragul ascensiunii fulminante pe care o are echipa, primăria din Como a decis să finanțeze ridicarea unui nou stadion pe locul bătrânului „Giuseppe Sinigaglia Djarum”, care a fost inaugurat în urmă cu un secol și are o capacitate de doar 12-13 mii de locuri.</p>
<p>Planul sună frumos pe hârtie, mai ales că arena va fi tot pe malul lacului și va avea o vedere superbă, însă în realitate are câteva probleme care au fost imediat sesizate de autoritățile locale.</p>
<p>Potrivit <span>StadiumDB.com</span>, poliția, câteva asociații de locuitori și chiar politicieni locali, au pus la zid primăria pentru că nu s-a gândit la anumite detalii importante. Spre exemplu, una dintre îngrijorări face trimitere la capacitatea arenei, mai ales la cea destinată sectorului oaspeților, care ar urma să aibă doar 980 de locuri. Așa cum am precizat deja, Como vrea să joace pe un nou stadion pentru că visează să devină o echipă cu pretenții la nivelul fotbalului italian. Însă, acest scenariu nu poate fi posibil din moment ce fanii adversarelor vor beneficia de nici 1.000 de tichete, un număr extrem de mic.</p>
<p>„Poliția sugerează să se facă modificări în proiect astfel încât oaspeții să beneficieze de o întreagă tribună”, informează sursa citată.</p>
<h2><span>Multiple probleme legate de parcare</span></h2>
<p>Pe de altă parte, parcarea nu va fi exact în incinta stadionului, așa cum se obișnuiește în cazurile arenelor moderne, ci la aproximativ 1.2 kilometri distanță, într-o clădire cu mai multe etaje din zona Pulesin. În plus, aceasta va asigura doar 400 de locuri, despre care se crede, de asemenea, că sunt insuficiente.</p>
<p>Și, nu în ultimul rând, traficul din zona respectivă este unul infernal chiar și atunci când nu sunt programate meciuri de fotbal. Iar în scenariul unor meciuri cu AC Milan, Inter, Juventus, Napoli, AS Roma sau echipe din cupele europene, accesul rutier în zonă s-ar putea bloca de tot.</p>
<p>„Este o zonă deja foarte aglomerată, cu trafic, școli, navetiști și chiar mulți turiști, mai ales în weekenduri”, informează aceeași sursă.</p>
<p>Primăria a făcut deja mai multe compromisuri la nivelul proiectului pentru noul stadion, însă chiar și așa, autoritățile locale au în continuare nemulțumiri și au decis să meargă în instanță pentru a le rezolva înainte de demararea șantierului.</p>
<p>Cu toate acestea, Alessandro Rapinese, primarul orașului Como, a asigurat că demersurile sale nu vor fi blocate, deoarece nevoia unui nou stadion este evidentă:</p>
<p>„A declarat la Espansione TV că responsabilitatea procedurală revine conducerii și totodată a confirmat că direcția politică rămâne neschimbată. Primăria intenționează să continue colaborarea cu clubul Como 1907 pentru realizarea noului stadion Sinigaglia, în ciuda opoziției autorităților locale. Stadionul trebuie modernizat și nu intenționează să oprească procesul de investiție”, au mai informat cei de la sursa citată mai sus.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/PxL94mgKdt4?si=aIqMZII8KpJJL5nF" title="YouTube video player" width="560"></iframe></p>

]]></description>
    </item>
    <item>
      <title>EXTRA S-a lăsat liniştea printre arabi când Sorana Cîrstea şi-a făcut apariția la petrecerea jucătoarelor de la Dubai</title>
      <link>https://www.prosport.ro/diverse/s-a-lasat-linistea-printre-arabi-cand-sorana-cirstea-si-a-facut-aparitia-la-petrecerea-jucatoarelor-de-la-dubai-20384436</link>
      <description><![CDATA[<img src="https://www.prosport.ro//wp-content/uploads/2025/11/Sorana-Cirstea-rasfatata-de-mostenitorul-imperiului-Tiriac.-Cadoul-cu-care-a-trezit-o-duminica-e1763904635433.jpg"/><br/><p><span>Sorana Cîrstea a atras toate privirile la petrecerea oficială organizată pentru jucătoarele participante la turneul WTA 1000 de la Dubai. </span></p>
<p><span>Îmbrăcată într-o rochie elegantă, românca a fost una dintre cele mai remarcate prezențe ale serii.</span></p>
<h2><span>Sorana Cîrstea a atras toate privirile</span></h2>
<p><span>Evenimentul, devenit deja tradiție la competițiile importante din circuit, a adunat nume importante din tenisul mondial feminin. În momentul în care Sorana și-a făcut apariția, reacțiile din sală nu au întârziat.</span></p>
<p><span>Apariția vine într-un moment bun pentru jucătoarea din România. Sorana Cîrstea s-a calificat în optimile de finală ale turneului de la Dubai <span>după o victorie clară</span> în fața cehoaicei Linda Noskova, scor 6-1, 6-4, într-un meci care a durat puțin peste o oră.</span></p>
<p><span>Românca a controlat primul set fără emoții, reușind două break-uri rapide și închizând setul. În setul secund a avut un început mai complicat, <span>însa a reușit să îl câștige</span>.</span></p>
<p><span>În optimile competiției, Sorana o va întâlni pe câștigătoarea duelului dintre Alexandra Eala și Jasmine Paolini. </span><span>Turneul de la Dubai aduce vești bune și pentru Jaqueline Cristian, care s-a calificat la rândul ei în optimi, profitând de abandonul adversarei din turul secund. Pentru un loc în sferturi, aceasta o va înfrunta pe Mirra Andreeva.</span></p>
<h2><span><b>Sume importante pentru Sorana obținute la acest turneu</b></span></h2>
<p><span>După victoria de ieri, pe care a obținut-o în fața Aliaksandrei Sasnovich, scor 6-3, 7-6 (6) românca a încasat 49.250 de dolari, precum și 120 de puncte WTA. Acum, suma este similară și după victoria cu Linda Noskova.</span></p>
<p><span>„Sunt foarte fericită cu această victorie! Am avut o adversară foarte puternică, ce a jucat cam agresiv în partea a doua a meciului, dar mă bucur că am reușit să câștig în doar două seturi.</span></p>
<p><span>Mă bucur să vin aici, după ce am fost în stare să cuceresc titlul la Transylvania Open, în fața propriilor suporteri. A fost o mare provocare să reușesc acest lucru. E special pentru mine să joc aici la Dubai. Între turnee, vin foarte des aici să mă antrenez. E ca a doua mea casă. Sper să merg cât mai departe în această competiție”, a declarat Sorana Cîrstea, în interviul de pe teren.</span></p>

]]></description>
    </item>
    <item>
      <title>VIDEO Teroarea marii campioane din cauza soțului alcoolic şi gelos: „M-a bătut atât de tare încât l-am implorat să mă omoare”</title>
      <link>https://www.prosport.ro/alte-sporturi/handbal/teroarea-marii-campioane-din-cauza-sotului-alcoolic-si-gelos-m-a-batut-atat-de-tare-incat-l-am-implorat-sa-ma-omoare-20383774</link>
      <description><![CDATA[<img src="https://www.prosport.ro//wp-content/uploads/2026/02/Teroarea-marii-campioane-din-cauza-sotului-alcoolic-si-gelos-„M-a-batut-atat-de-tare-incat-l-am-implorat-sa-ma-omoare_-1400x841.jpg"/><br/><p>Svetlana Kitic (65 de ani), mare campioană a sportului din fosta Iugoslavie, multiplă medaliată olimpic, inclusiv cu aur la Jocurile de la Los Angeles 1984, a povestit teroarea pe care a trăit-o din cauza soțului alcoolic și gelos.</p>
<p>Născută la Tuzla, în estul actualei Bosnia Herțegovina, Svetlana a fost căsătorită cu Goran Bogunovic, un descoperitor de talente, în intervalul 1988-1990. Cei doi sunt și părinții unei fete, pe nume Marina.</p>
<h2><span>Teroarea prin care a putut să treacă Svetlana Kitic timp de doi ani. Campioana olimpică a trăit un film de groază cu Goran Bogunovic, soțul alcoolic și gelos</span></h2>
<p>Svetlana Kitic este una dintre legendele sportului din fosta Iugoslavie și e considerată și astăzi una dintre cele mai mari handbaliste din toate timpurile.</p>
<p>Pentru naționala de handbal feminin a fostei Iugoslavii, ea a marcat nu mai puțin de 911 goluri în 202 apariții. De asemenea, a contribuit la cucerirea argintului la Jocurile Olimpice Moscova 1980, iar patru ani mai târziu, la Olimpiada de la Los Angeles, Svetlana Kitic și naționala de handbal feminin a Iugoslaviei au pus mâna pe mult râvnitul aur. Și, nu în ultimul rând, ea și coechipierele au obținut o medalie de argint la Campionatul Mondial din Coreea de Sud 1990.</p>
<p>Pe final de carieră, în intervalul 2002-2003, când Iugoslavia era deja istorie, Svetlana Kitic a decis să reprezinte Bosnia Herțegovina la nivel internațional, ea fiind născută la Tuzla, în estul statului din urmă menționat. Cu toate acestea, fosta jucătoare de handbal a rămas la fel de iubită pe întreg teritoriul fostei Iugoslavii, iar în 2010, spre exemplu, a câștigat Premiul Oscar pentru Popularitate în Serbia.</p>
<p>Din păcate, nu doar aceste realizări au adus-o pe Svetlana în atenția presei internaționale, ci și un episod dramatic prin care a trecut la finalul anilor ’80.</p>
<p>Ea a fost căsătorită cu un descoperitor de talente al acelor vremuri, Goran Bogunovic, care din nefericire a supus-o unor chinuri greu de descris. În cei doi ani de mariaj, în care au dat naștere și unei fete, pe nume Marina, Svetlana Kitic a fost bătută brutal de partener, care <span>era alcoolic și gelos</span>.</p>
<p>Și chiar dacă nu <span>a fost amenințată cu moartea</span>, ea a ajuns în situația de a-și dori să își dea ultima suflare. În cadrul unui interviu cutremurător pe care l-a acordat sârbilor de la <span>Sportal.Blic.Rs</span>, ea și-a amintit că și-a implorat soțul să îi curme viața, doar pentru a nu mai suferi:</p>
<p>„Am tăcut pentru că mi-a fost rușine să-l denunț pe tatăl copilului meu. Dar totul a durat până când am ajuns în punctul în care eram mai mereu la secția de urgențe a spitalului. Eram mai mult acolo decât pe terenul de sport. Și în cele din urmă m-am dus la poliție și am povestit tot. Da, vorbesc despre Goran Bogunovic, al treilea soț. El este tatăl Marinei. La câteva luni după divorț, a dispărut fără urmă. Regret că nu am pus capăt acelei traume mai devreme. M-a bătut în repetate rânduri, din cauza alcoolului. Bea enorm și era teribil de gelos. Nikola (n.r. – un băiat pe care îl avea dintr-o căsătorie precedentă) nu locuia cu mine pe atunci, era cu tatăl lui, al doilea meu soț. Iar Mara avea cam trei ani. Din fericire, își amintește doar puțin din ce s-a întâmplat. Și a încercat să ascundă totul în suflet. Nu prea vorbim despre asta… Filosofia mea de viață este să iert toate lucrurile urâte care mi s-au întâmplat, dar să nu uit. Și, da, bineînțeles că au rămas traume. Când aud pe cineva certându-se sau răstindu-se, întotdeauna rog acea persoană să coboare tonul… Adică, dacă simt că se poate ajunge la o ceartă, mă supăr rău de tot. (…) Abuzatorii știu bine să își ascundă fața și cu cât ajungi să îi iubești mai tare, cu atât te vor bate mai rău. Atât de rău încât vei ajunge să crezi că te vor ucide. Chiar și eu am ajuns în punctul în care i-am zis: omoară-mă dacă vrei, eu nu voi mai rămâne cu tine! Nu știam ce să mai fac, acelea sunt momentele în care te închizi complet în tine, devii o victimă. Divorțul a durat 5, 6 ani, asta a fost cea mai mare rușine, mai ales din cauza copilului. Era a treia mea căsătorie și am făcut totul pentru a o salva. Copiii știu, Mara chiar mi-a salvat viața o dată. Nu îmi mai e rușine să vorbesc despre acest subiect, așa că discut deschis cu copiii. Trebuie să știe că nu sunt singuri”, a declarat Svetlana Kitic, potrivit sursei citate.</p>
<h2><span>Avertisment pentru toate femeile</span></h2>
<p>Totodată, uriașa handbalistă a citat din bătrâni pentru a le avertiza pe femeile de pretutindeni: un agresor care își lovește partenera o dată, nu se va opri!</p>
<p>„Bătrânii noștri spun: Odată ce ridică mâna asupra ta, o va face din nou! Inclusiv mama îmi spunea mereu asta, dar nu am ascultat-o. Credeam că va trece, că se va schimba, așa că ziceam să mai dăm o șansă de dragul copilului. Apoi (n.r. – după divorț), de teama că se va întâmpla din nou, i-am transmis următorului meu partener prin ce am trecut. Și l-am avertizat să nu ridice vocea la mine nici măcar din greșeală, darămite să ridice mâna, pentru că nu știu ce aș putea face. Oricum, așa ceva nu mi s-a mai întâmplat niciodată”, a mai punctat Svetlana Kitic.</p>
<p>La nivel de club, Svetlana Kitic le-a reprezentat pe Jedinstvo Tuzla, Radnicki Belgrad și Zeljeznicar. Ea și-a încheiat cariera de sportivă profesionistă în 2006.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/t95ZrUJrBsI?si=_RYCMKEwZtekeGi3" title="YouTube video player" width="560"></iframe></p>

]]></description>
    </item>
  </channel>
</rss>
