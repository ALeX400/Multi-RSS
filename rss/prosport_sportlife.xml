<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce face milionarul Cristi Borcea în fiecare zi cu Valentina Pelinel: „Minimum două ore”</title>
      <link>https://www.prosport.ro/diverse/ce-face-milionarul-cristi-borcea-in-fiecare-zi-cu-valentina-pelinel-minimum-doua-ore-20186372</link>
      <description><![CDATA[<img src="https://www.prosport.ro/wp-content/uploads/2025/06/Ce-face-milionarul-Cristi-Borcea-in-fiecare-zi-cu-Valentina-Pelinel-„Minimum-doua-ore.jpg"/><br/><p>Cristi Borcea a povestit cum își petrece timpul alături de Valentina Pelinel în fiecare zi.</p>
<p><span>Fostul acționar de la Dinamo </span>București trăiește o frumoasă poveste de dragoste cu fostul model Valentina Pelinel. Cei doi sunt căsătoriți de șapte ani și au împreună trei copii: Milan și gemenele Indira și Rania. Milionarul este deja la a treia căsnicie și are 9 copii cu patru femei diferite. Se pare că alături de Valentina Pelinel este cel mai fericit, iar zilnic se simte cel mai bine când petrece două ore alături de aleasa inimii.</p>
<h2><span>Tabietul de care nu se desprind Cristi Borcea și Valentina Pelinel: „Cea mai mare relaxare”</span></h2>
<p>Cristi Borcea a ieșit din lumea fotbalului și nu vrea să mai audă de vreo posibilă revenire la conducerea clubului său de suflet. Acum are mai mult timp liber, iar printre munca de zi cu zi acordă multă atenție familiei. În cadrul unui podcast a dezvăluit cum decurge o zi din viața sa. Cea mai mare relaxare este atunci când petrece două ore pe terasă alături de frumoasa sa soție și discută în timp ce fumează un trabuc.</p>
<blockquote><p>„Mă duc la birou, stau, întâlniri, discuții… până pe la 5:00-6:00. După aia mă duc la sală. Și după aia, relaxarea mea, ori ies cu Valentina la un restaurant sau cu copiii. Dar cea mai mare relaxare, stau minim două ore cu Valentina pe terasă, fumez un trabuc și discutăm. Și după aia, am o oră, am tabietul meu cu măști, cu vreo cască în cap de somn…”, a declarat Cristi Borcea pentru iAMnews.</p></blockquote>
<h2><span>Cristi Borcea s-a oprit la 9 copii: „E suficient”</span></h2>
<p>Soția milionarului a declarat că e nevoie de multă energie și timp pentru a oferi în mod egal iubire și atenție celor trei copii așa că s-au oprit aici. Și din celelalte relații Borcea mai are șase copii, astfel că deja<span> îi este foarte greu să gestioneze</span> relația cu fiecare în parte.</p>
<blockquote><p>„Nu, cred că e suficient, mai ales că odată ce îi ai în casă și vezi cum decurge viața cu trei copii îți dai seama că toți au nevoie de tine și trebuie să te împarți cumva, să le acorzi iubire și atenție. Și cred că ne-am oprit la momentul oportun, mai ales că ei mai au șase frați și cred că suntem destui. Am și eu 44 de ani deja, adică trebuie să ne gândim și la asta, nu?”, a declarat Valentina Pelinel pentru <span>Cancan.</span></p></blockquote>

]]></description>
    </item>
    <item>
      <title>A plătit 400.000.000 de dolari pentru un imperiu imobiliar, dar nu toate afacerile lui au avut succes. Ce se întâmplă cu numeroase săli de fitness care poartă franciza Mayweather</title>
      <link>https://www.prosport.ro/sport-life/a-platit-400-000-000-de-dolari-pentru-un-imperiu-imobiliar-dar-nu-toate-afacerile-lui-au-avut-succes-ce-se-intampla-cu-numeroase-sali-de-fitness-care-poarta-franciza-mayweather-20186140</link>
      <description><![CDATA[<img src="https://www.prosport.ro/wp-content/uploads/2025/06/A-platit-400.000.000-de-dolari-pentru-un-imperiu-imobiliar-dar-nu-toate-afacerile-lui-au-avut-succes.-Ce-se-intampla-cu-numeroase-sali-de-fitness-care-poarta-franciza-Mayweather-1.jpg"/><br/><p>Floyd Mayweather, milionarul din box care a dorit să aibă succes în afaceri, este tot mai aproape de un colaps financiar în unul din domeniile în care este angrenat. Numeroasele săli de fitness ale fostului pugilist sunt închise, rând pe rând.</p>
<p>După ce a investit 400 de milioane de dolari în domeniul imobiliar, Floyd Mayweather este nevoit să „strângă cureaua” și să renunțe la unele business-uri mai puțin profitabile. Fostul sportiv legendar a hotărât să închidă mai multe săli de fitness.</p>
<h2><span>Floyd Mayweather „strânge cureaua”, după ce a investit 400.000.000 de dolari în imobiliare</span></h2>
<p>După ce a dorit să-și construiască un adevărat imperiu imobiliar, Mayweather a văzut că rezultatele nu erau chiar cele dorite. Ritmul de vânzare nu este cel pe care l-a așteptat, astfel a hotărât să își închidă alte business-uri, mai puțin profitabile.</p>
<p>Americanul deține <span>mai multe săli de fitness și box</span>. În perioada de glorie a acestei afaceri, Mayweather avea peste 70 de locații în franciză, dar acestea au început să fie închise rând pe rând, din cauza faptului că nu erau profitabile.</p>
<p>Mai multe dintre aceste francize vor să-l dea în judecată pe fostul pugilist, iar alte șase cer proceduri de mediere pentru că nu a făcut ceea ce a promis în luna octombrie 2021 și nu a mai oferit niciun fel de capital pentru ajutorul afaceriștilor care-i doreau brandul.</p>
<p>„Băieți, dacă aveți probleme cu umplerea sălilor, sunați-mă. Voi veni să ajut pentru a le putea umple. Pe gratis, pur și simplu mă sunați. O să vin singur, cu propriii mei bani, oriunde ați fi”, a spus Floyd Mayweather la un eveniment, în urmă cu aproape patru ani, conform Business Insider.</p>
<p>Aflat în public, David Weis, un afacerist care a fost convins de Mayweather, a deschis șase francize. Omul de afaceri a plătit 85.000 de dolari pentru a putea obține numele fostului pugilist, dar s-a dovedit a fi un fiasco total. Acesta a trebuit să investească sute de mii de dolari pentru a putea închiria și amenaja spațiile după cerințele brandului creat de american.</p>
<h2><span>Floyd Mayweather vrea să dea un tun imobiliar de 400.000.000 de milionae de dolari</span></h2>
<p>Floyd Mayweather <span>a achiziționat peste 1.000 de apartamente</span> înt unul dintre cele mai exclusiviste locuri ale Statelor Unite ale Americii. Locația aleasă este Upper Manhattan, acolo unde a plătit, în medie, 400.000 de dolari pentru un apartament.</p>
<p>„Am muncit din greu pentru a-mi construi o viaţă în care să-mi pot alege aventurile şi dacă acele aventuri încă mai generează milioane de dolari, şi mai bine. Succesul nu este ceva din care te retragi, este ceva în ce te perfecţionezi…</p>
<p>Este în regulă ca Jeff Bezos (60 de ani), Bill Gates (68 de ani) şi Warren Buffett (93 de ani) să-şi construiască continuu moştenirea şi bogăţia şi sunt celebraţi ca oameni de afaceri inteligenţi. Dar, când eu, un bărbat de culoare mult mai tânăr, aleg să fac acelaşi lucru, devine cumva o problemă pentru detractorii care nu au un nume, mulţi care sunt ocupaţi de buzunarele lor”, a comentat Mayweather.</p>

]]></description>
    </item>
    <item>
      <title>Cât de sărac a fost Mihai Pintilii, înainte să dea de banii mulți de la Gigi Becali: „Vindeam cupru și aluminiu pentru ghete. Nu mâncam o zi întreagă și beam apă de izvor”</title>
      <link>https://www.prosport.ro/sport-life/cat-de-sarac-a-fost-mihai-pintilii-inainte-sa-dea-de-banii-multi-de-la-gigi-becali-vindeam-cupru-si-aluminiu-pentru-ghete-nu-mancam-o-zi-intreaga-si-beam-apa-de-izvor-20186190</link>
      <description><![CDATA[<img src="https://www.prosport.ro/wp-content/uploads/2025/06/Cat-de-sarac-a-fost-Mihai-Pintilii-inainte-sa-dea-de-banii-multi-de-la-Gigi-Becali-„Vindeam-cupru-si-aluminiu-pentru-ghete.-Nu-mancam-o-zi-intreaga-si-beam-apa-de-izvor-scaled-e1748871206841-1400x816.jpg"/><br/><p>Mihai Pintilii a discutat despre copilăria grea pe care a avut-o, atunci când recunoaște că nu avea susținere pentru a ajunge fotbalist. Antrenorul a dezvăluit că vindea cupru și aluminiu pentru a avea ghete, nu avea bani de mâncare și bea apă de la izvor.</p>
<p>Unul dintre cei mai apreciați foști jucători ai celor de la FCSB, actualmente antrenor secund, Mihai Pintilii își spune povestea grea pe care a trăit-o când era doar un puști. Preferatul lui Gigi Becali a învins toate condițiile dificile și a devenit un fotbalist cu multe meciuri internaționale și o carieră de invidiat.</p>
<h2><span>Mihai Pintilii își spune povestea vieții. De la sărăcie la campion al României cu echipa lui Gigi Becali</span></h2>
<p>Proaspăt <span>campion al României pentru a doua oară la rând</span>, Mihai Pintilii a oferit un interviu dur, dar real, pentru <span>Golazo</span>. Antrenorul secund al formației „roș-albastre” dezvăluie ce obstacole avea de înfruntat atunci când era doar un copil fără posibilități.</p>
<p>„Tata lucra la o societate și îmi dădea niște cupru sau aluminiu într-o pungă, pe care să-l vând pentru ca să-mi iau o pereche de adidași. N-aveam susținerea pe care o au cei din ziua de azi.</p>
<p>Măcar să fii lăudat. Să-ți zică cineva: «Bravo, mă». A venit o singură dată la meci mama, Dumnezeu să o ierte, cu tata și atunci mi-am dat autogol. Păi?! Acasă mai aveam puțin și eram sub masă. Îmi spuneau că nici nu știu să alerg. Mama a zis că nu mai vine niciodată.</p>
<p>Nu te gândi că aveam mental coach cum e în ziua de azi! Treceam singur peste tot. Mă regăseam pe terenul de fotbal. Când eram supărat și nervos mă duceam la fotbal. Găseam trei-patru băieți și jucam fotbal. Acolo mă eliberam!.</p>
<p>Eram închis și batjocorit și acolo găseam ceva. Luam mingea și eram la liber. Făceam lucrurile de zici că eram într-un paradis. Nu simțeam durere sau foame, deși poate nu mâncasem o zi întreagă. Mergeam cu colțul de pâine și beam apă de izvor”, a declarat Mihai Pintilii.</p>
<h2><span>Cifrele carierei lui Mihai Pintilii</span></h2>
<p>De-a lungul carierei de fotbalist, Mihai Pintilii a jucat pentru Jiul Petroșani, Internațional Curtea de Argeș, Pandurii Târgu Jiu, FCSB, Al Hilal și Hapoel Tel Aviv. Fostul mijlocaș defensiv a adunat la nivel de profesioniști un total de 314 partide, în care a punctat de 19 ori și a oferit 22 de pase decisive.</p>
<p>Sub „tricolor”, Pintilii a strâns un impresionant număr de 45 de partide, în care a marcat un singur gol, care însă a rămas în memoria fanilor naționalei, contra Ungariei, în celebrul 3-0 de pe Arena Națională. El a debutat sub comanda lui Victor Pițurcă, în anul 2011.</p>
<p>Actualul antrenor secund al lui FCSB s-a retras din activitatea sportivă în 2020, iar de atunci a rămas în staff-ul bucureștenilor. Deși nu a avut <span>licență de antrenor la început</span>, Gigi Becali i-a oferit credit și ca antrenor principal. Din cauza lipsei calificării, Pintilii a trebuit să facă un pas în spate la sosirea cipriotului Elias Charalambous, alături de care a câștigat două titluri de campion al României și o Supercupă a României.</p>

]]></description>
    </item>
    <item>
      <title>Cât de bogat este, de fapt, George Copos: „Are peste un miliard de euro. Numai Athenee Palace face 200.000.000 de euro”</title>
      <link>https://www.prosport.ro/diverse/cat-de-bogat-este-de-fapt-george-copos-are-peste-un-miliard-de-euro-numai-athenee-palace-face-200-000-000-de-euro-20186169</link>
      <description><![CDATA[<img src="https://www.prosport.ro/wp-content/uploads/2025/06/Cat-de-bogat-este-de-fapt-George-Copos-„Are-peste-un-miliard-de-euro.-Numai-Athenee-Palace-face-200.000.000-de-euro.webp"/><br/><p>Dumitru Dragomir (79 de ani), fost președinte al Ligii Profesioniste de Fotbal în intervalul 1996 – 2013, a dezvăluit cât de bogat este, de fapt, George Copos (72).</p>
<p>Fostul patron al clubului de fotbal Rapid București a fost cunoscut mai mereu ca fiind unul dintre cei mai avuți oameni din România, însă suma avansată de Mitică Dragomir este de-a dreptul surprinzătoare!</p>
<h2><span>Dumitru Dragomir a pus lupa pe averea lui George Copos</span></h2>
<p>Dumitru Dragomir, ex-șef al LPF timp de aproape două decenii, are în continuare multiple conexiuni la nivelul fotbalului românesc și este cu ochii ca pe butelie pe cei care au finanțat sau finanțează „sportul rege”.</p>
<p>De altfel, <span>Mitică Dragomir nu s-a sfiit în trecut să estimeze averea lui Gigi Becali la peste două miliarde de euro</span>, sumă care a părut șocantă.</p>
<p>Și mai recent, <span>Dumitru Dragomir l-a luat la puricat pe Dan Șucu, acționarul majoritar de la Rapid și Genoa, iar despre acesta a spus că are o avere de 300-400 de milioane de euro</span>.</p>
<p>Iar următorul nume care a ajuns pe buzele fostului președinte al Ligii Profesioniste de Fotbal este George Copos. Ieșit din acționariatul Rapidului în 2013, Copos continuă să fie unul dintre cei mai avuți români, în principal datorită afacerilor din domeniul hotelier pe care le gestionează.</p>
<p>Pe scurt, George Copos este patronul Ana Hotels, cel mai mare grup hotelier din România, care cuprinde unități de cazare de lux în București, la malul mării, dar și în Poiana Brașov. Totodată, trebuie menționat că fostul patron al Rapidului gestionează și grupul de cofetării Ana Pan.</p>
<p>Pus în postura de a-i estima averea lui Copos, Mitică Dragomir a spus că aceasta se învârte în jurul a un miliard de euro. Iar de departe, cea mai valoroasă proprietate din portofoliul lui Copos este Athene Palace, un hotel din București care este afiliat rețelei InterContinental. Despre proprietatea din urmă menționată, Dumitru Dragomir spune că are o valoare de peste 200.000.000 de euro.</p>
<blockquote><p>(n.r. – Copos are avere așa mare?) Păi, numai Athenee Palace face peste 200 de milioane de euro. Are un miliard Copos. Are două hoteluri în Poiană, a vândut fabrica aia la Pitești cu peste 30 de milioane de euro. Clădirea pe care a făcut-o acum costă peste 100 de milioane de euro”, a declarat Dumitru Dragomir la Fanatik.</p></blockquote>
<h2><span>La ce clădire a făcut trimitere Mitică Dragomir</span></h2>
<p>Cel mai probabil, clădurea de „peste 100 de milioane de euro” la care a făcut trimitere Dumitru Dragomir este Ana Tower, un turn de birouri de 25 de etaje pe care George Copos l-a ridicat în zona de nord a Capitalei, lângă Crowne Plaza. La momentul construcției, clădirea de peste 35.000 de metri pătrați închiriabili avea un preț estimat la peste 40.000.000 de euro.</p>
<p>Și, nu în cele din urmă, trebuie precizat că din portofoliul lui George Copos face parte și Ana Residence, o societate prin care familia fostului patron de la Rapid București gestionează mai multe hectare de teren din București.</p>

]]></description>
    </item>
    <item>
      <title>Sezonul ceremoniilor pentru jucătorii Craiovei. Derogare de la selecţioneri pentru evenimente</title>
      <link>https://www.prosport.ro/sport-life/sezonul-ceremoniilor-pentru-jucatorii-craiovei-derogare-de-la-selectioneri-pentru-evenimente-20186100</link>
      <description><![CDATA[<img src="https://www.prosport.ro/wp-content/uploads/2025/06/Sezonul-ceremoniilor-pentru-jucatorii-Craiovei.-Derogare-de-la-selectioneri-pentru-evenimente-1400x1050.jpg"/><br/><p>Pauza dintre sezoane este prilej de vacanţe, dar şi de căsătorii pentru jucătorii Universităţii Craiova. Printre cei care au profitat de această perioadă pentru a-şi uni destinele cu alesele lor sunt Nicuşor Bancu şi Anzor Mekvabishvili.</p>
<p>Căpitanul Ştiinţei, Nicuşor Bancu (32 de ani) s-a căsătorit cu Cătălina Achim, cu care are un băieţel de 7 ani. „Casă de piatră, Nicușor și Cătălina Bancu!”, le-a transmis clubul din  Bănie. Cununia religioasă a avut loc la biserica „Mântuleasa”, din centrul oraşului, apoi invitaţii au mers la un restaurant.</p>
<p>Deşi a semnat prelungirea contractului cu Universitatea Craiova până în 2028, internaţionalul ar putea pleca în vara aceasta liber de contract, dacă primeşte o ofertă atractivă, antrenorul Mirel Rădoi insistând pe lângă finanţatorul Mihai Rotaru să-i permită căpitanului să părăsească echipa, după 11 ani, fără pretenţii materiale.</p>
<h2><span>Bancu, învoit de Mircea Lucescu pentru a se căsători</span></h2>
<p>„Bancone” a căpătat o derogare din partea selecţionerului Mircea Lucescu pentru a celebra evenimentul, el fiind convocat la lotul României pentru meciurile cu Austria şi Cipru, din preliminariile CM 2026. Colegii săi din Bănie, Vladimir Screciu şi Alexandru Mitriţă, au ajuns deja sub comanda lui „Il Luce”, amânându-şi astfel vacanţa de vară.</p>
<p>Tot în weekend-ul trecut, un alt jucător al Craiovei care a sărbătorit a fost portarul Silviu Lung Jr., care a celebrat botezul copilului său. Veteranul din poarta Ştiinţei a fost titular în ultimele meciuri de campionat, după ce Laurenţiu Popescu a gafat în eşecul de pe teren propriu cu Rapid.</p>
<p>Acum o săptămână, Andrei Ivan şi-a botezat băiatul, invitaţi fiind câţiva colegi de la Universitatea Craiova, precum şi fostul căpitan de la FCSB, Florinel Coman. Andrei Ivan va reveni în Bănie, după împrumutul în Turcia, la Adanaspor, formaţie care a retrogradat în Liga a III-a.</p>
<h2><span>Şi Anzor Mekvabishvili şi-a pus pirostriile, înainte de a merge la lot</span></h2>
<p>Georgianul Anzor Mekvabishvili a profitat, de asemenea, de pauza de vară pentru a se căsători cu Anna.</p>
<p>Şi mijlocaşul de 24 de ani a avut nevoie de permisiunea selecţionerului naţionalei Georgiei, francezul Willy Sagnol, care a apelat la jucătorul Universităţii Craiova pentru amicalele cu Insulele Feroe şi Insulele Capului Verde.</p>
<p>În schimb, cei mai importanţi jucători ai Georgiei, Kvicha Kvaratskehia de la PSG, Mamardashvili de la Valencia, Mikautadze de la Lyon sau Davitashvili de la St. Etienne au fost scutiţi de prezenţa la lot.</p>

]]></description>
    </item>
  </channel>
</rss>
