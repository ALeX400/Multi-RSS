<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rebecca Dumitrescu, fiica Anamariei Prodan, a cucerit New York-ul. Ce lovitură a dat în SUA</title>
      <link>https://www.prosport.ro/diverse/rebecca-dumitrescu-fiica-anamariei-prodan-a-cucerit-new-york-ul-ce-lovitura-a-dat-in-sua-20173891</link>
      <description><![CDATA[<img src="https://www.prosport.ro/wp-content/uploads/2025/05/Rebecca-Dumitrescu-fiica-Anamariei-Prodan-a-cucerit-New-York-ul.-Ce-lovitura-a-dat-in-SUA.jpg"/><br/><p>Anamaria Prodan (52 de ani) nu și-a putut ascunde entuziasmul, după ce fiica ei, Rebecca Dumitrescu (26), a cucerit New York-ul.</p>
<p>Tânăra, pe care impresara de fotbaliști o are din relația cu ex-baschetbalistul Tiberiu Dumitrescu, și-a găsit în sfârșit vocația, după ce în urmă cu mai mulți ani a cochetat cu modelingul, dar și cu „sportul rege”.</p>
<h2><span>„Sunt atât de mândră de fiica mea minunată!”. Sufletul Anamariei Prodan, umplut cu fericire de Rebecca Dumitrescu</span></h2>
<p>Anamaria Prodan a simțit din nou gustul mândriei de a fi părinte, după ce a primit o veste importantă tocmai de peste ocean, din Statele Unite ale Americii mai precis.</p>
<p>Acolo se află fiica ei cea mare, Rebecca Dumitrescu, pe care o are din relația cu ex-baschetbalistul Tiberiu Dumitrescu. Tot din mariajul cu acesta, impresara de fotbaliști o are și pe Sarah Dumitrescu, în vârstă de 25 de ani, care i-a călcat pe urme tatălui și a ajuns să practice baschetul la nivel de performanță.</p>
<p>Revenind la Rebecca, fata cea mare a Anamariei Prodan, aceasta și-a încercat norocul în mai multe domenii de activitate, toate radical diferite.</p>
<p>Pe scurt, <span>Rebecca Dumitrescu a practicat modelingul de la vârsta de 14 ani</span> și părea că va face o carieră în acest sens. Însă, după ce a devenit mai mare, ea s-a răzgândit, deoarece și-a dat seama că nu are personalitatea necesară pentru a defila: „Nu îmi plăcea, sunt foarte timidă”, a mărturisit Rebecca, într-un interviu acordat în urmă cu ceva timp.</p>
<p>Mai recent, în 2020, <span>Rebecca Dumitrescu a surprins cu intrarea sa în fotbal, după ce a devenit parte a Consilului de Administrație de la clubul FC Hermannstadt</span>, care în 2025 a jucat finala Cupei României. Însă, această aventură nu a durat mult, deoarece mama ei, care se afla în prim-planul grupării sibiene pe atunci, s-a retras din proiect.</p>
<p>În cele din urmă, Rebecca Dumitrescu a ales să își exploateze latura artistică și a decis să își încerce norocul cu o carieră de pictor. Și se pare că de data aceasta și-a găsit cu adevărat vocația, deoarece recent a bifat o performanță impresionantă în Statele Unite ale Americii.</p>
<p>Concret, Rebecca Dumitrescu a avut prima ei expoziție importantă la New York, unul dintre orașele de referință atunci când vine vorba despre arta de mare valoare.</p>
<p>Contactată pentru a-i fi luată o reacție, Anamaria Prodan nu și-a putut ascunde entuziasmul și a explicat, pe scurt, ce a însemnat vestea venită din SUA pentru ea:</p>
<blockquote><p>Sunt atât de mândră de fiica mea minunată. Recent a avut expoziția ei de artă la New York, unde și-a prezentat lucrările extraordinare. Te iubesc enorm!”, a declarat Anamaria Prodan, citată de <span>DigiSport.ro</span>.</p></blockquote>
<h2><span>Ce o inspiră pe Rebecca Prodan să picteze</span></h2>
<p>Rebecca Dumitrescu nu este la prima expoziție bifată în Statele Unite ale Americii, deoarece în urmă cu câteva luni a avut ocazia de a-și prezenta operele de artă și la Los Angeles, pe coasta de vest a continentului nord-american.</p>
<p>Și în California, fiica Anamariei Prodan a avut parte de un real succes cu lucrările ei.</p>
<p>Întrebată fiind de unde îi vine inspirația atunci când pune mâna pe pensule și începe să picteze, Rebecca Dumitrescu a transmis:</p>
<blockquote><p>Cred că ce pictez este ca o extensie din mine, cum sunt eu în general”, a punctat tânăra artistă, într-un interviu acordat pentru <span>Cancan.ro</span>.</p></blockquote>

]]></description>
    </item>
    <item>
      <title>Gică Hagi şi Gică Popescu au decis cu cine votează în finala George Simion – Nicuşor Dan: „România pe primul loc”</title>
      <link>https://www.prosport.ro/diverse/gica-hagi-si-gica-popescu-au-decis-cu-cine-voteaza-in-finala-george-simion-nicusor-dan-romania-pe-primul-loc-20173865</link>
      <description><![CDATA[<img src="https://www.prosport.ro/wp-content/uploads/2025/05/Gica-Hagi-si-Gica-Popescu-au-decis-cu-cine-voteaza-in-finala-George-Simion-Nicusor-Dan_-„Romania-p-1400x762.jpg"/><br/><p>Gică Hagi şi Gică Popescu s-au prezentat la vot încă de la primele ore ale dimineții și au decis cu cine votează în marea finală dintre George Simion și Nicuşor Dan.</p>
<p>În ziua votării pentru alegerea noului președinte al României cele două legende ale fotbalului românesc se află în Turcia acolo unde celebrează împlinirea a 25 de ani de la câștigarea Cupei UEFA alături de Galatasaray. Deși se află departe de țară, cei doi au decis să își exercite dreptul la vot. Gică Hagi a postat și un mesaj pe rețelele de socializare în care a evidențiat faptul că „România e pe primul loc”.</p>
<h2><span>Gică Hagi și Gică Popescu au votat pentru România</span></h2>
<p>Aflați în Turcia cu ocazia celebrării unui moment special din cariera lor de fotbaliști, oficialii de la Farul Constanța au mers împreună la Consulul General al României la Istanbul și au votat. Gică Hagi a distribuit un clip video pe rețelele de socializare cu momentul în care a mers la vot.</p>
<p>Legendarii fotbaliști au fost întâmpinați cu mare bucurie de persoanele din comisia de votare, iar după ce și-au exercitat dreptul la vot au făcut poze cu toată lumea și au acordat autografe.</p>
<blockquote><p>„România pe primul loc”, este mesajul transmis de Gică Hagi pe rețelele de socializare, la scurt timp după ce a votat.</p></blockquote>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2F10GheorgheHagi%2Fvideos%2F1915221152614373%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<h2><span>Ce își dorește Gică Hagi de la viitorul președinte al României: „Cine va fi, care va fi, trebuie să investească în sport”</span></h2>
<p>Întrebat despre alegerile prezidențiale, <span>Gică Hagi nu a precizat</span> cu cine urmează să voteze, dar a vorbit deschis despre ce ar trebui să facă cel care va câștiga cursa pentru Cotroceni.</p>
<p>Antrenorul de la Farul Constanța speră ca viitorul președinte să își îndrepte atenția mai mult către sport și să investească, dar și să dea o lege prin care să se acționeze la cluburi ca în străinătate, nu să aibă de câștigat de la stat doar echipele care sunt finanțate de primării și consilii, ci toată lumea să poată beneficia de fonduri în mod egal.</p>
<blockquote><p>„Eu sunt la fotbal, nu știu. Pe mine mă interesează ca sportul în România să fie prioritar. Trebuie să fie un lucru important în România. Cine va fi, care va fi, trebuie să investească în sport. Dar așa cum trebuie, nu pentru unii într-o parte și pentru alții în altă parte.</p>
<p> </p>
<p>O lege unitară pentru toți, să ni se dea la fel, dacă se dă ceva. Să fim toți privați. Sau să facem totul să fie cum fac cei de afară. Asta își dorește Hagi! Pentru toți la fel, nu primăriile și consiliile să dea pentru unii cât vor și pentru alții să stăm”, a declarat Gică Hagi în conferința de presă.</p></blockquote>

]]></description>
    </item>
    <item>
      <title>Nu o să uite toată viața meciul FCSB – Universitatea Craiova. A cerut-o de soție în tribune: ce răspuns a dat femeia!</title>
      <link>https://www.prosport.ro/diverse/nu-o-sa-uite-toata-viata-meciul-fcsb-universitatea-craiova-a-cerut-o-de-sotie-in-tribune-ce-raspuns-a-dat-femeia-20173868</link>
      <description><![CDATA[<img src="https://www.prosport.ro/wp-content/uploads/2025/05/Nu-o-sa-uite-toata-viata-meciul-FCSB-Universitatea-Craiova.-A-cerut-o-de-sotie-in-tribune-ce-raspuns-a-dat-femeia.jpeg"/><br/><p>A fost sărbătoare pe Arena Națională, acolo unde FCSB a sărbătorit câștigarea titlului alături de suporteri, dar o fană a roș-albaștrilor a trăit un alt moment important de care nu va uita toată viața.</p>
<p>FCSB și-a asigurat titlul de campioană cu trei etape înainte de final, iar la ultimul meci de pe teren propriu roș-albaștrii au sărbătorit în fața a peste 53.000 de spectatori. Un alt moment a eclipsat partida chiar în apropiere de masa presei. Un fan înfocat al campioanei en-titre a ținut să profite la maximum de această zi și și-a cerut soția în căsătorie. Bineîneles că răspunsul a fost „DA” și cei doi s-au sărutat în aplauzele fanilor care au asistat la momentul romantic.</p>
<h2><span>Moment special la FCSB – Universitatea Craiova: Un fan și-a cerut iubita în căsătorie</span></h2>
<p>Partida FCSB – Universitatea Craiova a avut o semnificație specială pentru cei 53.000 de suporteri prezenți la stadion, dar pentru un bărbat emoțiile au atins un alt nivel, dat fiind faptul că a fost momentul în care „și-a luat inima în dinți” și a cerut-o de soție pe cea care i-a fost alături la bine și la greu în ultima perioadă.</p>
<p>Imaginile i-au surprins pe amândoi extrem de emoționați, iar după ce bărbatul s-a așezat în genunchi și a întrebat-o pe partenera sa dacă vrea să fie soția lui, aceasta a răspuns categoric „DA” și s-au sărutat pasional. Toată lumea din tribune a asistat la acest moment romantic i-a aplaudat pe cei doi îndrăgostiți, care au atras atenția de la meci pentru câteva minute.</p>
<h2><span>Petrecere spectaculoasă și distracție la maximum în rândul roș-albaștrilor înainte și după meci</span></h2>
<p>Elevii lui Elias Charalambous au dat startul petrecerii de vinerea trecută, atunci când, matematic, FCSB a devenit campioana României. Petrecerea a continuat și după victoria de la U Cluj, 1-0, iar înainte de meciul cu Universitatea Craiova, jucătorii le-au făcut o surpriză fanilor și au venit la stadion<span> îmbrăcați în diferite personaje celebre</span> din filme, desene animate sau prin care și-au reprezentat tradiții din țara natală.</p>
<p>Imediat după meci, Darius Olaru a dat startul petrecerii. Staff-ul și jucătorii s-au urcat în <span>autocarul personalizat </span>și au mers prin oraș pentru a prezentat trofeul Superligii. După ce au trecut prin Piața Constituției unde i-au așteptat mii de fani și au celebrat cu artificii, petrecerea a continuat la un club de fițe unde s-a dansat până a doua zi pe ritm de manele, cu celebrul interpret Iuly Neamțu.</p>
<p>FCSB mai are de disputat un meci cu CFR Cluj înainte de a încheia oficial sezonul 2024-2025 cu un total de 64 de meciuri. Nu va fi timp de vacanță deoarece majoritatea fotbaliștilor vor pleca la echipele naționale după care va urma primul tur preliminar din Liga Campionilor.</p>

]]></description>
    </item>
    <item>
      <title>Milionarul Adrian Mititelu a votat în finala George Simion – Nicuşor Dan: „Românii vor face azi istorie”</title>
      <link>https://www.prosport.ro/diverse/milionarul-adrian-mititelu-a-votat-in-finala-george-simion-nicusor-dan-romanii-vor-face-azi-istorie-20173815</link>
      <description><![CDATA[<img src="https://www.prosport.ro/wp-content/uploads/2025/05/Milionarul-Adrian-Mititelu-a-votat-in-finala-George-Simion-Nicusor-Dan-„Romanii-vor-face-azi-istorie22-1400x821.png"/><br/><p>Duminică, 18 mai 2025, afaceristul care deține clubul de fotbal FC U Craiova, milionarul Adrian Mititelu (57 de ani), și-a exercitat dreptul de care beneficiază ca cetățean al unei țări democratice și a votat în finala de la alegerile prezidențiale, George Simion (38) – Nicușor Dan (55).</p>
<p>Imediat după ce a introdus buletinul de vot în urnă, Mititelu a încărcat o fotografie pe rețelele de socializare. Iar în dreptul acesteia, antreprenorul și-a expus, pe scurt, gândurile.</p>
<h2><span>Toată România iese la vot pentru a decide finala George Simion – Nicușor Dan! Patronul FC U Craiova, Adrian Mititelu, reacție despre turul 2 al alegerilor prezidențiale</span></h2>
<p><span>George Simion și Nicușor Dan sunt protagoniști în turul 2 al alegerilor prezidențiale din România</span>, iar duminică, 18 mai 2025, până la ora 14:00, peste 7.000.000 de români și-au exercitat dreptul la vot, potrivit datelor afișate de Autoritatea Electorală Permanentă (AEP).</p>
<p>Vestea este îmbucurătoare, mai ales prin comparație cu felul în care au arătat lucrurile în primul tur. La data de 4 mai, până la ora 15:00, puțin peste 5.000.000 de români merseseră la urne pentru a pune ștampila pe un candidat. Așadar, diferența este una serioasă și toată țara așteaptă cu sufletul la gură primele exit-poll-uri, programate să fie date publicității după ora 21:00.</p>
<p>Până atunci, nume importante din sportul românesc dau dovadă de spirit civic și ies în număr mare la vot. Spre exemplu, <span>Ion Țiriac a mers la urne cu șapca MAGA pe care i-a dat-o cadou Donald Trump</span> și nu s-a sfiit să vorbească despre viitorul pe care îl dorește pentru România începând cu data de 19 mai.</p>
<p>La vot s-a prezentat și patronul clubului de fotbal FC U Craiova, Adrian Mititelu, care imediat după ce a ieșit din secția de votare a realizat o postare pe rețelele de socializare.</p>
<p>Mai întâi de toate, afaceristul a ținut să spună că și-a exercitat unul dintre cele mai importante drepturi ale sistemului democratic, dreptul la vot. Ulterior, Adrian Mititelu a adăugat:</p>
<blockquote><p>Am votat! Am rămas fidel valorilor EUROATLANTICE! Cred în România EUROPEANĂ! Românii azi vor trece un examen greu, vor face istorie!”, a scris Adrian Mititelu, pe <span>pagina sa de Facebook</span>, postarea sa reușind să adune câteva sute de aprecieri în doar o oră.</p></blockquote>
<h2><span>Detaliile vestimentare</span></h2>
<p>Dacă Ion Țiriac, în momentul în care s-a dus la secția de votare de la Liceul „Jean Monet” din București, a ales să își asorteze costumul cu șapca MAGA primită cadou de la Donald Trump, Adrian Mititelu s-a îmbrăcat într-un trening reprezentativ echipei de fotbal pe care o patronează, FC U Craiova.</p>
<p>Însă, la fel ca magnatul Țiriac, Adrian Mititelu a optat și el pentru o șapcă. Una pe care a putut fi văzut drapelul României, steagul reprezentativ Uniunii Europene și cel al Organizației Tratatului Atlanticului de Nord (NATO).</p>
<p><iframe allowfullscreen="allowfullscreen" frameborder="0" height="609" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fadrianmititelu.1968%2Fposts%2Fpfbid029UMSkoYTuWqjmGidj3n4BUBNgihoAsG6C8pfKR2dX8zR6jLey4C5nzdovkdqK5mZl&amp;show_text=true&amp;width=500" style="border: none; overflow: hidden;" width="500"></iframe></p>

]]></description>
    </item>
    <item>
      <title>Ion Țiriac a mers la vot cu şapca MAGA pe care i-a dat-o cadou Donald Trump: „Să ni se audă glasul! Nu vrem război”</title>
      <link>https://www.prosport.ro/alte-sporturi/tenis/ion-tiriac-a-mers-la-vot-cu-sapca-maga-pe-care-i-a-dat-o-cadou-donald-trump-sa-ni-se-auda-glasul-nu-vrem-razboi-20173762</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-a-mers-la-vot-cu-sapca-MAGA-pe-care-i-a-dat-o-cadou-Donald-Trump-„Sa-ni-se-auda-glasul-Nu-vrem-razboi22.jpg"/><br/><p>Duminică, 18 mai 2025, Ion Țiriac (86 de ani) și-a îndeplinit rolul de cetățean model și a mers la vot pentru a participa activ la turul doi al alegerilor prezidențiale din România.</p>
<p>Cel mai bogat om al țării și-a făcut apariția la secția de votare deschisă la Liceul „Jean Monet” din București, iar pe capul său a putut fi observată șapca MAGA pe care i-a dat-o cadou nimeni altul decât Donald Trump (78).</p>
<h2><span>Reacția lui Ion Țiriac în ziua în care toți românii își aleg președintele! Magnatul și-a făcut apariția la vot cu șapca MAGA primită de la Donald Trump</span></h2>
<p>Ion Țiriac, cel mai bogat român de mulți ani de zile și un adevărat model pentru iubitorii sportului și sectorului antreprenorial, nu a putut omite importanța pe care ziua de duminică, 18 mai 2025, o are pentru viitorul țării.</p>
<p>Românii de pretutindeni își aleg președintele, cu ocazia turului doi al alegerilor, iar în primele ore ale zilei prezența la urne a fost cel puțin îmbucurătoare. În jurul orei 12:00, s-a estimat că peste 1.000.000 de români au votat în plus față de aceeași oră înregistrată la primul tur al alegerilor prezidențiale.</p>
<p>Ion Țiriac și-a făcut și el apariția la urne, iar locația în care a mers să pună ștampila pe buletinul de vot a fost Liceul „Jean Monet” din București.</p>
<p>Încă dinainte de a intra în cabina de vot, miliardarul a atras toate privirile alegătorilor, dar și a obiectivelor camerelor de filmat. Și asta pentru că Ion Țiriac a ales să își asorteze costumul elegant cu șapca MAGA pe care i-a dat-o cadou însuși protagonistul mișcării „Make America Great Again”, anume Donald Trump, cel de-al 45-lea și 47-lea președinte din istoria Statelor Unite ale Americii.</p>
<p>Imediat după ce a ieșit din cabina de vot, Ion Țiriac și-a îndeplinit rolul de model până la capăt și a oferit câteva declarații în fața reporterilor, evidențiind faptul că își dorește un președinte pentru România care să dea dovadă de demnitate și hotărâre.</p>
<blockquote><p>Eu și toți românii cred că ne dorim un președinte care să ne reprezinte și pe cei care l-am votat, dar și pe cei care am votat adversarul dumnealui, și pe cei care sunt în afara țării, adică pe toți românii. Mai important este, însă, să reprezinte țara. Noi, în ultimii ani, nu am fost reprezentați așa cum trebuie, ca țara care am fost, ca țara care suntem și țara pe care vrem să o câștigăm, să fim ceea ce am fost odată. Trebuie să-i facem pe partenerii noștri să ne înțeleagă că suntem granița Europei, că avem datoriile pe care le avem față de comunitatea în care suntem, de care ne-am achitat întotdeauna. Noul președinte ar trebui, cu o demnitate și cu o hotărâre tipic românească, să fie acolo și să ni se audă glasul. Nu vrem război, suntem la granița unui război, după părerea mea noul președinte ar trebui să vadă cum poate să scoată 5% din PIB pentru arme, mai bine să nu le scoată pentru arme și să vedem dacă nu le putem pune într-un fond global pe tot pământul ăsta, să vedem ce facem într-un viitor foarte apropiat, când o să fim 16 miliarde nu 8, cât suntem acum. Deci demnitate, hotărâre și să ne reprezinte pe toți românii și să ne adune la un loc. Pentru asta am venit aici, pentru asta am votat”, a declarat Ion Țiriac, după ce și-a exercitat votul la turul doi al alegerilor prezidențiale.</p></blockquote>
<h2><span>Ce a spus despre șapca MAGA primită de la Donald Trump</span></h2>
<p>În ceea ce privește șapca MAGA pe care Ion Țiriac a avut-o pe cap la secția de votare de la Liceul „Jean Monet” din Capitală, aceasta poate fi cumpărată de pe magazinul oficial care îi poartă numele lui Donald Trump. Este vorba despre modelul „45-57 MAGA hat – White/Gold”, care are un preț de achiziție de 55 de dolari.</p>
<p>Însă, exemplarul lui Ion Țiriac este cu totul și cu totul special, deoarece nu a fost achiziționat online, ci i-a fost oferit magnatului român de însuși Donald Trump.</p>
<blockquote><p>Șapca asta am primit-o de la domnul președinte Trump, când am primit-o era cu o lună înainte de alegeri, am avut plăcerea și onoarea să îl cunosc acum acum 40 de ani, când era un mare businessman și mi-am socotit eu datoria să spun că are un slogan foarte bun pentru Statele Unite. Acest slogan l-am împrumutat și eu pentru România și asta aș vrea eu, să aducem România acolo unde a fost odată, să ne respecte toți așa cum îi respectăm și noi. Să nu mai aștept 20 de ani pentru un Schengen, să nu mai așteptăm vizele de pomană și așa mai departe, suntem egali cu toții, chit că suntem o țară mult mai mititică decât marile puteri”, a completat Ion Țiriac.</p></blockquote>
<p><span>Ion Țiriac și Donald Trump au o relație apropiată</span>, iar magnatul român chiar a avut ocazia de a ieși „la bere” cu președintele SUA și de a merge la vânătoare cu fiul acestuia. Totodată, în cadrul unui eveniment la care a luat parte recent, <span>Ion Țiriac a rememorat și o glumă pe care a făcut-o la adresa lui Donald Trump</span>, cu mult timp în urmă, și pe care americanul nu a gustat-o cum se anticipa.</p>

]]></description>
    </item>
  </channel>
</rss>
