<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Țeapă” pentru Ioana Năstase. Cum a fost păcălită soția lui Ilie Năstase: s-a judecat în Austria și e bună de plată!</title>
      <link>https://www.prosport.ro/diverse/teapa-pentru-ioana-nastase-cum-a-fost-pacalita-sotia-lui-ilie-nastase-s-a-judecat-in-austria-si-e-buna-de-plata-20265601</link>
      <description><![CDATA[<img src="https://www.prosport.ro//wp-content/uploads/2025/09/„Teapa-pentru-Ioana-Nastase.-Cum-a-fost-pacalita-sotia-lui-Ilie-Nastase-s-a-judecat-in-Austria-si-e-buna-de-plata.jpg"/><br/><p>Soția lui Ilie Năstase e bună de plată pentru o faptă petrecută în afara granițelor țării de către persoana care i-a cumpărat mașina.</p>
<p>Ioana Năstase s-a trezit cu un proces pe numele său. A vândut mașina unei persoane pe care o considera de bună credință, dar acum e bună de plata după ce bărbatul a circulat cu viteză în Austria și amenzile au venit pe numele soției lui Ilie Năstase. Avocații au sfătuit-o să îl dea în judecată pe bărbat, dar nu vrea să îi facă rău.</p>
<h2><span>Situația dificilă în care s-a trezit Ioana Năstase: „Am plătit eu tot”</span></h2>
<p>În urmă cu un an, Ioana Năstase și-a vândut mașina, dar a făcut abia anul acesta actele ca să o treacă pe numele noul proprietar. Soția lui Nasty a fost șocată când a aflat că e în postura de pârât într-un dosar înregistrat la finalul lunii iunie, la Judecătoria Constanța. A luat legătura cu avocatul și a avut parte de o surpriză neplăcută.</p>
<p>Noul proprietar al mașinii sale i-a dat asigurări că își va asuma întreaga faptă și va plăti el amenda, dar nu s-a mai ținut de cuvânt și Ioana Năstase a fost nevoită să meargă în instanță pentru a rezolva situația. Când a încercat să îl mai contacteze pentru a-și recupera banii, s-a trezit cu telefonul închis așa că acum e bună de plată pentru bunătatea de care a dat dovadă când a vândut mașina. Va trebui să plătească 1.000 de euro onorariul avocatului și amenda primită pe numele ei în Austria.</p>
<blockquote><p>„Am plătit eu tot. Și amenda lui, si avocaţii. După ce și-a asumat toată vina și că va plăti, nu am mai dat de el. Nu sunt genul. Eu nu pot face rău nimănui. Păcat că banii ăștia îi puteam da unui copil amărât”, a declarat Ioana Năstase, pentru <span>Cancan.</span></p></blockquote>
<h2><span>Urmează un alt proces mult mai important pentru soția lui Nasty: divorțează de fostul tenismen</span></h2>
<p>Ioana Năstase a depus, pe 17 iunie, actele pentru divorțul de Ilie Năstase. După cinci ani de mariaj, vedeta a încercat să încheie pe cale amiabilă, la notar, dar acest lucru nu a fost posibil deoarece Năstase nu s-a prezentat.</p>
<p>Acum e nevoită să treacă printr-un proces pentru a fi din nou singură cu acte în regulă. Deși în public părea că se înțeleg, se pare că situația dintre cei doi era extrem de tensionată și ar fi ajuns chiar la agresivitate verbală și fizică.</p>
<blockquote><p>„Nu vreau să implic pe nimeni. Decizia mea nu are nicio legătură cu vreo fotografie, la mine nu a existat niciodată sentimentul de gelozie. Problema e alta, e vorba de agresivitatea verbală și fizică, de amenințări. Nu poți permite la infinit niște lucruri care nu-s demne de o femeie. Am și eu o familie. Au fost mai multe episoade de acest gen. De multe ori nici eu nu-l înțeleg”, a declarat Ioana Năstase.</p></blockquote>

]]></description>
    </item>
    <item>
      <title>Gigi Becali, gest controversat în fața unui călugăr pe Muntele Athos. Imaginile par înjositoare pentru monah: „Era o glumă”</title>
      <link>https://www.prosport.ro/diverse/gigi-becali-gest-controversat-in-fata-unui-calugar-pe-muntele-athos-imaginile-par-injositoare-pentru-monah-era-o-gluma-20265633</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-gest-controversat-in-fata-unui-calugar-pe-Muntele-Athos.-Imaginile-par-injositoare-pentru-monah-„Era-o-gluma-1400x783.png"/><br/><p>Recent, în cadrul unei emisiuni televizate, lui Gigi Becali (67 de ani) i-a fost amintit un gest controversat pe care el l-a făcut în fața unui călugăr pe Muntele Athos.</p>
<p>Episodul s-a întâmplat în urmă cu mai mulți ani, pe vremea când patronul clubului de fotbal FCSB se afla în pelerinaj la locul sfânt din Grecia.</p>
<h2><span>Cum s-a scuzat Gigi Becali pentru episodul care i-a afectat imaginea în urmă cu mai mulți ani. Patronul FCSB „a glumit” cu un călugăr de pe Muntele Athos</span></h2>
<p><span>Gigi Becali merge aproape an de an în pelerinaj la Muntele Athos</span>, iar pe parcursul ultimelor două decenii, mai multe imagini cu miliardarul s-au viralizat pe internet.</p>
<p>De asemenea, patronul clubului de fotbal FCSB a făcut și multiple gesturi pentru călugării care trăiesc pe Sfântul Munte din regiunea nord-estică a Greciei.</p>
<p><span>„Nu are cum să cadă avionul ăsta la câți bani a dat Gigi la Muntele Athos și la biserică”, a spus Dan Diaconescu, milionar care l-a însoțit pe Becali</span> într-unul dintre pelerinaje.</p>
<p>De asemenea, Adrian Ilie, fost mare atacant al echipei naționale și al Valenciei, care și el a mers în pelerinaj la Muntele Athos, a sugerat că Gigi Becali ar fi lăsat pe Sfântul Munte undeva în jurul a 20 de milioane de euro.</p>
<p>Însă, pe lângă aceste gesturi demne de apreciat, Gigi Becali a fost și protagonistul unui episod nu tocmai plăcut. Despre momentul respectiv i-a fost amintit miliardarului recent, în cadrul unei emisiuni televizate:</p>
<p>„Eu nu pot să uit, cred că acum 20 de ani, erați pe Muntele Athos, aveați o tuflă de 500 de euro în mână și… Eu de atunci nu prea… Mi s-a părut așa… Îi întindeați călugărului câte 500 de euro, un călugăr care avea o problemă, voia să ia banii și dumneavoastră îi trăgeați înapoi și râdeați satanic”, i s-a transmis lui Gigi Becali, la televiziunea <span>Digi Sport</span>.</p>
<p>În replică, Gigi Becali a spus că totul a fost o glumă, pe care a făcut-o la îndemnul altor călugări de pe Muntele Athos:</p>
<p>„Nu, glumeam cu el. Pe el îl chema Dometie. Era la chilia Sfântul Gheorghe, îl țineau închis pentru că-l pierdeau. El, săracul, era bolnav. Și-mi spuneau mie călugării să mai glumim cu el. Eu am dat mulți bani acolo”, a răspuns Gigi Becali.</p>
<h2><span>Și-a dat seama că imaginile l-au pus într-o lumină nefavorabilă</span></h2>
<p>Pe de altă parte, Gigi Becali și-a dat seama ulterior de faptul că imaginile respective îi vor afecta imaginea și a făcut tot posibilul ca acestea să fie șterse de pe internet și din toate arhivele.</p>
<p>„Noi râdeam împreună ceilalți călugări: Ia întindeți-i bani, să vedeți că știe de bani. Și eu îi întindeam. Era o glumă. Până la urmă, îi dădeam 50.000, 100.000. Deci făceam glume cu părintele Dometie. Și apoi foarte mulți m-au rugat: Șterge aia, șterge aia! Eu nici nu știam la vremea aia… A fost gluma noastră, glumeam între noi. Erau călugării ăia care-l iubeau și ei îmi spuneau să fac gluma asta, să râdem cu el. După aia îi dădeam tot pachetul de 50.000. Eu habar n-aveam pe vremea aia de unde să-l șterg”, a completat Gigi Becali, la Digi Sport.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/6dQyvywS0aU?si=9-0_l95wfvd8PoPA" title="YouTube video player" width="560"></iframe></p>

]]></description>
    </item>
    <item>
      <title>Nunta dintre Anamaria Prodan și Ronald Gavril e în aer: „Nu știu dacă o fac”</title>
      <link>https://www.prosport.ro/diverse/nunta-dintre-anamaria-prodan-si-ronald-gavril-e-in-aer-nu-stiu-daca-o-fac-20265625</link>
      <description><![CDATA[<img src="https://www.prosport.ro//wp-content/uploads/2025/09/Nunta-dintre-Anamaria-Prodan-si-Ronald-Gavril-e-in-aer-„Nu-stiu-daca-o-fac.jpg"/><br/><p>Anamaria Prodan este sceptică cu privire la nunta cu Ronald Gavril și încă nu vrea să ia o decizie.</p>
<p>La scurt timp de la despărțirea cu scântei de Laurențiu Reghecampf,<span> Anamaria Prodan și-a refăcut viața</span> și trăiește o frumoasă poveste de dragoste cu pugilistul Ronald Gavril, deși între ei e o diferență de 13 ani. La aproape un an de la divorțul oficial de celebrul antrenor român, toți fanii impresarei s-au așteptat să urmeze nunta cu Gavril, dar ea nu vrea să se grăbească și e posibil chiar să nu mai aibă loc un astfel de eveniment.</p>
<h2><span>Anamaria Prodan, noi detalii despre nunta cu Ronald Gavril: „Trebuie să vină natural”</span></h2>
<p>Celebra vedetă și-a făcut apariția la un eveniment marca Viva alături de stilistul Adrian Pescariu. Iubitul său e în cantonament în SUA, așa că a decis să apeleze la prietenia sa cu cunoscutul stilist pentru acest eveniment la care au luat parte numeroase vedete din România.</p>
<p>Toată lumea se așteaptă ca vedeta să se căsătorească cu bărbatul care o face să radieze de fericire în ultima vreme, dar Anamaria Prodan nu vrea să se grăbească când vine vorba de o nouă nuntă. A mai fost căsătorită deja de două ori așa că lasă lucrurile să decurgă normal.</p>
<p>„Suntem ok așa! Cred că asta trebuie să vină natural, nu e că: ”gata, acum trebuie să fac nunta!” Inelul este! Nici nu știu dacă fac nunta, nici nu știu când, dar dacă o să fie cred foarte tare că Dumnezeu le așează așa cum trebuie”, a declarat Anamaria Prodan, pentru <span>Click.</span></p>
<h2><span>Cum a cucerit-o Ronald Gavril: „Un bărbat care ascultă și nu comentează”</span></h2>
<p>Anamaria Prodan îl știe de multă vreme pe Ronald Gavril, sportivul român care s-a făcut remarcat în SUA. <span>Vedeta a fost cucerită</span> cu un gest foarte simplu al pugilistului, dar pe care nu îl fac mulți bărbați în relații. Acesta tace și o ascultă ori de câte ori are nevoie, iar pentru Anamaria Prodan a fost suficient să se convingă că e bărbatul potrivit cu care să aibă o relație.</p>
<p>„Ron m-a cucerit prin tăcere. Un bărbat care ascultă și nu comentează, chiar dacă și… Uite, fii atent. Sunt bărbați care intră. Nu, nu comentează la nivelul că m-am întâlnit cu Gigi Becali și ăla zice: «Îl știu și eu, știi ce am pățit cu el?». Un bărbat care… un om care ascultă, în general, este omul care deține toate informațiile la final, știi? Și atunci el, fiind atât de liniștit, atât de bun din construcție, l-am întrebat: «Și te-ai certat și tu vreodată cu cineva în viața ta?», Zice: «Nu, de ce?».”, a transmis impresara la podcastul<span> iAM Ștucan.</span></p>

]]></description>
    </item>
    <item>
      <title>Cum s-a transformat viața Larisei Iordache după ce a devenit mamă</title>
      <link>https://www.prosport.ro/alte-sporturi/gimnastica/cum-s-a-transformat-viata-larisei-iordache-dupa-ce-a-devenit-mama-20265590</link>
      <description><![CDATA[<img src="https://www.prosport.ro//wp-content/uploads/2025/09/Cum-s-a-transformat-viata-Larisei-Iordache-dupa-ce-a-devenit-mama-1400x807.png"/><br/><p>Larisa Iordache (29 de ani), ex-gimnastă medaliată olimpică, mondială și europeană, a devenit pentru prima oară mamă în luna februarie a acestui an, când a dat naștere unei fetițe pe nume Amira.</p>
<p>Ea și partenerul de viață, Cristian Chiriță (25), de asemenea sportiv de performanță, multiplu campion naţional la tenis de masă, au ales numele copilului încă din finalul lui 2024.</p>
<h2><span>Larisa Iordache și Cristian Chiriță, detalii din viața de familie. Cum se simt în postura de părinți</span></h2>
<p>În luna octombrie a anului trecut, <span>Larisa Iordache a dat vestea cea mare și a anunțat că ea și partenerul de viață, Cristian Chiriță, vor deveni părinții unei fetițe</span>.</p>
<p>Aproximativ patru luni de zile mai târziu, în februarie 2025, <span>Larisa Iordache a devenit mamă</span> și viața i s-a schimbat complet. Din ex-campioana medaliată olimpică, mondială și europeană, care stătea mai mult în sala de antrenamente și se deplasa constant în afara țării, Larisa Iordache a trebuit să devină mult mai preocupată de ce se întâmplă acasă.</p>
<p>Totuși, odată cu trecerea săptămânilor, fetița a început să crească și Larisa Iordache încearcă treptat să simtă din nou gustul libertății. Însă, doar cu porția și atunci când bunicii Amirei au timp pentru a prelua îndatoririle de părinți din partea Larisei și a lui Cristian.</p>
<p>Recent, cei doi tineri au fost surprinși în timpul unei escapade în oraș și au fost luați la întrebări cu privire la actuala situație din familia lor:</p>
<p>„Suntem bine, am ieșit să ne relaxăm și să ne bucurăm unul de celălalt. (n.r. – De când ați devenit părinți vă faceți timp să petreceți o dată pe săptămână doar voi doi?) Da, am fost plecați cinci zile. Avem noroc că Amira este un copil foarte cuminte și foarte sociabil. Se adaptează tuturor situațiilor, ne uimește că se acomodează mult mai repede decât noi, noi fiind adulți. Ne bucurăm că stă cu bunicii, cu toți oamenii din familie, plus că este iubită, iar asta ne face să ne simțim relaxați. Am fost și la mare, și la munte cu ea, a fost și cu bunicii”, a declarat Larisa Iordache, potrivit <span>Cancan.ro</span>.</p>
<h2><span>Va lua Amira exemplul părinților și va deveni o sportivă de performanță?</span></h2>
<p>Fosta mare gimnastă a României, medaliată cu bronz la Jocurile Olimpice din 2012, Londra, este convinsă că fiica ei va fi pasionată de sport. Însă, nu o va împinge de la spate să facă performanță și nici nu o va îndemna ce sport să aleagă:</p>
<p>„Cu siguranță nu va fi indiferentă de sport, dar va alege ea, va încerca mai multe sporturi, va face gimnastică și înot pentru dezvoltarea armonioasă a corpului, tenis de masă o să încerce ca să aibă precizie și alte calități. Este foarte puternică, este foarte ambițioasă, căpoasă, dar și amuzantă, seamănă cu tatăl ei. E picătură ruptă, seamănă fizic cu el”, a completat Larisa Iordache, potrivit aceleiași surse.</p>
<p>Revenind la momentul din februarie, când a devenit mamă, ex-gimnasta a mărturisit că nu i-a fost tocmai ușor în primele săptămâni:</p>
<p>„Eu am fost foarte vulnerabilă după ce am născut, am avut mare teamă de ceea ce urmează pentru că intram pe un teren necunoscut, mama nu era alături de mine, dar i-am dat voie lui Cristian să fie alături de mine. I-am cerut ajutorul și m-am bucurat că a fost alături de mine pentru că mi-a dat curaj și putere”, a adăugat Larisa Iordache.</p>
<p>În încheiere, ea a dezvăluit că în 2026 va face și nunta cu Cristian Chiriță, însă cei doi nu s-au apucat încă de planificarea evenimentului.</p>

]]></description>
    </item>
    <item>
      <title>Simona Halep a postat o imagine de la masaj: „Orice zi e bună pentru asta”</title>
      <link>https://www.prosport.ro/diverse/simona-halep-a-postat-o-imagine-de-la-masaj-orice-zi-e-buna-pentru-asta-20265055</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-a-postat-o-imagine-de-la-masaj-„Orice-zi-e-buna-pentru-asta.jpg"/><br/><p>Simona Halep se bucură de „pensionare” după retragerea din sportul profesionist și a profitat de timpul liber să meargă la masaj.</p>
<p>Fostul lider mondial WTA nu a ratat ocazia să le arate fanilor săi cum se relaxează într-o zi din timpul săptămânii și le-a recomandat să îi urmeze obiceiul indiferent de zi fiindcă masajul e binevenit oricând.</p>
<h2><span>Simona Halep, mesaj pentru fanii săi de pe masa de masaj: „Orice zi e bună pentru asta”</span></h2>
<p>Milionara din tenis are acum la dispoziție suficient timp să își facă plăcerile. Stă departe de teren și se bucură de fiecare zi, ceea ce nu reușea să facă când era în circuitul profesionist. Astăzi, Simona Halep a fost la masaj și a făcut o fotografie din camera în care s-a relaxat pe masa de masaj într-unul din cele mai de lux saloane din București. Ea a transmis și un mesaj special: „Orice zi e bună pentru relaxare”.</p>
<p><span>Fosta sportivă s-a relaxat</span> la un spa de lux din centrul Capitalei, care se laudă că oferă servicii de înaltă calitate. Printre cele mai apreciate tipuri de masaje se numără masajul reginei, masaj thailandez sau balinez.</p>
<h2><span>Hobby nou cu care își umple timpul fostul lider WTA</span></h2>
<p>Simona Halep s-a apucat de golf acum ceva vreme, dar a dat sportul bogațiilor pe un<span> alt sport aflat în vogă</span>. Românca joacă padel ori de câte ori are ocazia.  A dat terenul de tenis pe un sport făcut în sală, dar în care folosește o paletă asemănătoare cu cea de tenis.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram.</span></p>
<p>Cariera impresionantă în circuitul profesionist de tenis a fost umbrită de un scandal de dopaj care a scos-o din circuit o lungă perioadă de timp. Simona Halep nu a mai reușit să revină la nivelul care a consacrat-o și a decis să „pună racheta în cui” la doar 33 de ani.</p>
<p>A strâns nu mai puțin de 24 de trofee printre care se numără și două titluri de Grand Slam la Wimbledon și Roland-Garros. A ocupat locul 1 mondial WTA timp de 64 de săptămâni. Retragerea oficială a avut loc pe  februarie 2025 în cadrul turneului Transylvania Open.</p>
<blockquote><p>„Îmi lipsește tenisul, dar mi-e bine și fără el, așa cum am spus. Nu simt că m-am lăsat de foarte mult timp ca joc, ca feeling, dar fizic se simte, adică picioarele, deplasarea nu mai sunt acolo unde trebuie să fie.”,  a declarat Halep pentru <span>GSP.</span></p></blockquote>

]]></description>
    </item>
  </channel>
</rss>
