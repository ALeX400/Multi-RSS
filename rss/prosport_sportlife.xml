<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep a ales. Ce nouă pasiune are milionara</title>
      <link>https://www.prosport.ro/alte-sporturi/tenis/simona-halep/simona-halep-a-ales-ce-noua-pasiune-are-milionara-20251252</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-a-ales.-Ce-noua-pasiune-are-milionara-1400x919.png"/><br/><p>După retragerea din tenisul profesionist, Simona Halep (33 de ani) a ales să rămână o fire activă și în ultimele luni a cochetat cu mai multe sporturi.</p>
<p>După ce și-a declarat aprecierea pentru golf și a mărturisit că vrea să devină cât se poate de competitivă la acest sport, Simona s-a întors la prima ei dragoste, doar că într-o formă diferită.</p>
<h2><span>Simona Halep are o nouă pasiune: padelul!</span></h2>
<p><span>Simona Halep s-a ținut de cuvânt și după retragerea din tenis a luat-o pe calea golfului</span>. Milionara din Constanța a împărtășit deja pe rețelele de socializare, acolo unde e urmărită 1.6 milioane de persoane, mai multe videoclipuri înregistrate la sesiunile ei din sportul bogaților.</p>
<p>Însă, după ce a stat departe de terenul de tenis mai multe luni, constănțeanca s-a întors la prima ei dragoste, doar că într-o altă formă. Concret, <span>Simona Halep s-a apucat de sportul</span> numit padel, care la bază este inspirat din tenisul de câmp. Diferențele ar fi că se joacă pe un teren de dimensiuni mai reduse și care este închis cu pereți. Pe de altă parte, de cele mai multe ori se joacă la dublu, iar rachetele sunt și ele diferite. Sunt realizate dintr-un material mai solid, dar au și ele multiple perforații. Referitor la reguli, unele dintre acestea sunt diferite față de cele din tenis, dar în ansamblu sistemul de punctare este același.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram</span>.</p>
<h2><span>Ce a declarat Simona Halep</span></h2>
<p>De asemenea, prin intermediul unui videoclip de promovare, Simona Halep a oferit câteva declarații și a rememorat momentul în care a început să iubească tenisul.</p>
<p>„Aveam 4 ani și jumătate când am început să joc tenis. Datorită fratelui meu am ajuns la acest sport și de atunci nu am mai renunțat, pentru că mi-a plăcut și m-am simțit bine pe teren. Tenisul a însemnat mult, a însemnat viața mea, anii mei de copilărie, de adolescență… Și până la vârsta de 30 și ceva de ani l-am practicat foarte intens. Mi-am dedicat viața sportului și mă bucur tare mult de ceea ce am realizat. Sunt o fostă sportivă împlinită și pot să spun că atunci când m-am retras am simțit în totalitate că e momentul. Nu am regrete, mă bucur tare de mult de tot ceea ce am realizat”, a transmis Simona Halep.</p>

]]></description>
    </item>
    <item>
      <title>A luat bani şi de la prieteni şi le-a dat țeapă! După 107 fapte de fraudă a fost acuzat de procurori: „Mănânc gratis la restaurantul unui amic, îmi rămân 2 euro pe lună”</title>
      <link>https://www.prosport.ro/diverse/a-luat-bani-si-de-la-prieteni-si-le-a-dat-teapa-dupa-107-fapte-de-frauda-a-fost-acuzat-de-procurori-mananc-gratis-la-restaurantul-unui-amic-imi-raman-2-euro-pe-luna-20251133</link>
      <description><![CDATA[<img src="https://www.prosport.ro//wp-content/uploads/2025/08/A-luat-bani-si-de-la-prieteni-si-le-a-dat-teapa-Dupa-107-fapte-de-frauda-a-fost-acuzat-de-procurori-1400x678.jpg"/><br/><p>Un fost mare fotbalist, care a luat sume mari de bani de la mai mulți prieteni și le-a dat țeapă, a fost acuzat de către procurori și poate ajunge în spatele gratiilor.</p>
<p>Eike Immel, ajuns la vârsta de 64 de ani, a fost un mare portar al Germaniei, care a evoluat la echipe precum Borussia Dortmund, Stuttgart sau Manchester City. Recent, acesta a fost condamnat la doi ani și două luni de închisoare cu executare, din cauza faptului că a comis 107 fapte de fraudă.</p>
<h2><span>Eike Immel, condamnat la doi ani și două luni de închisoare</span></h2>
<p>Eike Immel, fost mare portar al Germaniei, ajuns la vârsta de 64 de ani, se confruntă cu probleme uriașe. Acesta a fost condamnat la doi ani și două luni de închisoare cu executare, din cauza faptului că a comis nu mai puțin de 107 fapte de fraudă. Sentința nu este una definitivă, iar avocatul său a făcut apel.</p>
<p><span>Concret, în 2025, fostul mare portar a fost acuzat de 107 fapte de fraudă.</span> Totodată, se pare că acesta a luat sume mari de bani, pe care nu le-a mai înapoiat, sub formă de împrumut, de la prieteni și colegi. Valoarea totală se ridică la aproximativ 34.000 de euro, iar fostul fotbalist a motivat spunând că „se află într-o situație financiară dificilă”.</p>
<p>Totodată, Eike Immel este acuzat de faptul că nu a mai livrat biletele pe care le-a vândut, în schimbul unor sume importante de bani, la Campionatul European.</p>
<p>Astfel, <span>având în vedere toate aceste acuzații, procurorii nu au avut milă de el</span> și au cerut o pedeapsă totală de 3 ani de închisoare, în timp ce apărarea lui Eike Immel a cerut achitarea fostului mare portar al Germaniei.</p>
<p>În cele din urmă, Tribunalul din Marburg l-a condamnat pe Immel la 2 ani și două luni de închisoare. Sentința nu este una definitivă, iar avocatul lui Eike Immel a făcut deja apel.</p>
<p>„Domnul Immel este profund rușinat de ceea ce se discută astăzi în sala de judecată. El trăiește de pe o zi pe alta. Acest lucru este cunoscut public de ani de zile. El a intenționat întotdeauna să restituie banii. Immel nu este un escroc profesionist, ci un fost fotbalist ratat”, a transmis Turgay Schmidt, avocatul lui Immel</p>
<h2><span>Cum și-a risipit Eike Immel întreaga avere</span></h2>
<p>În anul 2008, Eike Immel s-a ales cu o amendă în valoare de 5.200 de euro pentru fraudă. Atunci, fostul portar a împrumutat nu mai puțin de 15.000 de euro de la un pensionar și nu i-a mai înapoiat. Tot în acest ani, fostul fotbalist a depus cerere de faliment personal, întrucât avea datorii uriașe, pe care nu le putea achita. Acesta și-a epuizat toți banii câștigați de-a lungul carierei de fotbalist, iar soția și copiii au decis să îl părăsească.</p>
<p>„Am făcut lucruri despre care orice persoană normală ar spune că nu pot fi adevărate. Nu m-am gândit suficient la viitor. Gestionarea banilor nu este unul dintre punctele mele forte.</p>
<p>Uneori, factura mea de mobil ajungea la 10.000 de euro pe lună. Într-un an, de Crăciun, am cheltuit 25.000 de euro pe haine pentru noua mea iubită.</p>
<p>Acum trăiesc din 563 de euro lunar, sumă din care, după cheltuieli, abia mai rămân cu 2 euro. Este o adevărată luptă să mă descurc cu banii.</p>
<p>Mobilierul din apartament mi-a fost dăruit, iar un prieten care are un restaurant local mă lasă să mănânc gratis. Sunt recunoscător pentru ajutor. Dar aș vrea să nu fiu în situația asta”, declara Immel, conform <span>thesun.co.uk</span>.</p>

]]></description>
    </item>
    <item>
      <title>Mașina din China a spulberat toate recordurile de vânzare, dar a devenit aproape imposibil de cumpărat. Șeful Xiaomi a găsit o soluție nemaiauzită: „Luați-vă Tesla, e un model foarte bun”</title>
      <link>https://www.prosport.ro/alte-sporturi/auto-moto/masina-din-china-a-spulberat-toate-recordurile-de-vanzare-dar-a-devenit-aproape-imposibil-de-cumparat-seful-xiaomi-a-gasit-o-solutie-nemaiauzita-luati-va-tesla-e-un-model-foarte-bun-20252014</link>
      <description><![CDATA[<img src="https://www.prosport.ro//wp-content/uploads/2025/08/Masina-din-China-a-spulberat-toate-recordurile-de-vanzare-dar-a-devenit-aproape-imposibil-de-cumparat.-Seful-Xiaomi-a-gasit-o-solutie-nemaiauzita-1400x933.jpg"/><br/><p>Xiaomi YU7, mașina din China care vrea să spulbere Tesla și implicit toate recordurile de vânzare în materie de autoturisme 100% electrice, a devenit aproape imposibil de cumpărat, la doar câteva luni de la lansare.</p>
<p>SUV-ul YU7 este atât de dorit, încât aproximativ 240.000 de comenzi au fost plasate deja, iar termele de livrare au ajuns să se situeze între 56 și 59 de săptămâni. În replică pentru doritori, șeful Xiaomi a făcut o propunere fără precedent: i-a îndemnat pe toți să își cumpere Tesla!</p>
<h2><span>Xiaomi YU7 este mașina din China care a spulberat toate recordurile de vânzare. Cum a putut să reacționeze șeful Xiaomi, Lei Jun</span></h2>
<p><span>Chinezii sunt imbatabili</span> pe piața autoturismelor 100% electrice și doar taxele impuse de occident îi opresc în acest moment să nu creeze un monopol.</p>
<p>Ultimul model mega-ieftin și foarte luxos în același timp care <span>a fost lansat este Xiaomi YU7, un SUV cu care chinezii vor să doboare definitiv Tesla</span>.</p>
<p>Cum ar putea reuși asta? Ei bine, prețurile pentru un astfel de autoturism pornesc, în China, de la suma de doar 30.000 de euro. Asta în condițiile în care YU7 arată fenomenal, fiind asemănat cu un celebru model McLaren din partea frontală și cu un Ferrari Purosangue din lateral. În plus, nici la interior lucrurile nu stau deloc rău. Mașina are un aspect minimalist, dar în același timp futuristic și luxuriant.</p>
<p>Totodată, Xiaomi YU7 beneficiază de cele mai noi tehnologii, cum ar fi condusul semi-autonom, care e posibil datorită cipului Nvidia Drive Thor combinat cu LiDAR, 12 camere (una 4D și 11 HD) și un total de 12 senzori cu ultrasunete. Și, nu în cele din urmă, autonomia anunțată de producător este și ea una foarte bună, care vine și cu plusul unei încărcări ultrarapide.</p>
<p>Potrivit portalului de specialitate <span>Sportal.blic.rs</span>, doar în primele 18 ore de la lansare, nu mai puțin de 240.000 de comenzi au fost lansate pentru noul model de Xiaomi YU7. Producătorul a fost copleșit de acest val uriaș de interes, iar termenele de livrare au ajuns deja să se situeze undeva între 56 și 59 de săptămâni.</p>
<p>Tot mai mulți doritori se plâng de faptul că vor putea intra în posesia mașinii abia peste un an, iar în replică, șeful Xiaomi i-a îndemnat să își cumpere Tesla dacă nu pot avea răbdare.</p>
<p>„Luați-vă Tesla Model Y, e un model foarte bun, o mașină electrică excelentă”, le-a transmis Lei Jun, CEO-ul Xiaomi, celor aflați pe lista de așteptare pentru un SUV YU7.</p>
<h2><span>Xiaomi face eforturi pentru a accelera producția</span></h2>
<p>Pe de altă parte, Xiaomi nu pierde timpul și, conform sursei citate mai sus, face eforturi imense pentru creșterea capacității de producție. În acest context, nu este exclus ca în viitorul apropiat termenele de livrare să scadă.</p>
<p>Totuși, nu doar capacitatea de producție ar putea crește, ci și numărul de comenzi. Pentru că sunt șanse mari ca doritorii să nu se reorienteze ușor către Tesla.</p>
<p>Așa cum am precizat deja, modelul de bază al SUV-ului Xiaomi YU7 are un preț de doar 30.000 de euro. În schimb, la polul opus, cel mai luxos model costă cu 10.000 de euro mai mult, respectiv un total de 40.000 de euro.</p>
<p>Xiaomi YU7 este o mașină extrem de apreciată în rândul tinerilor, media de vârstă a celor care au comandat-o fiind de doar 33 de ani, potrivit unei dezvăluiri făcute de CEO-ul Lei Jun.</p>
<p>În tabăra rivală, potrivit site-ului pe care producătorul îl are deschis în România, un model de bază al Tesla Model Y are un preț de 44.990 de euro.</p>

]]></description>
    </item>
    <item>
      <title>„Am fost furios când am văzut condițiile pompierilor”. Fotbalistul a ajutat la stingerea incendiilor devastatoare, dar a descoperit dezastrul ascuns în Muntenegru</title>
      <link>https://www.prosport.ro/diverse/am-fost-furios-cand-am-vazut-conditiile-pompierilor-fotbalistul-a-ajutat-la-stingerea-incendiilor-devastatoare-dar-a-descoperit-dezastrul-ascuns-in-muntenegru-20250846</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-furios-cand-am-vazut-conditiile-pompierilor.-Fotbalistul-a-ajutat-la-stingerea-incendiilor-devastatoare-dar-a-descoperit-dezastrul-ascuns-in-Muntenegru.jpg"/><br/><p>Un fost fotbalist a ajutat la stingerea incendiilor devastatoare care au cuprins Muntenegru și a avut o reacție dură după ce a văzut în ce condiții lucrează pompierii.</p>
<p>Nisa Saveljic a luat parte la <span>stingerea incendiilor</span> din Muntenegru. Zilele trecute, incendii de mari proporții au cuprins mai multe orașe, iar cetățenii au ieșit să le dea o mână de ajutor pompierilor.</p>
<p>Fostul fotbalist de la Bordeaux și Partizan a fost unul dintre voluntarii care au luptat cot la cot cu salvatorii să stingă incendiile. A fost șocat de ce a văzut și l-au înfuriat condițiile groaznice în care sunt nevoiți să lucreze cei care luptă împotriva focului.</p>
<h2><span>Reacția dură a lui Nisa Saveljic după ce a ajutat la stingerea incendiilor din Muntenegru</span></h2>
<p>Fostul internațional a pus umărul la stingerea incendiilor care au cuprins Muntenegrul alături de voluntari din Serbia, Italia și Grecia.</p>
<p>A postat și un mesaj pe rețelele de socializare în care a evidențiat faptul că pompierii nu au parte de cele mai bune condiții și totuși își fac treaba foarte bine.  De asemenea, e mândru că a luat parte la o misiune atât de importantă apărând granița Kucke Korita.</p>
<p>„Emoțiile sunt amestecate… Sunt puțin furios când văd în ce condiții lucrează pompierii, despre care am mai vorbit, la fel și Armata Muntenegrului, cu soldați minunați, profesioniști și bine instruiți.</p>
<p>Pe de altă parte, sunt mândru că, împreună cu concetățenii mei și cu nașul meu, am luat parte la o misiune extrem de delicată și riscantă de stingere a incendiilor, apărând granița superbelor Kucke Korita. Înconjurat de minunata familie Milic, din care s-ar putea forma o echipă serioasă de fotbal, vreau să le mulțumesc pentru profesionalism și îndrumări.</p>
<p>În special lui Vuk, care de ani de zile, prin asociația voluntarilor pompieri, ajută regiunile afectate din Muntenegru. Dacă am avea noroc, s-ar strânge imediat 2.000 de tineri și alți oameni pentru a stinge micile focare din care ia naștere stihia de foc de neoprit. Suntem o țară mică, dar încă avem mulți oameni buni.”, a scris Nisa Saveljic pe rețelele de socializare.</p>
<h2><span>Incendii uriașe au cuprins Muntenegrul: a fost emisă și o avertizare de la MAE</span></h2>
<p><span>Incendiile de vegetație joasă</span> și forestieră le-au dat mari bătăi de cap în această lună pompierilor din Muntenegru. S-au confruntat cu cele mai puternice incendii din ultimii 18 ani fiind afectate peste 21.900 de hectare. Au fost afectate în special zonele montane și periferice precum Piper, Podgorica, Lustica, Niksic, Topolovo, Kuci, etc.</p>
<p>Ministerul de Externe al României a emis o avertizare de călătorie pentru această perioadă în Muntenegru. A recomandat evitarea zonelor cu risc de incendiu și turiștii să aibă vigilență sporită pentru a nu fi surprinși în mijlocul incendiilor.</p>

]]></description>
    </item>
    <item>
      <title>Ce au scris sârbii despre asigurarea de 500.000.000 de euro pe care socrii Mihaelei Rădulescu o încasează după moartea lui Felix Baumgartner: „Ea încearcă să-și revină”</title>
      <link>https://www.prosport.ro/diverse/ce-au-scris-sarbii-despre-asigurarea-de-500-000-000-de-euro-pe-care-socrii-mihaelei-radulescu-o-incaseaza-dupa-moartea-lui-felix-baumgartner-ea-incearca-sa-si-revina-20250800</link>
      <description><![CDATA[<img src="https://www.prosport.ro//wp-content/uploads/2025/08/Ce-au-scris-sarbii-despre-asigurarea-de-500.000.000-de-euro-pe-care-socrii-Mihaelei-Radulescu-o-incaseaza-dupa-moartea-lui-Felix-Baumgartner-„Ea-incearca-sa-si-revina.jpg"/><br/><p>Presa sârbă a aflat de asigurarea de jumătate de miliard pe care socrii Mihaelei Rădulescu o încasează după moartea lui Felix Baumgartner și a vorbit despre starea vedetei TV.</p>
<p>În urmă cu o lună a avut loc un accident care i-a schimbat definitiv viața Mihaelei Rădulescu. Unul dintre cei mai experimentați cascadori din lume și-a pierdut viața după ce a căzut cu parapanta într-o piscină. Felix Baumgartner a murit în brațele Mihaelei Rădulescu, partenera sa de viață din ultimii 8 ani. Bărbatul avea o asigurare de viață uriașă pe care o va încasa familia acestuia.</p>
<h2><span>Reacția presei din Serbia despre starea Mihaelei Rădulescu după decesul iubitului său: „Suferă în continuare”</span></h2>
<p>Felix Baumgartner a devenit cunoscut la nivel mondial atunci când a făcut un salt din stratosferă în 2012. O lume întreagă l-a urmărit cu sufletul la gură deoarece a fost un eveniment unicat în istoria omenirii.</p>
<p>În vârstă de 56 de ani, austriacul și-a pierdut viața în timp ce efectua un zbor cu parapanta. Camera atașată de parapantă s-a desprins și a intrat în elice, astfel că bărbatul s-a prăbușit de la mare înălțime într-o piscină.</p>
<p>Medicii au ajuns rapid la fața locului dar nu au mai putut să îl salveze deoarece suferise o fractură a coloanei vertebrale în partea inferioară a spatelui.</p>
<p>Mihaela Rădulescu i-a fost aproape în ultimele momente ale vieții. Presa sârbă a scris despre drama româncei care se va alege după moartea iubitului său doar cu obiecte ce au valoare sentimentală și simbolică. Întreaga avere va ajunge la familia acestuia.</p>
<p>„Partenera sa, Mihaela Rădulescu, cu care a avut o relație în ultimii ani, va primi obiecte cu valoare sentimentală și simbolică, precum medalii, echipament sportiv și ceasuri de colecție, dar nu bani.</p>
<p><span>Rădulescu suferă</span> în continuare enorm după pierderea iubitului, publicând mesaje și imagini emoționante pe rețelele de socializare. În urmă cu două zile, cei doi ar fi sărbătorit aniversarea relației lor.”, notează <span>sportal.blic.</span></p>
<h2><span>Poliță de asigurare de 500 de milioane de euro încasată de familia austriacului</span></h2>
<p>Mihaela Rădulescu și Felix Baumgartner au avut o relație de aproape 8 ani de zile, dar niciodată nu s-au căsătorit în civil. De aceea, vedeta TV nu s-a ales cu nimic după moartea bărbatului pe care l-a iubit enorm.</p>
<p>Felix Baumgartner nu a avut copii și nu a fost căsătorit, astfel că <span>părinții și frații au încasat o poliță de asigurare</span> în valoare de 500 de milioane de euro plus toate bunurile fostului cascador.</p>
<p>În testamentul lui Baumgartner a fost inclusă și românca. Ea a primit, simbolic, toate medaliile câștigate de austriac de-a lungul timpului.</p>

]]></description>
    </item>
  </channel>
</rss>
