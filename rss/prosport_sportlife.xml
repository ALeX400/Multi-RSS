<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Avem documentele cu semnătura lui Gigi Becali pentru modificarea Legii Sportului! Veste excelentă pentru FCSB înainte de preliminariile Ligii Campionilor</title>
      <link>https://www.prosport.ro/fotbal-intern/superliga/avem-documentele-cu-semnatura-lui-gigi-becali-pentru-modificarea-legii-sportului-veste-excelenta-pentru-fcsb-inainte-de-preliminariile-ligii-campionilor-20157845</link>
      <description><![CDATA[<img src="https://www.prosport.ro/wp-content/uploads/2025/04/Avem-documentele-cu-semnatura-lui-Gigi-Becali-pentru-modificarea-Legii-Sportului-Veste-excelenta-pentru-FCSB-inainte-de-preliminariile-Ligii-Campionilor.jpg"/><br/><p>Gigi Becali (66 de ani) s-a ținut de cuvânt și, prin intermediul specialiștilor delegați de el, a finalizat proiectul pentru modificarea Legii Sportului.</p>
<p>Miliardarul din Pipera a luat avânt în ultimele luni, după ce a văzut că Arena Națională din București, cel mai mare stadion al României, a fost închiriat pentru o mulțime de evenimente extrasportive.</p>
<h2><span>Cum sună modificarea pe care Gigi Becali vrea să o aducă la Legea Sportului! Patronul FCSB își dorește cu orice preț să joace pe Arena Națională în Liga Campionilor</span></h2>
<p><span>FCSB nu va putea folosi Arena Națională pe tot parcursul verii, cel mai mare stadion din România urmând să fie închiriat pentru organizarea mai multor evenimente extrasportive, iar acest detaliu l-a scos din minți pe Gigi Becali</span>.</p>
<p>Patronul FCSB nu va putea juca pe stadionul dorit în preliminariile Ligii Campionilor, în eventualitatea în care echipa sa va câștiga titlul, și va trebui să le găsească o nouă „casă” fotbaliștilor și suporterilor.</p>
<p>Reintrat în Parlamentul României, Gigi Becali a spus că a delegat o echipă de specialiști pentru a solicita modificarea Legii Sportului, iar <span>în lupta cu primarul Nicușor Dan, patronul FCSB a primit susținere din partea mai multor nume importante din sportul românesc, cum ar fi Ilie Năstase</span>.</p>
<p>După ce în ultimele săptămâni a tot spus în spațiul public că se lucrează intens la modificarea legii, Gigi Becali a finalizat proiectul, iar <span>ProSport </span>a intrat în posesia documentelor. Toate imaginile pot fi consultate în galeria foto a articolului, însă ce este important e faptul că patronul FCSB solicită ca entitățile sportive să aibă prioritate pe stadioane.</p>
<blockquote><p>Prin proiectul de lege privind pentru completarea Legea educației fizice și sportului nr. 69/2000 se stabilește prioritatea explicită a destinației sportive pentru bazele sportive finanțate majoritar din fonduri publice”, se arată în debutul scrisorii oficiale care reprezintă „expunerea de motive” pentru modificarea legii și care este semnată de însuși George Becali, după cum se poate vedea în galeria foto.</p></blockquote>
<h2><span>Cum sună articolul din lege</span></h2>
<p>Câte despre modificarea în sine pe care Gigi Becali o vrea adusă Legii Sportului, articolul în cauză sună în felul următor:</p>
<p>„Folosirea bazelor sportive, precum și a unităților de practicare a sportului construite din fonduri provenite în cuantum de peste 75% de la bugetul statului sau bugetele locale, aflate în proprietatea și/sau administrarea unităților administrativ teritoriale, organelor administrației publice centrale sau subordonate acestora, pentru acțiunile de pregătire sportivă și desfășurarea de competiții sportive, în funcție de nivelul competițional, raportat la destinația prevăzută în documentația de fundamentare în baza căreia s-au aprobat fondurile de la bugetul de stat pentru construirea acestora, se va face cu prioritate după următoarele criterii:</p>
<p>a) loturile olimpice și naționale ale federaților sportive olimpice<br/>
b) cluburile sportive care participă la competiții sportive oficiale internaționale<br/>
c) cluburile sportive publice sau private, având prioritate cele din eșalonul superior<br/>
d) cluburile sportive școlare, liceele cu program sportiv, respectiv cluburile sportive universitare<br/>
e) acțiunile sportive organizate de direcțiile județene de sport și Direcția de Sport a Municipiului București<br/>
f) acțiunile sportive organizate de asociațiile județene pe ramură de sport și ale municipiului București<br/>
g) activitățile sportive organizate de alte structuri sportive<br/>
h) alte activități decât cele sportive/terți, dacă în calendar nu sunt prevăzute activități desfășurate de structurile sportive prevăzute la alin 1 lit. a-g.</p>
<p>Solicitările transmise de către structurile sportive prevăzute la alin 1 pentru folosirea bazelor sportive se vor aproba conform priorităților prevăzute la alin 1 de către conducătorii instituțiilor care dețin sau administrează baze sportive, unitățile de practicare a sportului”, se arată în două dintre articolele care ar putea fi adăugate, la cererea lui Gigi Becali, în Legea Sportului.</p>
<p>În acest moment, proiectul lui Gigi Becali este doar la nivel de propunere și până să fie pus în aplicare va trebui aprobat de organele competente. Este greu de crezut că FCSB va putea evolua pe Arena Națională în această vară, având în vedere că s-au semnat deja o mulțime de contracte de închiriere pentru cel mai mare stadion al țării. The Rolling Stones sau Jennifer Lopez vor fi protagoniști în două dintre evenimentele extrasportive care vor avea loc pe Arena Națională în vară.</p>
<p>Însă, rămâne de văzut cum va evolua proiectul lui Gigi Becali în vederea viitoarelor sezoane din sportul românesc.</p>
<blockquote><p>Se lucrează mai mult la ea, pentru că va fi o constituție a sportului, nu neapărat lege. Va fi ceva ce n-a mai fost până acum. Atunci să scrie că Arena Națională e terasă de grătare, de mici și iarmaroc. Concerte să facă, dar când nu sunt date de fotbal. Arena Națională e pentru jocuri de fotbal. Legea se face și se lucrează la ea. Nu o fac eu!”, Gigi Becali, la Digi Sport, la începutul lunii aprilie.</p></blockquote>

]]></description>
    </item>
    <item>
      <title>Gigi Becali a luat decizia: „Nici dacă-mi tai capul pe buturugă”</title>
      <link>https://www.prosport.ro/diverse/gigi-becali-a-luat-decizia-nici-daca-mi-tai-capul-pe-buturuga-20157788</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-luat-decizia-„Nici-daca-mi-tai-capul-pe-buturuga.webp"/><br/><p>Gigi Becali (66 de ani) a vorbit din nou despre repulsia pe care o are vizavi de tot ceea ce înseamnă rețelele de socializare și a mărturisit că a luat o decizie definitivă.</p>
<p>În finalul lui 2024, patronul clubului de fotbal FCSB susținea că va intra puternic în peisajul virtual și că își va face cont inclusiv pe controversata platformă Tik-Tok.</p>
<h2><span>Gigi Becali și-a luat gândul de la Tik-Tok pentru totdeauna! Facebook și Instagram, trecute și ele pe lista neagră</span></h2>
<p><span>Gigi Becali a văzut cum în finalul lui 2024, o platformă de socializare precum Tik-Tok a fost capabilă să influențeze dramatic rezultatele unor alegeri prezidențiale</span> dintr-un stat democratic și a rămas șocat de cele întâmplate. Mai precis, de impactul pe care o rețea virtuală îl poate avea asupra unei societăți.</p>
<p>Așadar, determinat de contextul menționat mai sus, dar și de faptul că <span>a intrat din nou în Parlamentul României, Gigi Becali a anunțat că își face Tik-Tok</span>.</p>
<p>Și s-a ținut de cuvânt, doar că, în debutul lui 2025, a început să își „prindă urechile” în controversata aplicație și nici măcar cu ajutorul lui Luțu nu s-a putut acomoda cu viața virtuală.</p>
<p>Luni seară, 28 aprilie 2025, la scurt timp după duelul Dinamo București – CFR Cluj 1-1, care aproape că i-a introdus trofeul Superligii în vitrină, Gigi Becali a fost întrebat din nou cum mai gestionează activitatea de pe rețelele de socializare și dacă s-a mai acomodat pe Tik-Tok. În replică, miliardarul din Pipera a lăsat de înțeles că și-a șters contul și nici nu are de gând să îl mai activeze vreodată. De altfel, nici măcar pe Facebook sau Instagram nu mai vrea să intre, deoarece s-a convins că platformele de socializare nu sunt benefice pentru el:</p>
<blockquote><p>Tik-Tok nu-mi fac nici dacă îmi tai capul pe buturugă. (n.r. – Dacă vă asigura titlul și calificarea în grupele Champions League?) Ei, asta poate asta da (n.r. – râde). Nu, nu îmi fac, nu există Facebook, Tik-Tok, Instagram. Sunt și astea utile, dar nu pentru mine”, a declarat Gigi Becali, la <span>DigiSport</span>.</p></blockquote>
<h2><span>Cum a fost experiența lui Gigi Becali de pe Tik-Tok: „Luțule, ce tot bipăie ăsta, mă?</span>”</h2>
<p>În ianuarie 2025, la scurt timp după ce <span>și-a descărcat aplicația Tik-Tok pe telefon și a început să o utilizeze pentru a vedea de ce este capabilă, Gigi Becali a avut un șoc</span>. În cadrul emisiunii „Culisele Fotbalului”, de pe <span>ProSport</span>, miliardarul din Pipera a dezvăluit:</p>
<blockquote><p>Nu mă bag la tiktok-uri eu. Eu cu tehnologiile nu mă bag. Mi-a făcut și mie Luțu TikTok. Stăteam pe acolo, auzeam doar «titi-tiu, titi-tiu». «Luțule, ce tot bipăie ăsta, mă?». M-am dus a doua zi la el: «Bă, Luțule, scoate-l că m-a înnebunit. Numai titi-tiu, titi-tiu. Nu mă lăsa în pace. Mă obliga să mă uit. Ia scoate-l mă! Mă obligă ăsta pe mine să mă uit?»”, a declarat Gigi Becali pentru ProSport, în emisiunea Culisele Fotbalului.</p></blockquote>
<p>Tik-Tok este una dintre cele mai celebre platforme de socializare, și foarte controversată de altfel, iar specialiștii au estimat că în 2025 va depăși pragul a 2.1 miliarde de utilizatori. Dacă scenariul se va confirma, rata de creștere a Tik-Tok va fi superioară competitorilor direcți.</p>

]]></description>
    </item>
    <item>
      <title>„O nebunie”. Panică pentru Coco Gauff din cauza penei de curent din Spania</title>
      <link>https://www.prosport.ro/alte-sporturi/tenis/o-nebunie-panica-pentru-coco-gauff-din-cauza-penei-de-curent-din-spania-20157957</link>
      <description><![CDATA[<img src="https://www.prosport.ro/wp-content/uploads/2025/04/„O-nebunie.-Panica-pentru-Coco-Gauff-din-cauza-penei-de-curent-din-Spania-1400x806.jpg"/><br/><p>Coco Gauff (21 de ani – 4 WTA) a spus că își va aminti toată viața turneul de tenis Mutua Madrid Open 2025, având în vedere că în timp ce era angrenată în competiție, curentul s-a luat în întreaga țară.</p>
<p>Este vorba despre pana de curent produsă luni, 28 aprilie, care nu a afectat doar Spania, ci și Portugalia, plus o mică parte din Franța.</p>
<h2><span>Coco Gauff a glumit cu reporterii atunci când a vorbit de pana de curent din Spania</span></h2>
<p>Luni, 28 aprilie 2025, de nicăieri, o pană de curent uriașă a lăsat în beznă Spania și Portugalia, dar și o mică parte din Franța.</p>
<p>Ministerul de Interne al Spaniei chiar a declarat stare de urgență în anumite regiuni afectate și deși la prima vedere ar putea părea ceva banal, în realitate lucrurile au fost foarte complicate. Și asta pentru că în secolul XXI aproape totul se bazează pe electricitate. Iar fără ea, bancomatele nu funcționează, avioanele nu pot decola de pe aeroporturi și așa mai departe. Spre exemplu, <span>Florin Răducioiu a rămas blocat la Barcelona din cauza penei de curent care a pus la pământ Spania și Portugalia</span>.</p>
<p>Incidentul a dat emoții și la turneul de tenis Mutua Madrid Open, unde printre jucătoarele angrenate în competiție s-a regăsit și <span>Coco Gauff, reprezentantă a SUA care a strâns o avere din sport și intenționează să o depășească pe marea Serena Williams</span>.</p>
<p>Coco Gauff concurează la Madrid atât pe tabloul de simplu, cât și pe cel de dublu, iar luni, 28 aprilie, a învins-o pe Belinda Bencic cu scorul de 6-4, 6-2 și s-a calificat în sferturile de finală la simplu.</p>
<p>După meci, care a fost afectat de pana de curent, Coco Gauff a glumit cu reporterii și a spus că va ține toată viața ei minte ediția din 2025 a turneului Mutua Madrid Open:</p>
<blockquote><p>A fost beznă totală și am înțeles că s-a întrerupt curentul. Am crezut că era vorba doar despre terenul nostru, dar apoi mi-am dat seama că era vorba de întreaga țară. O nebunie! Ăsta e tenisul, asta e viața, dar simt că din postura noastră putem să râdem, pentru că s-a întâmplat în timp ce eram pe teren. Și probabil că asta nu se va mai întâmpla niciodată, astfel că ne vom aminti mereu de ziua în care s-a întrerupt curentul la Madrid Open”, a spus Coco Gauff, citată de <span>Tennis World USA</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/GXEK7vKrlIc?si=LkcEMfL8BymRGCg7" title="YouTube video player" width="560"></iframe></p>
<h2><span>Cu cine se va duela Coco Gauff în sferturile turneului Mutua Madrid Open</span></h2>
<p>Miercuri, pe 30 aprilie, nu mai devreme de ora României 12:00, Coco Gauff va da piept în sferturile turneului Mutua Madrid Open cu rusoaica Mirra Andreeva (18 ani – 7 WTA), considerată de mulți una dintre viitoarele stele ale tenisului internațional.</p>
<p>Cele două vor fi la a treia întâlnire din circuitul WTA, iar în precedentele două dueluri, Coco Gauff s-a impus de fiecare dată, scor (5)6-7, 6-1, 6-1 la Roland Garros 2023 și 6-3, 6-3 la US Open 2023.</p>

]]></description>
    </item>
    <item>
      <title>Milionarul știe deja numele noului președinte al României. Prietenul lui Gigi Becali a detonat bomba: „Iese din primul tur, cu voturile din diaspora”</title>
      <link>https://www.prosport.ro/diverse/milionarul-stie-deja-numele-noului-presedinte-al-romaniei-prietenul-lui-gigi-becali-a-detonat-bomba-iese-din-primul-tur-cu-voturile-din-diaspora-20157711</link>
      <description><![CDATA[<img src="https://www.prosport.ro/wp-content/uploads/2025/04/Milionarul-stie-deja-numele-noului-presedinte-al-Romaniei.-Prietenul-lui-Gigi-Becali-a-detonat-bomba-„Iese-din-primul-tur-cu-voturile-din-diaspora.jpg"/><br/><p>Dumitru Dragomir (78 de ani), milionarul care a condus Liga Profesionistă de Fotbal în perioada 1996 – 2013, a transmis răspicat că știe deja numele noului președinte al României.</p>
<p>Primul tur al alegerilor prezidențiale este programat la data de 4 mai 2025, iar printre candidați se regăsește și George Simion (38), care s-a consacrat ca fiind un prieten al lui Gigi Becali (66).</p>
<h2><span>George Simion, prietenul lui Gigi Becali până nu demult, este favorit să fie noul președinte al României, spune milionarul Dumitru Dragomir</span></h2>
<p>După scrutinul eșuat și controversat din finalul lui 2024, România organizează, în ultima lună de primăvară a anului 2025, o nouă serie de alegeri prezidențiale.</p>
<p>Primul tur este programat chiar duminica viitoare, la data de 4 mai, în timp ce al doilea tur al alegerilor prezidențiale, dacă nu mai apare nimic neprevăzut, este programat să aibă loc la data de 18 mai, adică două săptămâni mai târziu.</p>
<p>Ulterior, <span>noul președinte al României îi va lua locul</span> lui Ilie Bolojan, care a fost instalat în calitate de interminar după plecarea lui Klaus Iohannis de la Cotroceni.</p>
<p>Printre cei care au comentat cu multă pasiune <span>subiectul alegerilor prezidențiale din România s-a regăsit și Dumitru Dragomir</span>, fost președinte al LPF în intervalul 1996 – 2013.</p>
<p>Cunoscut și sub supranumele de „Oracolul din Bălcești”, Mitică Dragomir nu s-a sfiit să ofere diverse pronosticuri cu privire la lupta dintre candidați.</p>
<p>Iar cu doar 5 zile înainte de primul tur al alegerilor prezidențiale din mai 2025, ex-șeful LPF a oferit un verdict tranșant. George Simion, prietenul lui Gigi Becali până nu demult, va spulbera concurența încă de duminică și va beneficia de o susținere masivă din afara granițelor:</p>
<blockquote><p>Convingerea mea, George Simion este cu unul dintre Crin (n.r. – Crin Antonescu) sau Nicușor (n.r. – Nicușor Dan). Mai mari șanse Crin (n.r. – să intre în turul 2 cu George Simion). George Simion, pe el nu mai poate să-l oprească nimeni. Dacă diaspora îi dă peste 2 milioane de voturi, poate să iasă din prima Simion. Un 50 virgulă. A jucat foarte bine prezența lui Crin la televizor, a fost fulminantă. Au fost niște analiști politici, dintre ziariști, care mi-au zis: «Nea Mitică nu te lua după sondaje, sunt plătite să spună într-un anumit fel». Dar, dacă nu se întâmpla ce s-a întâmplat cu doamna Lasconi, Nicușor Dan intra el în finală. L-a dat înapoi foarte tare scandalul partidului USR”, a declarat Dumitru Dragomir, citat de <span>Fanatik</span>.</p></blockquote>
<h2><span>Ce s-a ales de prietenia dintre Gigi Becali și George Simion</span></h2>
<p><span>Prietenia dintre Gigi Becali și George Simion s-a pierdut</span> pe parcurs, iar în martie, afaceristul care conduce clubul de fotbal FCSB chiar a lansat câteva atacuri în direcția liderului AUR.</p>
<p>Ulterior, întrebat fiind de <span>ProSport despre relațiile în care se mai află cu Gigi Becali, George Simion</span> a transmis:</p>
<blockquote><p>(n.r. – În ce relații mai sunteți cu Gigi Becali? Credeți că poate să influențeze într-un fel sau altul campania electorală?) Cred că Gigi Becali are, da, puterea de a influența o parte dintre voturile românilor, motiv pentru care l-am și pus pe listă în 1 Decembrie, dar cred că, în esență, nu este un om rău”, a răspuns George Simion la întrebarea adresată de <span>ProSport</span>, pe 11 aprilie 2025.</p></blockquote>

]]></description>
    </item>
    <item>
      <title>Milionarul donjuan a uitat-o pe Mădălina Ghenea. A înlocuit-o cu o altă actriță, o frumusețe spectaculoasă din Mexic</title>
      <link>https://www.prosport.ro/diverse/milionarul-donjuan-a-uitat-o-pe-madalina-ghenea-a-inlocuit-o-cu-o-alta-actrita-o-frumusete-spectaculoasa-din-mexic-20157495</link>
      <description><![CDATA[<img src="https://www.prosport.ro/wp-content/uploads/2025/04/Milionarul-donjuan-a-uitat-o-pe-Madalina-Ghenea.jpg"/><br/><p>Fostul iubit al Mădălinei Ghenea a dat-o definitiv uitării pe româncă, milionarul donjuan logodindu-se cu o superbă actriță din Mexic.</p>
<p>Mădălina Ghenea a fost înlocuită de milionarul donjuan cu o altă actriță, din Mexic, de o frumusețe spectaculoasă.</p>
<h2><span>Frumoasa actriță mexicană este noua parteneră a milionarului donjuan care a uitat-o pe Mădălina Ghenea</span></h2>
<p>Jucătorul bulgar de tenis Grigor Dimitrov traversează, din nou, o perioadă foarte bună, fiind pe locul 16 în clasamentul mondial. Va împlini 34 de ani pe 16 mai și evoluează cu dezinvoltură, fără presiunea rezultatelor.</p>
<p>Ca urmare, poate etala cel mai bun tenis și chiar să spere că poate câștiga, în sfârșit, un titlu de Mare Șlem.</p>
<p>Ultimele zvonuri sugerează că învingătorul din 2017 de la Turneul Campionilor este logodit cu frumoasa actriță mexicană Eiza Gonzalez. Acesta a fost prezentă în loja rezervată apropiaților jucătorului bulgar în timpul meciului cu chilianul Nicolas Jarry (57 ATP), scrie <span>Tennis World USA</span>.</p>
<p>Se pare că superba actriță i-a purtat noroc, deoarece Dimitrov s-a impus cu 6-3, 6-4 și s-a calificat în turul secund al competiției din capitala Spaniei, unde îl întâlnește pe Jacob Fearnley (68). Meciul a fost întrerupt la 6-4, 5-4 pentru bulgar, dar britanicul urmează la serviciu.</p>
<h2><span>Dimitrov a fost logodit 3 ani cu fosta mare jucătoare rusă Maria Sharapova</span></h2>
<p>De când a făcut primii pași în tenisul profesionist, „Grisha” a fost în centrul bârfelor ca urmare a poveștilor de dragoste cu femei foarte celebre. Bulgarul a fost logodit cu legendara jucătoare Maria Sharapova din 2012 până în 2015, înainte de a începe o relație cu Nicole Scherzinger care s-a încheiat în 2019.</p>
<p>Ulterior, s-a întâlnit și cu Lolita Osmanova, cunoscut antreprenor, <span>dar și cu celebra actriță Mădălina Ghenea</span>.</p>
<p>Cea mai bună performanță sportivă a lui Dimitrov a fost obținută la sfârșitul anului 2017. El <span>a câștigat Turneul Campionilor</span>, după ce l-a învins cu 7-5, 4-6, 6-3 pe belgianul David Goffin.</p>
<p>În „Grupa Pete Sampras” a dispus cu 6-1, 6-1 de spaniolul Pablo Careno Busta (care l-a înlocuit pe compatriotul lui Rafael Nadal), cu 6-3, 5-7, 7-6 (10) de austriacul Dominic Thiem și cu 6-0, 6-2 de Goffin, după care în semifinale l-a eliminat pe americanul Jack Sock cu 4-6, 6-0, 6-3.</p>
<p>În turneele de Mare Șlem, el a ajuns în semifinale la Wimbledon în 2014, la Australian Open în 2017 și la US Open în 2019, plus în sferturi la Roland Garros în 2024.</p>
<p>De-a lungul timpului a fost asemănat cu legendarul jucător elvețian Roger Federer, mai ales din punct de vedere tehnic, dar porecla „Baby Fed” mai mult a fost o povară, decât să-l ajute. Cei doi au fost adversari de 8 ori. Federer a câștigat primele 7 confruntări, iar bulgarul s-a impus cu 3-6, 6-4, 3-6, 6-4, 6-2 în 2019, în sferturi la US Open.</p>

]]></description>
    </item>
  </channel>
</rss>
