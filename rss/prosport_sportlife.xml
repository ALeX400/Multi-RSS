<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dinamo Kiev, urlet împotriva crimelor Rusiei după ultimul atac sângeros lansat de Vladimir Putin asupra capitalei Ucrainei: „Au ucis oameni şi copii nevinovați”</title>
      <link>https://www.prosport.ro/diverse/dinamo-kiev-urlet-impotriva-crimelor-rusiei-dupa-ultimul-atac-sangeros-lansat-de-vladimir-putin-asupra-capitalei-ucrainei-au-ucis-oameni-si-copii-nevinovati-20154464</link>
      <description><![CDATA[<img src="https://www.prosport.ro/wp-content/uploads/2025/04/Dinamo-Kiev-urlet-impotriva-crimelor-Rusiei-dupa-ultimul-atac-sangeros-lansat-de-Vladimir-Putin-asupra-capitalei-Ucrainei.jpg"/><br/><p>În urmă cu aproximativ 24 de ore, clubul de fotbal Dinamo Kiev a emis un comunicat oficial împotriva crimelor Rusiei din războiul cu Ucraina.</p>
<p>Vladimir Putin (72 de ani) a ordonat de curând un atac sângeros către Kiev, în urma căruia 9 persoane civile și-au pierdut viața și alte 63 au fost rănite.</p>
<h2><span>Reacția clubului Dinamo Kiev, după ultimul atac comandat de Vladimir Putin în războiul Rusia – Ucraina</span></h2>
<p><span>Vladimir Putin continuă să atace Ucraina</span> cu mai tot arsenalul de care benficiază Rusia, în ciuda presiunilor făcute de occident pentru ca războiul să se termine și să se ajungă la o înțelegere.</p>
<p>Ultima lovitură primită de <span>Ucraina în războiul cu Rusia</span> a sosit în noaptea de 23 spre 24 aprilie, când Putin a ordonat atacarea Kievului cu zeci de rachete și drone.</p>
<p>Și, așa cum s-a întâmplat de mai multe ori pe pacursul conflictului armat, zonele civile nu au fost evitate. Astfel, în urma atacului sângeros menționat mai sus, nu mai puțin de 9 persoane din rândul civililor și-au pierdut viața și alte 63 au fost rănite, anunță <span>Reuters</span>, care citează serviciile locale de urgență din capitala Ucrainei.</p>
<blockquote><p>Au fost distrugeri semnificative. Căutările de oameni continuă sub dărămături”, au completat serviciile de urgență, conform sursei precizate.</p></blockquote>
<p>Cutremurați de cele întâmplate, oficialii clubului de fotbal Dinamo Kiev au decis să distribuie câteva imagini terifiante pe rețelele de socializare, surprinse la scurt timp după atac, alături de care au adăugat următorul comunicat:</p>
<blockquote><p>O altă crimă teribilă, crudă, brutală a sadicilor ruși împotriva populației civile. Kievul a suferit cel mai mult miercuri noapte. Atacul masiv combinat a durat peste patru ore și au fost folosite diverse tipuri de rachete aeriene, terestre și maritime, inclusiv rachete balistice, rachete Kalibr, dar și drone de asalt de tip Shahed. Teroriștii ruși își continuă misiunea sângeroasă, ucid oameni și copii nevinovați în fiecare zi, ignorând inițiativele pentru o încetare completă a focului. Clubul Dinamo face apel la comunitatea mondială să ia o poziție dură și să exercite o presiune puternică pentru a forța Federația Rusă să oprească războiul și să-și asume responsabilitatea pentru crimele comise”, a transmis clubul de fotbal Dinamo Kiev, pe <span>pagina oficială de Facebook</span>.</p></blockquote>
<h2><span>Dinamo Kiev se îndreaptă către un nou titlu în Ucraina</span></h2>
<p>Dinamo Kiev conduce clasamentul din prima ligă a fotbalului ucrainean, cu 63 de puncte adunate după 25 de etape. Principala urmăritoare a grupării din capitală este Oleksandriya, cu 57 de puncte, în timp ce podiumul e completat de Șahtior Donețk, cu 53 de puncte.</p>
<p>Așadar, cu 5 etape înainte de finalul sezonului competițional 2024 – 2025, Dinamo Kiev este mare favorită să își adauge în palmares cel de-al 17-lea titlu național.</p>
<p>În runda următoare, pe 27 aprilie, Dinamo Kiev va merge chiar pe terenul rivalei Șahtior Donețk.</p>

]]></description>
    </item>
    <item>
      <title>Ultrașii din Peluza Sud Steaua, atacați de fanii din Mioveni! Imagini cu bătaia cruntă din tribune</title>
      <link>https://www.prosport.ro/fotbal-intern/ultrasii-din-peluza-sud-steaua-atacati-de-fanii-din-mioveni-imagini-cu-bataia-crunta-din-tribune-20154502</link>
      <description><![CDATA[<img src="https://www.prosport.ro/wp-content/uploads/2025/04/Ultrasii-din-Peluza-Sud-Steaua-atacati-de-fanii-din-Mioveni-Imagini-cu-bataia-crunta-din-tribune-1400x901.png"/><br/><p>Joi, 24 aprilie 2025, la meciul FC Argeș – Steaua București 4-2, din etapa 6 a play-off-ului Ligii 2, ultrașii din Peluza Sud Steaua au fost atacați de fanii din Mioveni.</p>
<p>Totul s-a întâmplat chiar înaintea fluierului de start al partidei care s-a disputat pe Stadionul Orășenesc din Mioveni.</p>
<h2><span>S-au împărțit pumni între ultrașii din Peluza Sud Steaua și fanii din Mioveni, la meciul în care „militarii” au fost răpuși și pe gazon</span></h2>
<p>FC Argeș a făcut instrucție cu Steaua București, joi, 24 aprilie, într-un meci care s-a disputat pe Stadionul Orășenesc din Mioveni și care a contat pentru etapa 6 a play-off-ului din Liga 2.</p>
<p>După un prim gol marcat de oaspeți, prin Heras, în minutul 18, gazdele au preluat controlul și au lovit de două ori până la pauză, prin Mensah și Tudose, izbutind să intre în avantaj la vestiare. Au mai marcat apoi Roman și Tchassem pentru piteșteni, în minutele 64 și 76, în timp ce din tabăra oaspeților a înscris Chipirliu, din penalty, în minutul 84. Trebuie precizat și că „militarii” au evoluat în inferioritate numerică întreaga repriză secundă, după ce în minutul 45+3, Iglesias a văzut direct cartonașul roșu.</p>
<p>Un episod la fel de important petrecut pe Stadionul Orășenesc din Mioveni s-a consemnat înainte de fluierul de start, când jucătorii din cele două tabere se aflau la încălzire.</p>
<p>Concret, un suporter din <span>Peluza Sud Steaua a sărit</span> gardul ce îi separa pe fanii „militari” de câțiva susținători locali din Mioveni. Acesta s-a dus amenințător în direcția celor din urmă menționați, după care a bătut în retragere. Doar că a avut parte de o surpriză. Deranjați de gestul stelistului, fanii din Mioveni au avansat și ei în zona tampon dintre cele două sectoare. Primul dintre ei s-a apropiat de susținătorul CSA Steaua și a încasat un pumn puternic în față, după care, un altul a venit din spate și l-a făcut K.O. pe fanul roș-albaștrilor.</p>
<p>Lucrurile au fost la un pas să degenereze în ceva foarte urât, însă în cele din urmă, cele două tabere s-au calmat. Jandarmeria a venit și ea la fața locului pentru a evita izbucnirea unui alt conflict.</p>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Fnastase.mihaiclaudiu%2Fvideos%2F677785725205799%2F%3Fidorvanity%3D143655154412220&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>Trebuie precizat și că suporterii din peluza FC Argeș au avut locuri la acest meci în Tribuna a 2-a a Stadionului Orășenesc Mioveni, astfel că, cel mai probabil, conflictul s-a consumat, așa cum am precizat deja, între susținători locali și steliști.</p>
<h2><span>FC Argeș, mare favorită să promoveze în Superliga</span></h2>
<p>Revenind la ceea ce contează cu adevărat, fotbalul, FC Argeș s-a bucurat din plin de succesul înregistrat cu Steaua București, scor 4-2.</p>
<p>Piteștenii au acum un total de 50 de puncte, după 6 etape disputate în play-off, și s-au desprins la 11 puncte față de CSM Reșița, care are un meci mai puțin.</p>
<p>FC Argeș este pe locul 3 în clasament, însă având în vedere că <span>Steaua, ocupanta locului secund, nu are drept de promovare</span>, piteștenii vor avansa direct în Superliga de pe poziția actuală.</p>
<p>Tot în Superliga va merge, mai mult ca sigur, și Csikszereda Miercurea Ciuc, care conduce play-off-ul din Liga 2 cu 52 de puncte.</p>
<p>În schimb, CSM Reșița, Metaloglobus și FC Voluntari, care au 39, 39, respectiv 36 de puncte, se vor lupta pentru cele două locuri de baraj puse la bătaie.</p>

]]></description>
    </item>
    <item>
      <title>Verdict exploziv în dosarul „Comoara din Africa” dezvăluit de ProSport: instanța a admis plângerile penale ale lui Marius Niculae, procurorii reîncep ancheta în cazul cu aur și diamante! „Va fi complex, cu audieri și confruntări!” EXCLUSIV</title>
      <link>https://www.prosport.ro/fotbal-intern/verdict-exploziv-in-dosarul-comoara-din-africa-dezvaluit-de-prosport-instanta-a-admis-plangerile-penale-ale-lui-marius-niculae-procurorii-reincep-ancheta-in-cazul-cu-aur-si-diamant-20153502</link>
      <description><![CDATA[<img src="https://www.prosport.ro/wp-content/uploads/2025/03/A-inceput-judecata-pe-fond-in-„Dosarul-Comoara-din-Africa-prezentat-de-ProSport-in-care-sunt-implicati-Marius-Niculae-si-doi-oficiali-ai-Petrolului.webp"/><br/><p>La începutul anului, <span>ProSport</span> a dezvăluit în exclusivitate, în cadrul anchetei jurnalistice Dosarul „Comoara din Africa”, care a cuprins mai multe episoade, detaliile unei afaceri teribile, în care e implicat și Marius Niculae.</p>
<p>În ea au fost ademeniți mai mulți oameni de fotbal și din sportul românesc, actuali antrenori, oficiali și fotbaliști ce au pierdut sume de bani importante, de ordinul la milioanelor de euro cumulat, sub mirajul unor investiții în exploatarea de aur și diamante.</p>
<h2><span>Procurorii reîncep ancheta în cazul cu aur și diamante!</span></h2>
<p>Obiectele prețioase ar fi trebuit extrase din mine aflate în Africa, totul sub o presupusă gestiune operațională au unui controversat om de afaceri, Constantin Nimară. În prezent, cel indicat drept „creierul” afacerii se află în urmărire penală, în urma unui alt dosar instrumentat de Direcția Națională Anticorupție, în care, alături de mai multe persoane, ar fi eliberat ilegal certificate de moștenitori pentru 9 imobile din București și Ilfov, apartamente vândute cu sute de mii de euro. Nimară (foto jos) era plasat în arest preventiv la finalul anului trecut.</p>
<h2><img alt="" class="aligncenter size-full wp-image-20115195" decoding="async" fetchpriority="high" height="1160" sizes="(max-width: 870px) 100vw, 870px" src="https://www.prosport.ro/wp-content/uploads/2025/03/nimara.webp" srcset="https://www.prosport.ro/wp-content/uploads/2025/03/nimara.webp 870w, https://www.prosport.ro/wp-content/uploads/2025/03/nimara-768x1024.webp 768w" width="870"/></h2>
<p>În ancheta <span>ProSport</span> au fost prezentate trei nume din fotbalul românesc care sunt indicate drept posibile victime ale lui Constantin Nimară în această afacere care s-a lăsat cu plângeri penale pentru înșelăciune, abuz de încredere, falsificarea de titluri de credit și instrumente de plată și emitere de cecuri fără acoperire.</p>
<p>Este vorba de Marius Niculae, fostul jucător de la Dinamo sau Sporting Lisabona, și foștii fotbaliști Cristian Fogarassy (Sportul Sudențesc) și Cosmin Stegaru (FCSB), cei care, în prezent, activează în managementul clubului Petrolul Ploiești.</p>
<p>Urmărește întreaga desfășurare a dosarului „Comoara din Africa” dezvăluit de <span>ProSport:</span></p>
<ul>
<li>Mecanismul afacerii controversate în mărturia unei victime, tipar care se regăsește similar în experiențele păgubiților <span>(episodul I e aici)</span></li>
<li>Cum ar fi pierdut Marius Niculae sute de mii euro și de ce a făcut plângeri penale pentru cinci infracțiuni <span>(episodul II e aici)</span></li>
<li>Cristian Fogarassy și Cosmin Stegaru, oficiali de la Petrolul Ploiești, ambii foști fotbaliști, sunt implicați în afacere + reacțiile lor <span>(episodul III e aici)</span></li>
<li>Mărturia avocatului celor doi care îi plasează pe Fogarassy și Stegaru în categoria păgubiților <span>(episodul IV e aici)</span></li>
<li>Presupusul cap al afacerii cu aur și diamante în care Marius Niculae și alte vedete din fotbal au pierdut sute de mii de euro! <span>(episodul V e aici)</span></li>
</ul>
<h2><span>Fogarassy și Stegaru spun că sunt victimele lui Nimară, Marius Niculae le-a făcut și lor plângeri penale </span></h2>
<p>Cristian Fogarassy și Cosmin Stegaru (foto jos) sunt indicați de sursele anchetei drept o posibilă interfață a afacerii, până la un anumit moment. Ulterior, ar fi ajuns la rândul lor păgubiți, așa cum susține și avocatul care-i reprezintă în instanță, asta după ce Marius Niculae s-a adresat printr-o contestație a soluției de inițiale neurmărire. Judecătoria Sectorului 3 i-a dat acum dreptate!</p>
<p><img alt="" class="aligncenter size-full wp-image-20080259" decoding="async" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/01/Dosarul-„Comoara-din-Africa-la-episodul-trei-Cristian-Fogarassy-conducator-la-Petrolul-Ploiesti-si-Cosmin-Stegaru-fost-fotbalist-la-FCSB-sunt-implicati-1.jpg" srcset="https://www.prosport.ro/wp-content/uploads/2025/01/Dosarul-„Comoara-din-Africa-la-episodul-trei-Cristian-Fogarassy-conducator-la-Petrolul-Ploiesti-si-Cosmin-Stegaru-fost-fotbalist-la-FCSB-sunt-implicati-1.jpg 1280w, https://www.prosport.ro/wp-content/uploads/2025/01/Dosarul-„Comoara-din-Africa-la-episodul-trei-Cristian-Fogarassy-conducator-la-Petrolul-Ploiesti-si-Cosmin-Stegaru-fost-fotbalist-la-FCSB-sunt-implicati-1-768x432.jpg 768w" width="1280"/></p>
<ul>
<li><span>VEZI aici detalii din sala de judecată </span>– A început judecata pe fond în dosarul „Comoara din Africa” dezvăluit de <span>ProSport</span>! Marius Niculae și doi oficiali ai Petrolului, prezenți în instanță. „Există plângeri penale, din partea altor persoane, pentru aceeași infracțiune”</li>
</ul>
<p>După mai multe termene care s-au desfășurat la Judecătoria Sectorului 3, în care „Săgeată” a avut calitate de petent, iar Fogarassy, Stegaru și Nimară au fost intimați, judecătorii i-au dat dreptate lui Niculae, astfel că procurorii vor fi nevoiți să reia ancheta în urma plângerii formulată de actualul oficial al <span>Federației Române de Fotbal</span> (foto jos).</p>
<p><img alt="" class="aligncenter size-large wp-image-20153515" decoding="async" height="1400" loading="lazy" sizes="auto, (max-width: 722px) 100vw, 722px" src="https://www.prosport.ro/wp-content/uploads/2025/04/decizie-judecatorie-722x1400.jpg" srcset="https://www.prosport.ro/wp-content/uploads/2025/04/decizie-judecatorie-722x1400.jpg 722w, https://www.prosport.ro/wp-content/uploads/2025/04/decizie-judecatorie-768x1489.jpg 768w, https://www.prosport.ro/wp-content/uploads/2025/04/decizie-judecatorie-792x1536.jpg 792w, https://www.prosport.ro/wp-content/uploads/2025/04/decizie-judecatorie.jpg 1056w" width="722"/></p>
<p>Practic, Judecătoria Sectorului 3 i-a dat câștig de cauză lui Marius Niculae, unul dintre păgubiții afacerii cu diamante din Africa, în care mai mulți oameni din fotbal și din sport au pierdut, cumulat, milioane de euro. Prin această decizie, procurorii vor redeschide dosarul în care mai apar, alături de Nimară, numele a doi oficiali de-ai Petrolului Ploiești, Cristian Fogarassy și Cosmin Stegaru, și în care au fost formulate plângeri penale pentru: înșelăciune, abuz de încredere, falsificarea de titluri de credit și instrumente de plată și emitere de cecuri fără acoperire.</p>
<h2><span>Ce urmează? Procurorii vor ancheta o singură speță</span></h2>
<p><span>ProSport</span> a luat legătura, după decizia judecătorilor, cu Oleg Burlacu, avocatul lui Marius Niculae. Acesta a explicat ce urmează să se întâmple în urma soluției prezentată, miercuri, de instanță. Cum multe din faptele care făceau obiectul plângerilor penale s-au prescris, ancheta va continua pe o singură speță, anume: falsificarea de titluri de credit.</p>
<blockquote><p>Față de soluția instanței cred că suntem foarte bine lămuriți vis-a-vis de dosar. Cercetarea penală a fost îngustată de judecător. Instanța ne-a dat dreptate în toate punctele de vedere, în sensul în care e clar că infracțiunile există și trebuie să fie cercetate, doar că, așa cum era și normal, anumite infracțiuni sunt prescrise. Prin urmare, instanța s-a pronunțat pe anumite infracțiuni care sunt prescrise, dar a schimbat încadrarea juridică a suspecților, în sensul în care faptele există, nu cum s-au pronunțat procurorii: sunt prescrise și a anulat ordonanța prin care procurorul a apreciat că se impune clasarea dosarului”, a transmis avocatul.</p></blockquote>
<p>Oleg Burlacu spune că pe Marius Niculae îl interesează, în primul rând, latura civilă, în vederea recuperării prejudiciului de la Constantin Nimară, Cristian Fogarassy, respectiv Cosmin Stegaru:</p>
<blockquote><p>Pentru infracțiunea de falsificarea de instrumente și titluri de credit, cercetarea penală va continua și, foarte important, va rămâne răspunderea civilă, care pe noi ne interesează cel mai mult. Ce e important pentru clientul meu? Nu să facă oamenii ăștia pușcărie, ci acești domni să plătească prejudiciul, care este consistent”.</p></blockquote>
<p>Care ar fi fost rolul lui Fogarassy și Cosmin Stegaru în această afacere? Conform plângerilor lui Marius Niculae, spre exemplu, cu ei ar fi negociat „Săgeată” suma lunară pe care urma să o încaseze după investiție, o investiție garantată cu cecuri emise de o bancă din Dubai care, ulterior, s-ar fi dovedit expirate și fără acoperire! În plus, unuia dintre cei doi oameni de la Petrolul i-ar fi virat Marius Niculae parte din investiție direct în cont!</p>
<figure aria-labelledby="figcaption_attachment_20078607" class="wp-caption aligncenter" id="attachment_20078607"><img alt="" class="size-large wp-image-20078607" decoding="async" height="934" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/01/ras-1400x934.jpg" srcset="https://www.prosport.ro/wp-content/uploads/2025/01/ras-1400x934.jpg 1400w, https://www.prosport.ro/wp-content/uploads/2025/01/ras-768x512.jpg 768w, https://www.prosport.ro/wp-content/uploads/2025/01/ras-1536x1024.jpg 1536w, https://www.prosport.ro/wp-content/uploads/2025/01/ras-2048x1366.jpg 2048w" width="1400"/><figcaption class="wp-caption-text" id="figcaption_attachment_20078607">© FOTO:Razvan Pasarica/SPORT PICTURES</figcaption></figure>
<p>La fel, decizia judecătorilor poate fi importantă și în celelalte plângeri penale formulate de alți presupuși păgubiți, așa cum <span> avocatul Oleg Burlacu a dezvăluit în fața judecătorilor. </span></p>
<blockquote><p>Contează foarte mult. Cunosc un domn care a făcut plângere penală în același subiect și a venit la mine împreună cu avocatul lui pentru a discuta pe tema asta. Colegul care a făcut plângerea penală poate depune la dosar inclusiv soluția judecătorului din cazul nostru. Chiar dacă a intervenit prescripția, răspunderea civilă există, iar fapta penală rămâne, în continuare. Urmează ca procurorul de caz să redeschidă dosarul, ceea ce se va întâmpla săptămâna viitoare, pentru că hotărârea instanței este definitivă. Vor fi audieri, confruntări, vom face comisie rogatorie pe cecuri și instrumente bancare în Dubai. Va fi o anchetă complexă, așa cum ar fi trebuit să se fi întâmplat de la început. Noi am depus, inițial, la DIICOT, dar ei au apreciat că nu există grup infracțional și, prin urmare, competența a trecut la nivel de parchet de sector”</p></blockquote>

]]></description>
    </item>
    <item>
      <title>Miliardarul căruia Ion Țiriac i-a cerut să-i semneze în aur maşinile uimeşte planeta. Moştenitorul imperiului Porsche sparge un deal ca să ajungă mai repede acasă</title>
      <link>https://www.prosport.ro/diverse/miliardarul-caruia-ion-tiriac-i-a-cerut-sa-i-semneze-in-aur-masinile-uimeste-planeta-mostenitorul-imperiului-porsche-sparge-un-deal-ca-sa-ajunga-mai-repede-acasa-20153993</link>
      <description><![CDATA[<img src="https://www.prosport.ro/wp-content/uploads/2025/04/Miliardarul-caruia-Ion-Tiriac-i-a-cerut-sa-i-semneze-in-aur-masinile-uimeste-planeta.-Mostenitorul-imperiului-Porsche-sparge-un-deal-ca-sa-ajunga-mai-repede-acasa.jpg"/><br/><p>Moștenitorul imperiului Porsche arată că poți face orice îți dorești atunci când ai toți banii din lume. Miliardarul căruia Ion Țiriac i-a solicitat să îi semneze în aur mașinile a decis să sape printr-un sit UNESCO pentru a scurta drumul spre casă.</p>
<p>Wolfgang Porsche e gata să scoată din buzunare 10 milioane de euro pentru a săpa un tunel de 500 de metri prin dealul Kapuzinerberg, în Salzburg, Austria. Scopul proiectului este de a-i permite să ajungă mai ușor în propria locuință, acolo unde are un garaj impresionant cu modele rare Porsche în valoare de zeci de milioane de euro.</p>
<h2><span>Nimic nu îl oprește pe moștenitorul Porsche să își ducă planul la bun sfârșit</span></h2>
<p>Deși centrul orașului Salzburg a devenit sit UNESCO de mai bine de 28 de ani, se pare că proiectul lui Wolfgang Porsche poate fi realizat fără să încalce vreo lege. Miliardarul a reușit să ajungă la o înțelegere cu primăria plătind o sumă foarte mică, în valoare de 40.000 de euro.</p>
<p>Wolfgang Porsche dorește ca pe lângă tunel să facă și un garaj inedit în care va depozita 12 mașini. El are câte o copie a fiecărui model Porsche construit vreodată printre care se numără modele rarisime pe care doar Ion Țiriac le mai deține.</p>
<p>Timp de câteva zile au avut loc proteste în centrul orașului. Mai mulți protestatari au contestat vehement construcția. Unul dintre activiștii prezenți la fața locului a precizat că „Salzburg a devenit o scenă de protest împotriva unui proiect grotesc”, notează Der Standard. Nici locuitorii nu sunt prea încântați de proiectul miliardarului care îi va fi benefic doar lui. Construcția poate avea un impact major asupra structurii dealului, dar și a drumului frecventat de turiști pentru a admira priveliștile orașului.</p>
<p>Celebrul miliardar a achiziționat Paschinger Schlössl, cunoscută și ca vila Stefan Zweig (reședința scriitorului Zweig). Întreaga reședință l-a costat peste 8 milioane de euro și a fost renovată complet.</p>
<p>Tot ce mai trebuie să se întâmple pentru a începe lucrările este modificarea planului de urbanism al orașului, fapt pentru care se va vota în Consiliul Local abia la mijlocul lunii mai.</p>
<h2><span>Wolfgang Porsche îi semnează în aur mașinile lui Ion Țiriac</span></h2>
<p>În urmă cu patru ani, miliardarul român își completa <span>uriașa colecție</span> cu un model rar de la Porsche, 911 Targa. Ion Țiriac a dezvăluit cum a reușit să îl convingă pe moștenitorul imperiului Porsche să îi semneze toate mașinile pe care le achiziționează.</p>
<blockquote><p>„Ar trebui să mi-o semnezi în aur, i-am spus. Mi-a răspuns că ei nu fac treburi de acestea, ei fac doar mașini foarte bune. Semnături pot să îmi dea, dar nu gratis. Și de atunci am eu de fiecare dată plăcuța, iar cand iese o mașină nouă pentru Țiriac Collection, domnul Porsche o personalizează”, a precizat Ion Țiriac, notează<span> profit.ro</span>.</p></blockquote>

]]></description>
    </item>
    <item>
      <title>Fotbalistul lui Hermannstadt care l-a îmbrățișat pe arbitrul Flueran a răpus Juventus în Supercupa Italiei. A plecat din „Cizmă” dintr-un motiv amoros</title>
      <link>https://www.prosport.ro/cupa-romaniei/fotbalistul-lui-hermannstadt-care-l-a-imbratisat-pe-arbitrul-flueran-a-rapus-juventus-in-supercupa-italiei-a-plecat-din-cizma-dintr-un-motiv-amoros-20153930</link>
      <description><![CDATA[<img src="https://www.prosport.ro/wp-content/uploads/2025/04/Fotbalistul-lui-Hermannstadt-care-l-a-imbratisat-pe-arbitrul-Flueran-a-rapus-Juventus-in-Supercupa-Italiei.-A-plecat-din-„Cizma-dintr-un-motiv-amoros.jpg"/><br/><p>Hermannstadt a obținut o calificare istorică în finala Cupei României, programată pe 14 mai, după un meci de infarct cu Rapid, scor 2-1. Disputa a fost tranșată de golul lui Sergiu Buș, din minutul 94, care a împins în plasă o minge șutată din voleu de Alessandro Murgia.</p>
<p>După gol, camerele de luat vederi l-au surprins pe fotbalistul italian sărind în brațele arbitrului Viorel Flueran, care era pe traiectoria sa. Gestul lui Murgia va intra în istoria momentelor antologice din fotbalul românesc. Iar protagonistul lui nu este un jucător oarecare, ci un mijlocaș care a cunoscut gustul marilor succese.</p>
<h2><span>Murgia a câștigat Supercupa Italiei cu Lazio și a plecat din „Cizmă” din cauza unui motiv amoros</span></h2>
<p>Murgia a jucat pentru Lazio și a adus un trofeu în vitrina acestei echipe. În 2017, italianul a marcat golul victoriei pentru echipa lazială în Supercupa Italiei. Lazio a bătut Juventus cu 3-2, ultimul gol fiind înscris de Murgia. El i-a oferit astfel lui Radu Ștefan șansa de a ridica trofeul.</p>
<p>Fotbalistul de 28 de ani a stat trei ani la prima echipă a lui Lazio, dar nu s-a putut impune definitiv. A plecat la SPAL, apoi la Perugia, iar din 2023 este la Hermannstadt.</p>
<p>Presa italiană a speculat faptul că Murgia a plecat din Italia din cauza unui scandal amoros. Însurat și cu doi copii, Alessandro s-a cuplat cu o prietenă bună a surorii sale, Nicole. Sora lui Murgia este actriță din Italia și a fost măritată cu fotbalistul Andrea Bertolacci, fost la Roma, Genoa și Milan.</p>
<p>Fotbalistul s-a cuplat cu o prietenă a Nicolei, pe care a lăsat-o însărcinată. Numai că, atunci când a aflat că va mai avea un copil, Murgia a decis să rupă relația cu mama copilului.</p>
<p>Cazul a ajuns în presă, iar fotbalistul a fost nevoit să-și recunoască și cel de-al treilea copil, deși nu a rămas cu mama lui. Pentru a scăpa de tot acest scandal, Murgia a preferat să plece din Italia și așa a ajuns în România. S-a adaptat foarte bine și a devenit unul dintre cei mai buni străini din Superligă. Dovadă că a acceptat prelungirea împrumutului pe încă un an, de la SPAL la Hermanstadt.</p>
<p>Marius Măldărășanu este cel care l-a reprofilat de Murgia la mijlocul terenului. Și se bazează meci de meci pe el. De când a venit în România, el a jucat 65 de meciuri și a marcat 5 goluri.</p>

]]></description>
    </item>
  </channel>
</rss>
