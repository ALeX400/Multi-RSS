<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a deschis o fereastră uimitoare pentru David Popovici: „Dacă el vrea, avem obligația să-l ajutăm”</title>
      <link>https://www.prosport.ro/david-popovici/s-a-deschis-o-fereastra-uimitoare-pentru-david-popovici-daca-el-vrea-avem-obligatia-sa-l-ajutam-20235012</link>
      <description><![CDATA[<img src="https://www.prosport.ro/wp-content/uploads/2025/08/S-a-deschis-o-fereastra-uimitoare-pentru-David-Popovici-„Daca-el-vrea-avem-obligatia-sa-l-ajutam.webp"/><br/><p>Adrian Rădulescu (35 de ani) a vorbit despre planurile pe termen lung pe care David Popovici (20) le-ar putea avea în cariera de înotător profesionist.</p>
<p>Antrenorul talentatului sportiv a lăsat de înțeles că aventura lui Popovici în natația mondială este abia la început și că în următorii aproximativ 10 ani ar putea urma o mulțime de momente frumoase.</p>
<h2><span>David Popovici ar putea concura inclusiv la Jocurile Olimpice din Qatar, 2036, în cazul în care fizicul îi va permite</span></h2>
<p><span>Adrian Rădulescu, antrenor care îi coordonează cariera de înotător lui David Popovici</span> de 11 ani, a vorbit despre clipele frumoase și dificile prin care a trecut sportivul la Singapore.</p>
<p>David Popovici a mărturisit că s-a gândit să abandoneze Campionatele Mondiale încă dinainte de prima intrare în bazin, din cauza unor gânduri negative care l-au cuprins, însă în cele din urmă s-a răzgândit și a făcut spectacol.</p>
<p>Concret, David Popovici a devenit din nou campion mondial la probele sale favorite, 200 de metri și 100 de metri liber, reușind să scrie o nouă pagină în istoria natației internaționale.</p>
<p>Pus în postura de a comenta problemele de ordin motivațional cu care s-a confruntat Popovici la Singapore, Adrian Rădulescu a sugerat că elevul său va depăși rapid aceste momente și va avea o lungă carieră în față. De altfel, antrenorul a vorbit inclusiv despre posibilitatea ca David Popovici să concureze la Jocurile Olimpice din 2036, care cel mai probabil vor fi organizate în Qatar:</p>
<blockquote><p>Ca să poți să fii relevant în sportul acesta an de an și să poți să fii relevant în sportul acesta până la finalul carierei tale, din punct de vedere personal, clar, trebuie să-ți găsești echilibru. Da, poți să te dedici total unei singure victorii și să o faci cu orice preț, dar nu așa se câștigă războaiele. O să câștigi o bătălie, dar per total s-ar putea ca războiul să fie pierdut. Și ăsta este unul dintre dezideratele noastre. Și al meu și al întregului colectiv tehnic, dacă el își va dori să concureze și la Qatar 2036, să fie apt, din toate punctele de vedere, atât medical cât și fizic, psihic, să o facă. Dacă el își va dori chestia asta, noi avem obligația să-l ajutăm să poată să facă lucrul ăsta”, a subliniat antrenorul lui David Popovici, potrivit <span>Gsp.ro</span>.</p></blockquote>
<h2><span>David Popovici a bifat deja două ediții ale Jocurilor Olimpice</span></h2>
<p>Tokyo, 2021, a fost ediția de debut de la <span>Jocurile Olimpice pentru David Popovici</span>. Atunci a terminat pe 4 proba de 200 de metri liber și pe 7 în cea de 100 de metri liber.</p>
<p>Trei ani mai târziu, în 2024, la Paris, David Popovici a pus mâna și pe primele medalii olimpice. Pe scurt, a luat aurul la 200 de metri și bronzul la 100 de metri.</p>
<p>Acum, starul din natația românească se pregătește pentru Jocurile Olimpice de la Los Angeles, din 2028. Urmează apoi o ediție programată la Brisbane, în Australia, pentru 2032, după care, așa cum am precizat deja, în 2036 competiția ar trebui să aibă loc în Qatar.</p>
<blockquote><p>În acest moment avem 95% din infrastructura sportivă necesară pentru a găzdui Jocurile și avem un plan național complet pentru a ne asigura că vom fi 100% gata cu toate facilitățile”, a declarat Șeicul Joaan bin Hamad Al-Thani, președintele Comitetului Olimpic din Qatar, citat de <span>Reuters</span>.</p></blockquote>

]]></description>
    </item>
    <item>
      <title>Fotbalistul cu 100 de meciuri la națională repară televizoare în pușcărie și se pregătește să lanseze o afacere online. A dat gol într-un meci de poveste la București</title>
      <link>https://www.prosport.ro/sport-life/fotbalistul-cu-100-de-meciuri-la-nationala-repara-televizoare-in-puscarie-si-se-pregateste-sa-lanseze-o-afacere-online-a-dat-gol-intr-un-meci-de-poveste-la-bucuresti-20235052</link>
      <description><![CDATA[<img src="https://www.prosport.ro/wp-content/uploads/2025/08/Fotbalistul-100-de-meciuri-la-nationala-repara-televizoare-in-puscarie-si-se-pregateste-sa-lanseze-o-afacere-online.-A-dat-gol-intr-un-meci-de-poveste-la-Bucuresti-e1754046335999-1400x854.jpg"/><br/><p>Fostul fotbalist brazilian Robinho, cu 100 de meciuri la națională și 28 de goluri, a împlinit recent un an de când este întemnițat la închisoarea Tremembe (Brazilia). La 41 de ani, cel care a evoluat pentru Santos, Manchester City, AC Milan și Real Madrid a fost condamnat la 9 ani de închisoare pentru un viol în grup comis în Italia.</p>
<p>Faptele s-au petrecut în 2013 într-un club de noapte din Milano, victimă fiind o tânără albaneză. Fotbalistul a negat întotdeauna fapta, dar a nu a putut evita închisoarea.</p>
<p>Robinho nu pierde însă vremea după gratii. Unul dintre colegii din penitenciar a dezvăluit că va lansa împreună cu fostul internațional o companie de pariuri.</p>
<p>Hackerul Walter Delgatti, care a primit 8 ani și 3 luni de închisoare pentru piratarea sistemelor Consiliului Național al Justiției, a povestit despre proiectul său cu Robinho, care se va baza pe faima lui Robinho și pe abilitatea sa digitală.</p>
<p>Delgatti și Robinho, care ar fi autorul ideii, se află în celule separate în Tremembe, dar de obicei petrec timp împreună în curtea închisorii.</p>
<h2><span>Robinho încearcă să se mute într-un regim semideschis</span></h2>
<p>Robinho încearcă să obțină mutarea sentinței într-o închisoare cu regim semideschis, dar nu poate anula sentința instanței italiene. Încearcă să obțină și o reducere a pedepsei, pe baza comportamentului său exemplar și a relațiilor bune cu restul deținuților.</p>
<p>Fostul fotbalist repară televizoare și radiouri, după ce a făcut un curs de electronică de 600 de ore, este înscris în clubul de lectură, are grijă de grădina de legume și a absolvit cele 10 module ale Programului de Reeducare. Trage tare, pe toate fronturile și pentru fiecare 12 ore de muncă obține o reducere de o zi a pedepsei.</p>
<p>El este închis într-o celulă de 8 metri pătrați în compania unui alt deținut, în vârstă de 22 de ani, condamnat pentru îndemn la sinucidere și automutilare.</p>
<p>În așteptarea unei noi decizii, fostul jucător primește vizite frecvente la Tremembe de la soție și cei trei copii, în special de la cel mai mare, Robson Jr., în vârstă de 17 ani, care și-a făcut deja debutul la Santos.</p>
<p>În închisoare, Robinho joacă fotbal, dar se luptă și cu remușcări, drept pentru care pastorul său îl vizitează frecvent.</p>
<p>„Ține capul plecat și merge calm înainte. Este un deținut exemplar și nu a avut probleme cu alți condamnați”, a spus avocatul său, Mario Rosso.</p>
<p>Robinho a făcut parte din echipa lui Real Madrid, care a învins de două ori Steaua, în Liga Campionilor în 2006. Echipa antrenată atunci de Cosmin Olăroiu a pierdut cu 4-1 acasă și 0-1 în deplasare, cu autogolul antologic al lui Bănel Nicoliță. Robinho a fost titular atât în tur cât și în retur și a marcat un gol la București. Realul era la vremea respectivă o echipă cu valori precum Casillas, Sergio Ramos, Beckham, Cannavaro, Roberto Carlos, Ronaldo, Raul sau Van Nistelrooy.</p>

]]></description>
    </item>
    <item>
      <title>Omul de maximă încredere al lui David Popovici explică prăbușirea abisală a chinezului Zhanle Pan: „Eu îl înțeleg”</title>
      <link>https://www.prosport.ro/david-popovici/omul-de-maxima-incredere-al-lui-david-popovici-explica-prabusirea-abisala-a-chinezului-zhanle-pan-eu-il-inteleg-20235039</link>
      <description><![CDATA[<img src="https://www.prosport.ro/wp-content/uploads/2025/08/Omul-de-maxima-incredere-al-lui-David-Popovici-explica-prabusirea-abisala-a-chinezului-Zhanle-Pan-„Eu-il-inteleg.webp"/><br/><p>Adrian Rădulescu (35 de ani), omul numărul unu din anturajul lui David Popovici (20), a fost pus în postura de a analiza prăbușirea lui Zhanle Pan (20).</p>
<p>Deținătorul recordului mondial în „proba regină” a natației nu s-a calificat în finalele curselor de 200 și 100 de metri liber la Campionatele Mondiale de la Singapore.</p>
<h2><span>Ce s-a întâmplat, de fapt, cu Zhanle Pan. Antrenorul lui David Popovici a vorbit despre declinul chinezului</span></h2>
<p>La Campionatele Mondiale de Natație de la Singapore, <span>David Popovici a fost atracția numărul unu</span>, reușind să câștige medataliile de aur la probele de 200 și 100 de metri liber, în timp ce <span>Zhanle Pan a reprezentat, probabil, cea mai mare dezamăgire</span>.</p>
<p>Creditat cu prima șansă în „proba regină” a natației, 100 de metri liber, unde deține recordul mondial cu un timp colosal, 46.40, Zhanle Pan a ratat finala la Singapore, după ce a terminat pe locul 3 în semifinala cu numărul 1.</p>
<p>Totodată, la 200 de metri liber, unde era așteptat să facă o surpriză frumoasă, Zhanle Pan nu a prins nici măcar tabloul semifinalelor.</p>
<p>Pus în postura de a explica eșecul talentatului înotător chinez, Adrian Rădulescu, antrenorul lui David Popovici, nu a avut nevoie de prea mult timp pentru a expune răspunsul:</p>
<blockquote><p>Cred că s-a întâmplat același lucru ca pentru mulți dintre ei. Eu îl privesc și din perspectiva sportivului sau al tânărului, până la urmă și Pan are 20 de ani. Te duci în februarie, în primul schimb de ștafetă, bați recordul mondial, ești luat absolut ca din oală, după care înoti proba efectiv, o câștigi, după care vin Jocurile Olimpice, înoti cât de cât în 4×100 m liber liber, faci 200, aproape ratezi semifinala la 100 liber, o prinzi ultimul și în finală câștigi la o secundă diferență. Și bați recordul mondial cu aproape jumătate de secundă. Și după aceea vine ștafeta pe care, alături de echipă, o câștigi. Și după aceea vine, ce să vezi, un pic de vacanță și Jocurile Asiei, Campionatul chinez în bazin scurt, Cupa Mondială, la care câștigi proba de 800 m liber și tot așa”, a amintit Adrian Rădulescu, potrivit <span>Gsp.ro</span>.</p></blockquote>
<p>Însă, esența analizei antrenorului a fost în frazele următoare:</p>
<blockquote><p>Eu îl înțeleg, nu e ușor să te montezi continuu, să fii așa la foc continuu și sunt sigur că o să revină. Are poate și un kilogram două în plus, are poate și un pic așa de oboseală psihică. Pentru noi, de fiecare dată când am avut, hai să spunem, un eșec sau un pas înapoi, asta ne-a aruncat înainte. Și cred că același lucru o să fie și pentru el”, a completat omul de maximă încredere al lui David Popovici.</p></blockquote>
<h2><span>Palmaresul lui Zhanle Pan</span></h2>
<p>Zhanle Pan rămâne unul dintre cei mai importanți sportivi din noua generație de înotători și are trei medalii olimpice în palmares, două de aur și una de argint. De asemenea, chinezul deține șapte medalii de aur la competițiile mondiale, două de argint și alte două de bronz.</p>
<p>Iar la concursurile asiatice, Zhanle Pan a câștigat trei medalii de aur, trei de argint și una de bronz.</p>
<blockquote><p>Pe scurt, pur și simplu nu am fost într-o formă bună astăzi. Voi continua să muncesc din greu”, a declarat Zhanle Pan, printre altele, după ratarea finalei la 100 de metri liber de la Singapore.</p></blockquote>

]]></description>
    </item>
    <item>
      <title>„Pentru tot restul vieții!”. Și-a unit definitiv destinul cu cel al lui David Popovici: „I-am promis”</title>
      <link>https://www.prosport.ro/david-popovici/pentru-tot-restul-vietii-si-a-unit-definitiv-destinul-cu-cel-al-lui-david-popovici-i-am-promis-20234986</link>
      <description><![CDATA[<img src="https://www.prosport.ro/wp-content/uploads/2025/08/„Pentru-tot-restul-vietii.-Si-a-unit-definitiv-destinul-cu-cel-al-lui-David-Popovici-„I-am-promis.webp"/><br/><p>Adrian Rădulescu (35 de ani), antrenor care lucrează de mai bine de un deceniu cu David Popovici (20), a vorbit despre relația specială pe care o are cu starul natației românești.</p>
<p>La Campionatele Mondiale de la Singapore, Popovici și-a completat palmaresul cu alte două medalii importante. El a luat aurul la probele de 200 și 100 de metri liber.</p>
<h2><span>Adrian Rădulescu vrea să fie îngerul păzitor al lui David Popovici pentru tot restul vieții</span></h2>
<p><span>David Popovici a fost în lumina reflectoarelor la Singapore</span>, după ce a izbutit să câștige medaliile de aur la probele de 200 și 100 de metri liber înot.</p>
<p>Acum, după ce talentatul sportiv a cules toți laurii în presa internațională, Adrian Rădulescu a venit și el cu o reacție și, printre altele, a vorbit despre relația specială pe care o are cu elevul său.</p>
<p><span>Adrian Rădulescu îi este antrenor lui David Popovici</span> de 11 ani și direct de la Singapore a mărturisit că i-a făcut o promisiune importantă înotătorului. Chiar dacă nu vor colabora veșnic din această postură, Rădulescu va rămâne îngerul păzitor al lui Popovici pentru tot restul vieții:</p>
<blockquote><p>Eu îl privesc atât ca antrenor, cât și ca apropiat. Eu am o promisiune făcută față de el și intenționez să mă țin de această promisiune, indiferent de ce se va întâmpla. Din partea mea, eu voi încerca să-l protejez pentru tot restul vieții din toate punctele de vedere”, a declarat Adrian Rădulescu, antrenorul lui David Popovici, citat de <span>Gsp.ro</span>.</p></blockquote>
<figure aria-labelledby="figcaption_attachment_20234996" class="wp-caption aligncenter" id="attachment_20234996"><img alt="" class="size-full wp-image-20234996" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/08/adrian-radulescu.jpg" srcset="https://www.prosport.ro/wp-content/uploads/2025/08/adrian-radulescu.jpg 1280w, https://www.prosport.ro/wp-content/uploads/2025/08/adrian-radulescu-768x432.jpg 768w" width="1280"/><figcaption class="wp-caption-text" id="figcaption_attachment_20234996">SURSA FOTO:Razvan Pasarica/SPORT PICTURES</figcaption></figure>
<h2><span>Ce a spus despre parcursul lui David Popovici din ultimii ani</span></h2>
<p>La doar 20 de ani, David Popovici este cvadruplu campion mondial și european. De asemenea, în vara trecută, cu ocazia Jocurilor Olimpice de la Paris, talentatul înotător a devenit și campion olimpic, după ce s-a impus în proba de 200 de metri liber. În schimb, la 100 de metri liber, tot la Paris, Popovici a cucerit bronzul.</p>
<p>Pus în postura de a descrie performanțele colosale înregistrate de elevul său, Adrian Rădulescu a transmis:</p>
<blockquote><p>Au fost trei ani foarte buni. Cred că reușim în continuare să găsim soluții la problemele care apar. Ne bucurăm inclusiv de provocările pe care le întâmpinăm în povestea noastră. Și sper să avem în continuare puterea să învățăm de fiecare dată din tot ce se întâmplă”, a mai declarat antrenorul lui David Popovici, în dimineața zilei de vineri, de la Singapore.</p></blockquote>
<p><span>David Popovici și-a terminat treaba la Mondialele de la Singapore</span> și urmează să revină la București. Însă, nu va sta mult acasă, deoarece în septembrie e așteptat să concureze la Turneul Campionilor de la Londra.</p>

]]></description>
    </item>
    <item>
      <title>Atac de nicăieri împotriva lui David Popovici. Fostul înotător român, medaliat mondial: „Ai aflat că nu ești nemuritor, nici Superman! Pune umărul, nu doar vorba, la echipa națională!”</title>
      <link>https://www.prosport.ro/david-popovici/atac-de-nicaieri-impotriva-lui-david-popovici-fostul-inotator-roman-medaliat-mondial-ai-aflat-ca-nu-esti-nemuritor-nici-superman-pune-umarul-nu-doar-vorba-la-echipa-nationala-20234968</link>
      <description><![CDATA[<img src="https://www.prosport.ro/wp-content/uploads/2025/08/Atac-de-nicaieri-impotriva-lui-David-Popovici.-Fostul-inotator-roman-medaliat-mondial.webp"/><br/><p>Ștefan Ioan Gherghel (46 de ani), fost înotător român, medaliat mondial, l-a luat în vizor pe David Popovici (20) după evenimentele care l-au avut în prim-plan pe cel din urmă menționat în perioada recentă.</p>
<p>După triumful de la 200 de metri liber și înainte de a câștiga la 100 de metri liber, la Campionatele Mondiale de Natație de la Singapore, David Popovici s-a confesat cu privire la sentimentele care l-au încercat în țara asiatică.</p>
<h2><span>Ce concluzii a tras fostul medaliat mondial Ștefan Ioan Gherghel, după experiența lui David Popovici de la Singapore</span></h2>
<p>La data de 29 iulie 2025, <span>David Popovici a luat aurul la 200 de metri liber la Campionatele Mondiale din Singapore</span>, iar doar două zile mai târziu, pe 31 iulie, același <span>David Popovici a devenit campion mondial și la 100 de metri liber</span>, cu un nou record la nivel de competiție.</p>
<p>Între cele două curse menționate mai sus, cel mai talentat sportiv român al momentului a surprins cu o declarație nemaiauzită. David Popovici s-a confesat în fața reporterilor și a dezvăluit că mai multe gânduri negative l-au cuprins înaintea Mondialelor de la Singapore:</p>
<blockquote><p>Cu trei zile înainte să înceapă concursul am pățit ceva ce nu am mai pățit niciodată și anume să îmi fie frică. Să îmi doresc să mă întorc acasă. M-a cuprins frica asta. Am început să mă uit inclusiv după bilete de întoarcere. (…) Nu dintr-o frică de a pierde sau de a, nu știu, nu merge în timpii pe care îi aștepta lumea să merg, ci dintr-o frică de a-mi atinge propriul potențial”, a spus, printre altele, Popovici.</p></blockquote>
<p>Aceste declarații au ajuns și la urechile lui Ștefan Ioan Gherghel, fost înotător român, medaliat mondial și european, care a ținut să facă următoarea precizare:</p>
<blockquote><p>Ce ai aflat tu în ultima vreme, faptul că nu ești nemuritor și Superman, au aflat mulți înaintea ta, fără a avea o echipă de preparatori fizici sau mentali 24/7, 365 de zile pe an. Mai ales în sporturile individuale, măsurate în secunde sau metri (caz mai recent, Dressel). E bine să ai staff, dar unde au fost ei? Și oare nu era misiunea lor să depisteze sau să știe că așa se va întâmpla la un moment dat? Te-au cam lăsat singur să le descoperi, deși se presupune că sunt și ei un fel de Porsche în profesia lor”, a remarcat Ștefan Ioan Gherghel, într-o amplă postare pe care a realizat-o pe rețelele de socializare.</p></blockquote>
<p>În continuare, fostul înotător l-a avertizat pe Popovici că astfel de gânduri îi vor mai da târcoale și pe viitor:</p>
<blockquote><p>Ce simți tu acum nu va dispărea, ci doar va apărea mai des (nesiguranța, îndoiala, chiar și la competițiile mai mici, poate chiar și la antrenamente). Stai liniștit, nu ești bolnav, ci doar trebuie să îți găsești metode de a controla aceste emoții. Sunt sigur că vei reuși”, a completat fostul multiplu medaliat mondial și european.</p></blockquote>
<figure aria-labelledby="figcaption_attachment_20234976" class="wp-caption aligncenter" id="attachment_20234976"><img alt="" class="size-full wp-image-20234976" decoding="async" height="577" src="https://www.prosport.ro/wp-content/uploads/2025/08/stefan-ioan-gherghel.jpg" width="683"/><figcaption class="wp-caption-text" id="figcaption_attachment_20234976">SURSA FOTO: facebook.com/ioanstephangherghel</figcaption></figure>
<h2><span>Îl sfătuiește pe David Popovici să nu mai fie „lup singuratic”</span></h2>
<p>Pe de altă parte, Ștefan Ioan Gherghel l-a criticat blând pe David Popovici pentru faptul că în debutul carierei sale s-a axat în principal pe probele de 100 și 200 de metri liber și nu a participat mai des, de exemplu, la ștafetă.</p>
<blockquote><p>Oare nu ai observat că acolo unde ai mers «ca tot omul» cu echipa, că doar asta ne tot spui, că echipa contează, ai avut performanțe remarcabile ca timp? Că unde ai avut încă 10 înotători din echipa României lângă tine ai performat formidabil? Nu te mai izola cu staff-ul tău la concursurile mari, pentru că înotul este o formă de joacă. Nu-i așa? Nimeni nu vrea să se joace singur, vrea să se joace cu alți copii. Staff-ul tău nu poate să-ți ofere asta. Mai du-te și tu într-o pregătire la Berkeley, Sydney, Texas sau Florida, și «plânge» acolo la antrenamente, să vezi cum te vindeci de nesiguranță. Ce uimește pe toată lumea nu este timpul de record mondial la 100/200, ci ușurința și frecvența cu care înoți probele astea. Mai pune și umărul, nu doar vorba, la echipa națională, la niște ștafete, și fă-ți o ștafetă pentru 2028 la LA, în fața a 33.000 de spectatori, și pune-o în finala de elită 4×100 liber! Dacă totul este OK până atunci, sunt sigur că 22:10/23:89 se poate la 100 liber, dar cu echipa de sportivi români în spate, nu doar lup singuratic cu staff de 5 persoane”, a adăugat fostul înotător.</p></blockquote>
<p>Potrivit <span>World Aquatics</span>, Ștefan Ioan Gherghel a cucerit două medalii de aur, patru de argint și șase de bronz la Campionatele Mondiale de Natație. În schimb, la Europene a cucerit un argint și un bronz.</p>

]]></description>
    </item>
  </channel>
</rss>
