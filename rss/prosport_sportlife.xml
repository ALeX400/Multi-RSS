<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Maghiarii ne-au spulberat în Liga Campionilor. Campioana Ungariei, victorie categorică în fața campioanei României</title>
      <link>https://www.prosport.ro/alte-sporturi/polo/maghiarii-ne-au-spulberat-in-liga-campionilor-campioana-ungariei-victorie-categorica-in-fata-campioanei-romaniei-20299490</link>
      <description><![CDATA[<img src="https://www.prosport.ro//wp-content/uploads/2025/10/Maghiarii-ne-au-spulberat-in-Liga-Campionilor.-Campioana-Ungariei-victorie-categorica-in-fata-campioanei-Romaniei-1400x935.png"/><br/><p>Maghiarii de la FTC Telekom Wateropolo, cunoscuți și drept Ferencvaros Budapesta, ne-au spulberat în partida de debut din Liga Campionilor, ediția 2025-2026.</p>
<p>Campioana Ungariei a obținut o victorie categorică în fața campioanei României, CSM Oradea, într-o confruntare ce s-a disputat la Budapesta.</p>
<h2><span>Ferencvaros Budapesta, prea puternică pentru CSM Oradea. Maghiarii au câștigat clar în prima rundă din Liga Campionilor</span></h2>
<p>CSM Oradea, <span>campioana en-titre a României la polo</span>, a debutat, miercuri seară, 15 octombrie, în grupele Ligii Campionilor, ediția 2025-2026.</p>
<p>Reprezentanta noastră este repartizată în Grupa C, iar în runda inaugurală a avut parte de o confruntare cu cel mai tare adversar posibil. Este vorba despre FTC Telekom Wateropolo, cunoscută și drept Ferencvaros Budapesta, care e campioana Ungariei și deținătoarea ultimelor două trofee din Champions League.</p>
<p>CSM Oradea a început entuziasmant partida, izbutind să ducă scorul la 2-0 în favoarea ei, însă treptat maghiarii și-au intrat în mână și au trecut la conducerea jocului. Astfel, după primul sfert, scorul era de 4-3 în favoarea gazdelor. Ulterior, echilibrul s-a rupt și sfertul secund a fost câștigat cu un clar 7-1 de maghiari. Scorurile din sferturile trei și patru au fost 3-3, respectiv 5-4, iar la final, tabela a indicat o victorie categorică a campioanei Ungariei, 19 la 11.</p>
<p>Însă, trebuie precizat că pe finalul jocului de la Budapesta, gazdele au trimis în bazin și mai mulți sportivi de 18-19 ani, care au și-au marcat astfel debuturile în Champions League.</p>
<p>Mai jos marcatorii din cele două tabere:</p>
<ul>
<li>CSM Oradea – Filip Gardasevic (4), Sebastian Oltean (3), Tiberiu Negrean (1), Flavius Nichita Ilisie (1), Ivan Gusarov (1), Petar Velkic (1).</li>
<li>Ferencvaros – Zsombor Vajk Vismeg (5 goluri), Akos Nagy (3), Vendel Csaba Vigvari (3), Edoardo Di Somma (2), Szilard Jansik (2), Viktor Bator Pajan (1), Marton Gyorgy Vamos (1), Gergo Janos Fekete (1), Vince Daniel Varga (1)</li>
</ul>
<h2><span>Cum a reacționat clubul CSM Oradea și ce urmează în Liga Campionilor</span></h2>
<p>La scurt timp după înfrângerea de la Budapesta, CSM Oradea a realizat o scurtă postare pe pagina oficială de <span>Facebook</span>:</p>
<p>„Înfrângere în primul joc din WaterPolo Champions League, dar revenim acasă încrezători în viitor!”, a trasmis campioana României la polo.</p>
<p>Nici fanii nu au părut foarte deranjați de eșec, având în vedere că Ferencvaros este poate <span>cea mai bună echipă a continentului la polo</span> în acest moment:</p>
<p>„Pentru CSM nu putea sa fie un obiectiv victoria impotriva Ferencvaros. Eu sper că echipa va folosi acest meci pentru a trage toate concluziile necesare, pentru un joc cât mai bun împotriva Brescia si Kotor. Dacă băieții dau 100%, acolo vor veni rezultatele”, a scris un internaut, în secțiunea de comentarii a postării menționate mai sus.</p>
<p>Pentru CSM Oradea urmează un meci cu VPK Primorac Kotor, programat în România, pe 28 octombrie 2025. În Grupa C mai este și Brescia, așa cum a precizat și fanul lui CSM.</p>
<p>Trebuie precizat că primele două clasate din fiecare grupă avansează în faza următoare din Liga Campionilor, în timp ce ultimele două clasate merg în Euro Cup. În runda inaugurală, Brescia a învins-o la limită pe Primorac, scor 14-13.</p>

]]></description>
    </item>
    <item>
      <title>Jaqueline Cristian nu a mai jucat cu Naomi Osaka, dar a ajuns în semifinalele turneului WTA 250! Ce s-a întâmplat</title>
      <link>https://www.prosport.ro/alte-sporturi/tenis/jaqueline-cristian-nu-a-mai-jucat-cu-naomi-osaka-dar-a-ajuns-in-semifinalele-turneului-wta-250-ce-s-a-intamplat-20300361</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-nu-a-mai-jucat-cu-Naomi-Osaka-dar-a-ajuns-in-semifinalele-turneului-WTA-250-Ce-s-a-intamplat-1400x931.jpg"/><br/><p>Vineri dimineață, 17 octombrie 2025, Jaqueline Cristian (27 de ani – 47 WTA) s-a calificat în semifinalele turneului WTA 250 de la Osaka, Japonia.</p>
<p>Sportiva din România a avansat în faza menționată a competiției fără să joace partida din sferturile de finală. Și asta pentru că favorita locală, Naomi Osaka (28 de ani – 16 WTA), nu s-a prezentat la arenă din cauza unei accidentări suferite în runda a doua a turneului.</p>
<h2><span>Jaqueline Cristian, în semifinalele turneului din Japonia! Naomi Osaka s-a retras înaintea partidei din sferturi</span></h2>
<p><span>Jaqueline Cristian traversează o formă bună la turneul din categoria WTA 250 de la Osaka</span>, iar în sferturile de finală era așteptată de un test cu adevărat dificil. Vineri dimineață, reprezentanta României trebuia să o înfrunte pe favorita locală, nipona Naomi Osaka, însă partida nu a mai avut loc.</p>
<p>Jucătoarea de tenis din Japonia nu s-a prezentat la arenă, din cauza unor probleme medicale. Pe scurt, în runda a doua a competiției a suferit o accidentare la piciorul stâng și, deși a făcut eforturi pentru a se recupera, nu a putut face față durerilor.</p>
<p>Astfel, cu doar câteva ore înaintea confruntării, organizatorii turneului de la Osaka au transmis următorul comunicat:</p>
<p>„Naomi nu și-a revenit după accidentarea suferită la piciorul stâng în a doua rundă a turneului și, prin urmare, a trebuit să se retragă din sferturile de finală programate pentru astăzi”, au scris organizatorii, pe platformele de socializare.</p>
<h2><span>Ce o așteaptă pe Jaqueline Cristian</span></h2>
<p><span>Jaqueline Cristian parcurge un an 2025 foarte bun, iar în septembrie a urcat pe locul 40 WTA</span>, cea mai bună clasare din întreaga ei carieră.</p>
<p>În prezent, ea se află pe poziția 47 în ierarhia mondială, însă după turneul din Osaka este de așteptat să avanseze din nou câteva locuri bune.</p>
<p>Jaqueline le-a învins deja în Japonia pe Elisabetta Cocciaretto și Jessica Bouzas Maneiro, scor 6-2, 7-6(4), respectiv 0-6, 6-4, 6-2, iar acum așteaptă cu nerăbdare să afle pe cine va înfrunta în penultimul act.</p>
<p>Adversara va fi decisă din sfertul de finală care le are în prim-plan pe Tereza Valentova (78 WTA) și Olga Danilovic (49 WTA). Așadar, Jaqueline Cristian are tot dreptul de a visa să joace marea finală a turneului din categoria WTA 250 de la Osaka.</p>
<p>Pe de altă parte, în marea finală ar putea da peste o altă româncă. Sorana Cîrstea este și ea angrenată în competiție, însă pentru a ajunge în semifinale, mai întâi va trebui să o învingă pe Viktorija Golubic. Partea mai puțin bună pentru Crîstea este că în penultimul act, în cazul în care va trece de Golubic, va da peste Leylah Fernandez, finalista US Open din 2021.</p>

]]></description>
    </item>
    <item>
      <title>Roast dur la PRO TV pentru Răzvan Raț: „După timpul petrecut alături de Mircea Lucescu, el bea doar din doze, că nu mai suportă capacele”</title>
      <link>https://www.prosport.ro/diverse/roast-dur-la-pro-tv-pentru-razvan-rat-dupa-timpul-petrecut-alaturi-de-mircea-lucescu-el-bea-doar-din-doze-ca-nu-mai-suporta-capacele-20299616</link>
      <description><![CDATA[<img src="https://www.prosport.ro//wp-content/uploads/2025/10/Roast-dur-la-PRO-TV-pentru-Razvan-Rat-„Dupa-timpul-petrecut-alaturi-de-Mircea-Lucescu-el-bea-doar-din-doze-ca-nu-mai-suporta-capacele22.webp"/><br/><p>În cadrul emisiunii „La Bine și La Roast”, transmisă de PRO TV, fostul mare internațional Răzvan Raț (44 de ani) a fost victima unei glume răutăcioase care a părut că l-a deranjat într-o oarecare măsură.</p>
<p>Pe scurt, lui Raț i-a fost amintită lunga perioadă de timp pe care a petrecut-o sub comanda lui Mircea Lucescu (80), actualul selecționer al echipei naționale de fotbal a României.</p>
<h2><span>Cum a răspuns Răzvan Raț, după ce i s-a transmis, în timpul unui număr de roast de la PRO TV, că a fost căpăcit de Mircea Lucescu</span></h2>
<p>La o ediție recentă a emisiunii „La Bine și La Roast”, transmisă de postul național generalist PRO TV, au luat parte și mai mulți foști internaționali români, anume Răzvan Raț, Bogdan Lobonț și Cristi Pulhac.</p>
<p>Cu toții au fost victimele unor glume răutăcioase, după care, la rândul lor, au avut ocazia de a răspunde cu aceeași monedă.</p>
<p>Însă, cel mai șifonat a părut să iasă <span>Răzvan Raț, căruia i-a fost rememorată lunga perioadă pe care a petrecut-o sub comanda lui Mircea Lucescu</span>.</p>
<p>Unul dintre cei mai convocați „tricolori” din istoria naționalei, cu 113 apariții bifate în tricoul primei reprezentative, Raț a fost antrenat de legendarul „Il Luce” la Rapid, în intervalul 1997-2000, și la Șahtior Donețk, în perioada 2004-2013. Însă, intervalul care a rămas în mintea celor mai mulți este cel din urmă menționat. În Ucraina, <span>Raț a fost de multe ori apostrofat de Mircea Lucescu, iar acest aspect s-a datorat și faptului că antrenorul îl putea certa în limba română</span>.</p>
<p>Pe de altă parte, celebrul interviu în care Lucescu îl ceartă pe Raț în fața camerelor de filmat și îi spune să își asume greșelile de la două goluri încasate în partida Barcelona – Șahtior 5-1, disputată în aprilie 2011, în sferturile Ligii Campionilor, a făcut înconjurul lumii.</p>
<p>În acest context, atunci când a venit momentul ca Pulhac să îl ia la „roast” pe Răzvan Raț, fostul fotbalist de la Dinamo a transmis:</p>
<p>„După timpul petrecut alături de Mircea Lucescu, Răzvan bea doar din doze, că nu mai suportă capacele”, a spus fostul fundaș al „câinilor”.</p>
<p>Răzvan Raț i-a răspuns, însă, în aceeași notă răutăcioasă și i-a amintit lui Pulhac că are doar trei apariții bifate la prima reprezentativă, spre deosebire de cele 113 ale sale:</p>
<p>„Toată lumea se întreabă ce caută Cristi Pulhac aici. Cine știe, l-or fi scăpat influencerii din lesă. Cristi a spus că îmi luam capace de la Mircea Lucescu, asta în timp ce el are trei selecții pentru România și 174 pentru BRomania. Cristi, cu un film, nu devii actor”, a replicat Răzvan Raț, la PRO TV.</p>
<p>Cristi Pulhac a colaborat cu Matei Dima, alias „BRomania”, și a jucat în filme realizate de acesta, precum „Teambuilding” sau „Haita de Acțiune”.</p>
<h2><span>Episodul de la Șahtior, când a fost certat în fața camerelor, încă îl doare pe Raț</span></h2>
<p>Nu este de mirare că Răzvan Raț a fost sensibil deranjat de remarca lui Cristi Pulhac, din moment ce chiar el a dezvăluit, într-un interviu din 2024, că episodul conflictului televizat cu Mircea Lucescu l-a afectat profund. Fostul mare fundaș stânga al echipei naționale a spus că la acel moment chiar s-a gândit să îl lovească pe „Il Luce”, antrenorul lui Șahtior:</p>
<p>„Îți spun eu ce am simțit atunci. Am avut două impulsuri: unu, să iau microfonul și să-i dau cu el în cap. Nu glumesc! Crede-mă, mă știi… Adică am o alură d-asta de… Mă știi de mic, sunt destul de impulsiv. Deci primul impuls și, crede-mă, asta mi s-a întâmplat, adică nu mint cu nimic. Am vrut să iau microfonul și… ori să i-l bag pe gât, nu știu, ceva, să dau în el. Adică pur și simplu să reacționez fizic. Ăsta a fost primul impuls. În același timp, în fracțiunile alea de secundă, mi-am dat seama că este «end of my career» (n.r. – finalul carierei), era clar «la revedere!». Rămânea în istoria fotbalului. Mi-a trecut prin cap că se va alege praful definitiv de tot ceea ce înseamnă cariera mea”, a mărturisit Raț, la podcastul iAM Ștucan.</p>
<p>Cât despre reacția lui Mircea Lucescu de după celebrul Barcelona – Șahtior 5-1, aceasta a sunat în felul următor:</p>
<p>„Spune-le, mă, că din cauza ta (n.r. – a lui Răzvan Raț) am luat două goluri!”.</p>
<p>Chiar dacă în minte i-a venit un impuls de a reacționa nervos, Răzvan Raț a transmis la acel moment următoarele:</p>
<p>„Da. Și după cum a spus… Să se știe în România că am luat două goluri din cauza mea. (n.r. – Ai fost certat de nea Mircea?) E ceva obișnuit, deja ne-am săturat, m-am săturat, sincer”, a spus Raț, așa cum se poate vedea în clipul de mai jos.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/_ESFlpvTrvc?si=HBG9MO-yfZIHqbMw" title="YouTube video player" width="560"></iframe></p>

]]></description>
    </item>
    <item>
      <title>Are o avere de peste 150 de milioane de euro, dar s-a temut mereu de faliment: „Mi-a fost frică și am investit în diverse afaceri”</title>
      <link>https://www.prosport.ro/diverse/are-o-avere-de-peste-150-de-milioane-de-euro-dar-s-a-temut-mereu-de-faliment-mi-a-fost-frica-si-am-investit-in-diverse-afaceri-20299118</link>
      <description><![CDATA[<img src="https://www.prosport.ro//wp-content/uploads/2025/10/Are-o-avere-de-peste-150-de-milioane-de-euro-dar-s-a-temut-mereu-de-faliment.jpg"/><br/><p>Fostul star de la Tottenham și Real Madrid are o avere de peste 150 de milioane de euro, dar mereu s-a temut să nu dea faliment.</p>
<p>Gareth Bale s-a retras din fotbal în 2022, imediat după Cupa Mondială. Fostul atacant din Țara Galilor a fost în 2016 cel mai bine plătit jucător de la Real Madrid, dar în ciuda câștigurilor uriașe a fost mereu atent la bani din cauza fricii de nu rămâne fără bani după ce se retrage din fotbal.</p>
<h2><span>Gareth Bale, speriat de cum va fi viața după retragere: „Nu mai primesc salariu”</span></h2>
<p>Foarte mulți sportivi au rămas fără bani la scurt timp după ce s-au retras din sport chiar dacă au câștigat sume astronomice. Gareth Bale a recunoscut într-un interviu acordat pentru Front Office Sports că mereu s-a temut să nu ajungă într-o situație financiară dificilă după „ce pune ghetele în cui”. De aceea a decis să investească o mare parte de bani în mai multe proiecte pentru a avea siguranță financiară toată viața.</p>
<blockquote><p>„A existat mereu ceva care m-a speriat în interior. Citești articole despre oameni care, după ce se retrag din sportul profesionist, ajung la faliment . Nu știu cum să-și gestioneze banii, nu știu cum să se descurce în toate aceste privințe.</p>
<p>Mulți sportivi, îmi imaginez, duc un stil de viață luxos. Eu am încercat să nu fac asta. M-am gândit mereu la cum va fi viața după fotbal. Când mă retrag, nu mai primesc salariul. Cum își restructurează oamenii viața după aceea? Așa că am încercat întotdeauna să mă diversific destul de devreme. Am avut mereu ideea acelor „stâlpi” — să-mi investesc banii în lucruri diferite. Dacă un stâlp cade și nu merge, clădirea întreagă nu se va prăbuși.”, a declarat fostul atacant.</p></blockquote>
<h2><span>Antreprenor de succes, posibil și viitor patron de echipă</span></h2>
<p>După retragerea din fotbal, Gareth Bale se relaxează pe terenurile de golf, dar gândul îi este tot la afaceri. Fostul internațional deține mai multe baruri în țara natală și afaceri în mai multe domenii. Uneori mai cochetează și cu meseria de <span>comentator sportiv</span> pentru TNT Sports. A recunoscut și că <span>s-a interesat să preia un club</span> local aflat în declin de câțiva ani.</p>
<blockquote><p>„Am sugerat ideea de a investi în echipa mea locală. Este un club care a fost în declin în ultimii ani, dar are un potențial uriaș, fiind singurul club important din oraș. Așteptăm răspunsul, ne-ar plăcea să devenim proprietarii clubului și să-l readucem acolo unde credem că îi este locul.”, a mai precizat Bale.</p></blockquote>

]]></description>
    </item>
    <item>
      <title>Ea este noua prezentatoare a știrilor din sport de la Prima TV</title>
      <link>https://www.prosport.ro/diverse/ea-este-noua-prezentatoare-a-stirilor-din-sport-de-la-prima-tv-20299067</link>
      <description><![CDATA[<img src="https://www.prosport.ro//wp-content/uploads/2025/10/Ea-este-noua-prezentatoare-a-stirilor-din-sport-de-la-Prima-TV.jpg"/><br/><p>Prima TV va avea o nouă prezentatoare a știrilor din sport.</p>
<p>Începând cu 19 octombrie, știrile sportive de la „Focus Sport”, difuzate de Prima TV, vor fi prezentate de Elena Andrei. <span>Prezentatoarea de la rubrica meteo </span>o va înlocui pe Alice Stroescu, după ce aceasta a părăsit postul.</p>
<h2><span>Cine e noua prezentatoare de la Prima TV</span></h2>
<p>Elena Andrei, în vârstă de 32 de ani, a fost pasionată de mică de televiziune, astfel că și-a urmat visul și după ce a terminat liceul la Brăila, a urmat Facultatea de Jurnalism și Ștințele Comunicării din cadrul Universității din București.</p>
<p>Jurnalista a făcut practică în televiziune și a lucrat ca redactor. A luat o pauză între 2021 și 2024, timp în care și-a schimbat cariera și a lucrat într-o corporație. Recent a revenit în lumina reflectoarelor făcând din nou ce și-a dorit de mică.</p>
<p>Elena Andrei va face echipă cu Alexandra Băluțescu în cadrul redacției sportive, după plecarea lui Alice Stroescu. Nu a putut rata ocazia de a trece de la rubrica meteo la prezentarea „Focus Sport”.</p>
<article class="article">
<div id="about">
<div class="article-content">
<blockquote><p>„Sunt mai mult decât recunoscătoare pentru tot ce sunt si tot ce mi-a oferit viaţa până acum. Nu există zi în care să nu-i mulţumesc lui Dumnezeu pentru tot, bune sau rele. Echipa Clever Media m-a primit cu braţele deschise, aşadar abia aştept să-i fac mândri de şansa pe care mi-au oferit-o!”, a transmis vedeta TV, potrivit <span>Prima</span>.</p></blockquote>
<h2><span>Reacția Elenei Andrei: „E o nouă provocare profesională”</span></h2>
<p>Trecerea de la meteo la sport nu o va face să aibă emoții deoarece e deja conectată la ce se întâmplă în lumea sportului. A îmbinat pasiunea cu profesia sa și e recunoscătoare pentru încrederea primită.</p>
</div>
<blockquote><p>„După o perioadă în care am transmis ştiri meteo, intru într-o nouă provocare profesională: ştirile sportive. Este un domeniu care mă atrage prin emoţie, energie şi disciplină. Sunt o persoană activă, conectată la lumea sportului, iar acum am ocazia să îmbin această pasiune cu profesia mea, chiar pe ‘terenul’ ştirilor sportive. Sunt recunoscătoare pentru parcursul meu de până acum şi pentru încrederea primită în a explora şi alte formate de prezentare”, a declarat Elena Andrei.</p></blockquote>
<p>„Focus Sport” este transmis în fiecare zi de la ora 19.00 pe Prima TV.</p>
<p>La fel ca Elena Andrei, colega sa de la sport, Alexandra Băluțescu, a ajuns să prezinte știrile sportive tot după ce a început cu rubrica meteo.</p>
<blockquote><p>„Curiozitatea și ambiția m-au împins să explorez în profunzime fiecare poveste pe care am filmat-o. Am căutat mereu să ofer o imagine clară și veridică asupra evenimentelor”, a declarat Alexandra, notează GSP.</p></blockquote>
</div>
</article>

]]></description>
    </item>
  </channel>
</rss>
