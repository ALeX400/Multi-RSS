<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul, condamnat la 14 luni de închisoare cu executare, după ce biciclistul pe care l-a lovit cu Mercedesul său a murit. Văduva victimei, devastată: „Viața e un coșmar de atunci”</title>
      <link>https://www.prosport.ro/diverse/fotbalistul-condamnat-la-14-luni-de-inchisoare-cu-executare-dupa-ce-biciclistul-pe-care-l-a-lovit-cu-mercedesul-sau-a-murit-vaduva-victimei-devastata-viata-e-un-cosmar-de-atunci-20154679</link>
      <description><![CDATA[<img src="https://www.prosport.ro/wp-content/uploads/2025/04/Fotbalistul-condamnat-la-14-luni-de-inchisoare-cu-executare-dupa-ce-biciclistul-pe-care-l-a-lovit-cu-Mercedesul-sau-a-murit.-Vaduva-victimei-devastata-„Viata-e-un-cosmar-de-atunci-e1745586405109-1400x772.jpg"/><br/><p>Un fotbalist a fost condamnat la 14 luni de închisoare cu executare pentru că a lovit mortal un biciclist, atunci când își conducea bolidul Mercedes. Văduva victimei este devastată, dezvăluind că viața a devenit un coșmar de la decesul soțului.</p>
<p>Lucas Akins, fotbalistul de 36 de ani al lui Mansfield Town, trece prin momente delicate, după ce l-a ucis pe biciclistul Adrian Daniel. Evenimentul a devenit o adevărată povară pentru Savanna Daniel, soția celui aflat pe bicicletă la momentul impactului.</p>
<h2><span>Fotbalistul care a ucis un biciclist a primit 14 luni de închisoare cu executare</span></h2>
<p>Lucas Akins, fotbalist în Liga 3 a Angliei, și-a primit sentința după ce a condus neglijent pe străzile din Leeds și a provocat un accident mortal. Văduva a declarat că viața „s-a schimbat pe vecie” după ce i-a fost ucis soțul.</p>
<p>Vestea că soțul ei a avut un accident foarte puternic i-a fost transmisă printr-o aplicație de pe telefon. Când telefonul detectează un șoc foarte puternic, apelează o persoană apropiată pentru a-i oferi indicii despre posibilul accident.</p>
<p>De la momentul accidentului, Adrian Daniel a fost spitalizat, în stare gravă, pentru 11 zile. Savanna a oferit câteva declarații despre cum s-a schimbat viața pentru familia ei, după ce fotbalistul britanic i-a ucis soțul.</p>
<p>„Știam că omul plin de adrenalină și nebun pe care l-am iubit nu se va mai întoarce. Pe 27, duminică, Adrian a murit. Din acea zi, totul a devenit un iad și un coșmar și nu reușesc să mă trezesc din asta…</p>
<p>Știu că s-a întâmplat, nu trăiesc o iluzie, dar se putea evita foarte ușor tragedia. Nu mai eram în stare să vorbesc cu Adrian fără să mă pierd. Eram nervoasă pe el pentru că ne-a părăsit. Eram nervoasă pentru că Adrian nu trebuia să ne părăsească în ziua aia. A fost o simplă coliziune, care i-a luat viața”, a spus văduva despre evenimentele petrecute pe 17 martie 2022, conform <span>The Sun</span>.</p>
<h2><span>Firul evenimentelor care au dus la moartea biciclistului</span></h2>
<p>Evenimentul tragic a avut loc pe 17 martie 2022, în orășelul Netherton, regiunea Leeds. Fotbalistul era în mașină cu cele două fiice ale sale, urmând ca pe una dintre ele să o ducă la cursurile de pian. <span>Procurorii au oferit mai multe detalii</span> despre cum s-a derulat acțiunea.</p>
<p>„Participanții la trafic trebuiau să acorde prioritate dinspre strada Huddersfield, ceea ce ar fi trebuit să facă pârâtul. El a avut intenția de a vira la dreapta, înspre strada Huddersfield.</p>
<p>Pârâtul nu a acordat prioritate. Nu era niciun semn de stop sau o linie continuă, dar pârâtul avea obligația de a acorda prioritate. Pârâtul a fost văzut pe înregistrări cum conducea încet, dar a intrat în calea lui Adrian Daniel. Era prea târziu pentru Adrian Daniel să mai frâneze. El a suferit o lovitură fatală la cap”, au spus procurorii, conform sursei citată anterior.</p>
<p>Fotbalistul a spus că nu l-a văzut pe biciclist, astfel că a fost încadrat la omor prin imprudență. Pedeapsa de 14 luni a venit după ce <span>acesta a pledat vinovat la acuze.</span></p>

]]></description>
    </item>
    <item>
      <title>A găsit nişte sticle vechi de 30 de ani pe bancheta din spate a unui Pontiac pe care l-a cumpărat şi a decis să vândă maşina, fără să o scoată vreodată din garaj</title>
      <link>https://www.prosport.ro/diverse/a-gasit-niste-sticle-vechi-de-30-de-ani-pe-bancheta-din-spate-a-unui-pontiac-pe-care-l-a-cumparat-si-a-decis-sa-vanda-masina-fara-sa-o-scoata-vreodata-din-garaj-20155071</link>
      <description><![CDATA[<img src="https://www.prosport.ro/wp-content/uploads/2025/04/A-gasit-niste-sticle-vechi-de-30-de-ani-pe-bancheta-din-spate-a-unui-Pontiac-pe-care-l-a-cumparat-si-a-decis-sa-vanda-masina-fara-sa-o-scoata-vreodata-din-garaj.jpg"/><br/><p>Un bărbat a scos la licitație „ultimul zbucium al unei legende americane”. Este vorba de un Pontiac Firebird Trans Am, produs ultima oară în 1981.</p>
<p>Pe un celebru site de vânzări din SUA a apărut un exemplar rar de Pontiac. Mașina a fost pusă la vânzare după ce proprietarul a găsit sticle vechi de 30 de ani pe bancheta din spate, astfel că nu vrea să își complice viața încercând să recondiționeze mașina.</p>
<h2><span>Un exemplar rar de Pontiac la preț de chilipir</span></h2>
<p>Modelul Pontiac Firebird Trans Am a fost una dintre cele mai populaare mașini din 1980. Un an mai târziu, producția a luat-o pe o pantă descendentă și producătorul a renunțat la acest model. Un exemplar rar de Firebird Trans Am a fost achiziționat anul trecut, dar proprietarul recunoaște că nu a avut timp să inspecteze cu atenție mașina, astfel că a lăsat-o parcată vreme de câteva luni înainte de a scoate-o la licitație.</p>
<p>Din imaginile afișate în anunț, mașina pare să se fi păstrat într-o condiție bună, dar mai e nevoie de mici modificări la caroserie din cauza ruginei excesive. E normal să fie într-o condiție nu tocmai bună după ce ani de zile nu a fost scoasă din garaj. Noul proprietar a găsit sticle vechi de 30 de ani, iar unele piese au fost deja demontate.</p>
<p>Faptul că sunt sticle foarte vechi în mașină reflectă faptul că nu a fost pusă în circulație de aproape trei decenii, astfel că o restaurare completă va fi extrem de costisitoare, notează<span> autoevolution</span>.</p>
<p>De aceea, proprietarul a decis să o scoată la vânzare în starea actuală pentru doar 6.500 de dolari.</p>
<h2><span>Achiziție riscantă pentru următorul cumpărător: merită 6.500 de dolari?</span></h2>
<p>Vânzătorul are deja peste 100 de persoane interesate pentru acest model, dar întrebarea care se pune este dacă se merită la 6.500 de dolari. Dat fiind faptul că mașina a stat foarte mulți ani departe de asfalt, are nevoie de o inspecție amănunțită înainte de a putea face o ofertă. Poate fi un proiect realizabil de recondiționare, dar poate fi și o mare țeapă în același timp.</p>
<p>Motorul e cel mai mare mister al acestei mașini. Chiar și proprietarul a admis faptul că nu a pornit-o niciodată, astfel că există riscul ca motorul să nu mai fie funcțional iar unul nou ar costa peste jumătate din valoarea mașinii.</p>
<p>Modelul Firebird Trans Am a devenit un icon și în lumea cinematografiei în 1977 atunci când mașina era atracția principală din filmul „Smokey and the Bandit” chiar dacă distribuția filmului era una de top pentru acele vremuri din care făceau parte „The Bandit” Reynolds, Jackie „Smokey” Gleason, Sally Field și Jerry Reed. La acea vreme, încasările de pe urma comediei în care s-au investit 4.3 milioane de dolari au fost de peste 120 de milioane de dolari. Filmul a fost învins în acel an doar de Star Wars.</p>

]]></description>
    </item>
    <item>
      <title>Antonela, iubita lui Arpad Paszkany cu 24 de ani mai tânără, răsfățată din nou de milionar. A dus-o la cel mai mare castel dedicat lui Cristofor Columb</title>
      <link>https://www.prosport.ro/diverse/antonela-iubita-lui-arpad-paszkany-cu-24-de-ani-mai-tanara-rasfatata-din-nou-de-milionar-a-dus-o-la-cel-mai-mare-castel-dedicat-lui-cristofor-columb-20154822</link>
      <description><![CDATA[<img src="https://www.prosport.ro/wp-content/uploads/2025/04/Antonela-iubita-lui-Arpad-Paszkany-cu-24-de-ani-mai-tanara-rasfatata-din-nou-de-milionar.-A-dus-o-la-cel-mai-mare-castel-dedicat-lui-Cristofor-Columb-1.jpg"/><br/><p>Fostul patron de la CFR Cluj își răsfață iubita cu 24 de ani mai în vârstă cu o vacanță la cel mai mare castel dedicat lui Cristofor Columb.</p>
<p>Cunoscutul milionar s-a retras din fotbal și duce o viață de lux departe de România. Iubita sa, Antonela, a postat imagini dintr-o nouă vacanță de lux în care a mers alături de Paszkany. Cei doi au mers să viziteze un monument sub forma unui castel, dedicat lui Cristofor Columb.</p>
<h2><span>Arpad Paszkany și Antonela, imagini spectaculose dintr-o vacanță de lux</span></h2>
<p>La scurt timp după ce omul de afaceri a pus capăt unei căsnicii de șapte ani a cunoscut-o pe Antonela Pătruț. Cei doi trăiesc o frumoasă poveste de dragoste din 2023 și nici nu se simte <span>diferența de 24 de ani.</span></p>
<p>Fosta ispită de la emisiunea Insula Iubirii petrece foarte mult timp alături de Arpad Paszkany care pare mai îndrăgostit ca niciodată. Cei doi se afișează foarte des în vacanțe de lux, iar ultima ieșire a avut loc lângă Benalmadena, în Spania. Acolo au vizitat cel mai mare monument din lume construit pentru cunoscutul explorator.</p>
<p>Castelul Colomares a fost construit în perioada anilor 1987 și 1994. Este dedicat vieții și călătoriilor făcute de Cristofor Columb pe întreg mapamondul. Construcția acoperă 1.500 de metri pătrați și face parte din Guiness Book, nu datorită arhitecturii unice, ci a faptului că beneficiază de cea mai mică capelă din lume, doar 1.96 metri pătrați.</p>
<p>Dr. Esteban Martin este inițiatorul lucrării memorabile pe care a făcut-o cu ajutorul a doi zidari timp de șapte ani. Aceștia au folosit doar cărămidă, piatră și ciment pentru realizarea monumentului vizitat de sute de mii de oameni în fiecare an.</p>
<h2><span>Antonela Pătruț și-a cunoscut marea iubire într-un moment când nu mai spera</span></h2>
<p>Antonela a devenit cunoscută pe micile ecrane la emisiunea Insula Iubirii, acolo unde <span>a participat în 2022</span>. Ea preciza la acea vreme că a venit să vadă dacă mai există relații solide în această lume superficială. Se pare că un an mai târziu a reușit să vadă că își poate găsi marea iubire, în momentul în care l-a cunoscut pe celebrul om de afaceri. La scurt timp după ce s-au întâlnit, cei doi au mers în vacanțe și de atunci sunt de nedespărțit.</p>
<p>„Ne-am cunoscut printr-un prieten la începutul lunii februarie și ne-am întâlnit prima dată față în față pe 14 februarie într-un cadru foarte romantic. A venit să mă ia cu avionul din București și am mers câteva zile în Malta unde ne-am cunoscut mai bine și practic de atunci suntem aproape non-stop împreună. Iubitul meu m-a cucerit prin faptul că ia mereu inițiativă și este un bărbat foarte cald și bun… ceea ce pe mine mă atrage foarte mult.”, declara Antonela Pătruț pentru Click.</p>

]]></description>
    </item>
    <item>
      <title>Milionarul din fotbal a ajuns la sapă de lemn. Și-a cheltuit averea și judecătorii vor să-l declare în faliment pentru o datorie de 42.000 de euro</title>
      <link>https://www.prosport.ro/diverse/milionarul-din-fotbal-a-ajuns-la-sapa-de-lemn-si-a-cheltuit-averea-si-judecatorii-vor-sa-l-declare-in-faliment-pentru-o-datorie-de-42-000-de-euro-20154594</link>
      <description><![CDATA[<img src="https://www.prosport.ro/wp-content/uploads/2025/04/Milionarul-din-fotbal-a-ajuns-la-sapa-de-lemn.-Si-a-cheltuit-averea-si-judecatorii-vor-sa-l-declare-in-faliment-pentru-o-datorie-de-42.000-de-euro.jpg"/><br/><p>Fostul fotbalist englez Trevor Sinclair a ajuns la sapă de lemn. După ce a câștigat milioane de-a lungul carierei, judecătorii vor să-i declare falimentul personal, pentru o datorie de 42.000 de euro.</p>
<p>După ce s-a lăsat de fotbal, Sinclair a început să cocheteze cu televiziunea și a devenit analist la emisiunile sportive, dar a început să aibă și probleme cu legea, după ce a fost prins la volan sub influența alcoolului.</p>
<h2><span>Milionarul din fotbal ajuns la sapă de lemn și-a cheltuit averea și judecătorii vor să-l declare în faliment pentru o datorie de 42.000 de euro</span></h2>
<p>Trevor Sinclair a adunat o avere de-a lungul carierei sale, în care a evoluat la diverse formații din Premier League, dar fostul fotbalist, ajuns acum la 52 de ani este „la sapă de lemn”. După retragerea din fotbal, englezul a început să cheltuie din averea sa în stânga și în dreapta, iar acum judecătorii vor să-i declare falimentul personal deoarece nu și-a achitat o datorie de 42.000 de euro.</p>
<p>Sinclair a încercat să preia modelul foștilor colegi și să devină analist TV, dar problemele personale nu s-au oprit deoarece magistrații Tribunalului din Blackpool au pe numele lui o acuzație de consum de alcool în timp ce se afla la volanul mașinii sale, notează cotidianul britanic The Sun.</p>
<p>De asemenea, fostul jucător din Premier League a surprins și printr-o declarație controversată oferită în 2022: „De ce persoanele de culoare trebuie să țină doliu după moartea Reginei Eliasabeta a II-a?”. Acum, Sinclair încearcă să tragă de timp și să-i convingă pe magistrați să-i acorde clemență în achitarea datoriei.</p>
<h2><span>Cine este Trevor Sinclair</span></h2>
<p>Trevor Sinclair este un fost fotbalist englez, care a activat timp de câteva sezoane în Premier League. Sinclair nu a avut ocazia de a juca în afara Angliei, însă a evoluat la formații precum Blackpool, Queens Park Rangers, West Ham United, Manchester City și Cardiff City. Jucătorul a rămas în amintirea fanilor cu un moment petrecut în 1997, când a înscris un gol spectaculos din foarfecă în partida cu Barnsley, din Cupa Angliei.</p>
<p>Fotbalistul s-a retras din activitate în 2008, iar după ce a agățat ghetele în cui, a fost analist TV la BBC, dar a continuat să mai joace fotbal, dar la nivel de amatori pentru formații din ligile inferioare ale Albionului. De asemenea, Sinclair a strâns și 12 selecții în naționala Angliei și a fost parte din echipa ce a participat la ediția din 2002 a Campionatului Mondial din Coreea de Sud și Japonia.</p>

]]></description>
    </item>
    <item>
      <title>Cum a numit-o Sorana Cîrstea pe Nadia Comăneci. „Nora” lui Ion Țiriac a nimerit în loja VIP a turneului de la Madrid chiar lângă Zeița de la Montreal</title>
      <link>https://www.prosport.ro/alte-sporturi/tenis/cum-a-numit-o-sorana-cirstea-pe-nadia-comaneci-nora-lui-ion-tiriac-a-nimerit-in-loja-vip-a-turneului-de-la-madrid-chiar-langa-zeita-de-la-montreal-20154658</link>
      <description><![CDATA[<img src="https://www.prosport.ro/wp-content/uploads/2025/04/Cum-a-numit-o-Sorana-Cirstea-pe-Nadia-Comaneci.-„Nora-lui-Ion-Tiriac-a-nimerit-in-loja-VIP-a-turneului-de-la-Madrid-chiar-langa-Zeita-de-la-Montreal-1400x957.png"/><br/><p>Eliminată prematur de la turneul de tenis Mutua Madrid Open, Sorana Cîrstea (35 de ani – 122 WTA) a avut prilejul de a urmări un meci, din loja VIP, alături de nimeni alta decât „Zeița de la Montreal”, Nadia Comăneci (63).</p>
<p>Cele două mari sportive ale României au imortalizat momentul, iar Sorana a încărcat imaginea pe pagina ei de Instagram, alături de o descriere savuroasă.</p>
<h2><span>Legenda Nadia Comăneci și Sorana Cîrstea! Imagine memorabilă de la Mutua Madrid Open cu „nora” lui Ion Țiriac și „Zeița de la Montreal”</span></h2>
<p>În aceste zile, în capitala Spaniei <span>se desfășoară turneul Mutua Madrid Open, din categoria WTA 1000</span>, care reprezintă una dintre cele mai importante competiții premergătoare celui de-al doilea Grand Slam al anului, Roland Garros.</p>
<p>La turneul vândut de <span>„socrul” Ion Țiriac a participat și Sorana Cîrstea</span>, însă din nefericire, aceasta a surprins și a sfârșit prin a fi eliminată prematur din competiție, încă din primul meci mai precis, scor 2-6, 7-5, (4)6-7 de americanca Hailey Baptiste (23 de ani – 88 WTA).</p>
<p>Chiar dacă a părăsit competiția înainte de așteptări, Sorana Cîrstea a ales să mai rămână la Madrid, un oraș pe care îl are la suflet și unde a legat și o mulțime de prietenii.</p>
<p>În plus, sportiva din Târgoviște a continuat să meargă la meciuri, din postura de spectatoare de lux, iar la un duel a avut oportunitatea de a se interesecta în loja VIP cu nimeni alta decât Nadia Comăneci.</p>
<p>„Nora” lui Ion Țiriac și „Zeița de la Montreal” au imortalizat momentul, iar Sorana a distribuit imaginea pe pagina ei de <span>Instagram</span>, sub forma unui Insta Story:</p>
<blockquote><p>O legendă, Nadia Comăneci, împreună cu un fan (n.r. – trimitere la propria persoană)!”, a scris Sorana Cîrstea, adăugând și câteva emoji-uri sugestive, cu nota 10 sau cu o medalie de aur.</p></blockquote>
<h2><span>A făcut haz de necaz de situația în care se află</span></h2>
<p>Fără nici urmă de dubiu, Sorana Cîrstea și-ar fi dorit să fie în continuare pe suprafața de joc la Mutua Madrid Open. Însă, prin intermediul unei alte poze pe care a postat-o pe Instagram și care poate fi văzută în galeria foto a articolului, reprezentanta României din circuitul WTA a făcut haz de necaz de situația în care a ajuns.</p>
<p>Chiar și în contextul în care a fost eliminată din competiție, Sorana a ajuns tot în interiorul unei arene de tenis:</p>
<blockquote><p>Seară liberă… Și cum sfârșesc? Urmărind un meci de tenis”, a scris Sorana Cîrstea, de data aceasta adăugând un emoji care râde, o minge de tenis și o inimă.</p></blockquote>
<p>Turneul Mutua Madrid Open este poate cel mai important premergător Roland Garros și pune la dispoziția jucătoarelor premii totale de 8.963.700 dolari, după cum se arată pe site-ul <span>WTATennis.com</span>.</p>
<p>În 2024, cea care s-a impus în capitala Spaniei a fost Iga Swiatek, după un triumf în fața rivalei Aryna Sabalenka, scor 7-5, 4-6, 7-6(7).</p>

]]></description>
    </item>
  </channel>
</rss>
