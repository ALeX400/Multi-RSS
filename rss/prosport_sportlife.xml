<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dan Petrescu, vizibil afectat de tratament! Primele imagini din 2026 arată cât a slăbit antrenorul. EXCLUSIV</title>
      <link>https://www.prosport.ro/diverse/dan-petrescu-vizibil-afectat-de-tratament-primele-imagini-din-2026-arata-cat-a-slabit-antrenorul-exclusiv-20356735</link>
      <description><![CDATA[<img src="https://www.prosport.ro//wp-content/uploads/2026/01/Dan-Petrescu-vizibil-afectat-de-tratament-Primele-imagini-din-2026-arata-cat-a-slabit-antrenorul.-EXCLUSIV.jpeg"/><br/><p>Antrenorul Dan Petrescu (58 de ani), fost component al Generației de Aur, trece prin momente grele, având probleme de natură medicală. El a fost supus unui tratament, iar pierderea vizibilă în greutate arată cât de greu i-a fost acestuia în ultima perioadă.</p>
<p>Dan Petrescu a fost surprins în primele zile din 2026, când a ales să meargă la o plimbare lejeră, în zona Nordului din București.</p>
<h2><span>Dan Petrescu, la plimbare prin parc în primele zile din 2026</span></h2>
<p>Antrenorul de 58 de ani face toate eforturile să se recupereze cât mai rapid după tratamentul care l-a afectat vizibil din punct de vedere fizic. Acesta a pierdut niște kilograme bune, comparativ cu perioada de toamnă, când era pe banca lui CFR Cluj, iar acum a început cu mișcările ușoare, pentru a-și pune din nou organismul în funcțiune.</p>
<p>Dan Petrescu a ales să își facă plimbarea în zona Nordului, una dintre cele mai scumpe, dar și mai liniștite, din București.</p>
<p>S-a dat jos dintr-o mașină, în care a călătorit pe locul din dreapta, apoi a mers pe străduțe, unde la un moment dat s-a oprit și s-a întreținut cu o persoană aflată într-o curte.</p>
<p>Și-a continuat plimbarea, apoi s-a îndreptat spre parcul Herăstrău, în care s-a pierdut vorbind la telefon.</p>
<h2><span>Problemele de sănătate ale lui Dan Petrescu, dezvăluite de Gino Iorgulescu în ProSport: „Face chimioterapie”</span></h2>
<p>Președintele Ligii Profesioniste de Fotbal, Gino Iorgulescu, a stat de vorbă cu <span>ProSport</span> la jumătatea lunii decembrie și, printre altele, a dezvăluit că Dan Petrescu urma, la acel moment, un tratament pe bază de chimioterapie, recomandat în cele mai multe cazuri pentru cancer.</p>
<p>„Doamne ajută să se facă bine, să fie un remediu. Exact diagonosticul nu îl știu, dar am înțeles că este foarte grav. Face chimioterapie, nu știu ce face.</p>
<p>A jucat la mine și l-am avut și antrenor la mine la FC Național. Eu eram și prieten cu ei. Îți creează un disconfort (n.r. când afli de problemele de sănătate ale lui Dan Petrescu). Se zbârlește pielea pe mine. Aveam și am o relație bună cu el! De când am aflat că e foarte grav, n-am mai vorbit. Nu știu ce să-i zic, e o situație delicată”, a declarat Gino Iorgulescu, pentru <span>ProSport</span>.</p>
<h2><span>Un jurnalist englez a dat vestea pe care o aștepta toată lumea: Dan Petrescu a spus că nu are cancer</span></h2>
<p>Ulterior, un jurnalist britanic a scris pe rețelele de socializare că a discutat cu Dan Petrescu și că acesta i-a transmis că are, într-adevăr, probleme de sănătate, la gât, dar a subliniat că acestea nu sunt nici pe departe atât de grave precum s-a scris în presă.</p>
<p>„Tocmai am vorbit cu Dan Petrescu și mi-a spus că nu are cancer, nu știe de unde au ieșit poveștile astea, dar că a avut probleme de sănătate la gât și urmează un tratament pentru încă o lună, apoi va căuta să revină în antrenorat. A părut excelent”, a transmis jurnalistul britanic Neil Barnett.</p>

]]></description>
    </item>
    <item>
      <title>Prima reacție a patronilor barului din Crans Montana. Au rupt tăcerea și au anunțat decizia luată</title>
      <link>https://www.prosport.ro/diverse/prima-reactie-a-patronilor-barului-din-crans-montana-au-rupt-tacerea-si-au-anuntat-decizia-luata-20356876</link>
      <description><![CDATA[<img src="https://www.prosport.ro//wp-content/uploads/2026/01/Prima-reactie-a-patronilor-barului-din-Crans-Montana.-Au-rupt-tacerea-si-au-anuntat-decizia-luata.jpg"/><br/><p>La cinci zile de la tragedia care a șocat o lume întreagă a apărut și prima reacție a patronilor barului din Elveția.</p>
<p>În noaptea dintre ani a avut loc un incendiu puternic într-un resort de lux din Crans-Montana, Elveția, în urma căruia cele puțin <span>40 de persoane și-au pierdut viața,</span> iar alte sute de persoane sunt în stare gravă la spital. Incendiul ar fi fost provocat de materiale pirotehnice aprinse în interior în jurul orei 1. Amintește de cumplita tragedie de la Colectiv, din urmă cu mai bine de zece ani.</p>
<p>Cei doi patroni ai locației Le Constellation Bar au fost puși sub acuzare și sunt cercetați penal pentru ucidere din culpă, vătămare corporală din culpă și acte de neglijență. A venit și prima reacție a celor doi soți, Jacques și Jessica Moretti, care au anunțat că vor colabora cu autoritățile pentru a se afla cauza exactă a producerii incendiului.</p>
<h2><span>Patronii clubului în care și-au pierdut viața zeci de persoane, prima reacție despre tragedie: „copleșiți de regret”</span></h2>
<p>Managerii barului în care a avut loc un carnagiu în noaptea de Revelion au fost audiați, dar nu au fost plasați sub arest. Nu a existat suspiciunea că s-ar putea sustrage de la anchetă prin fugă din țară, iar la cinci zile de la cumplita tragedie au emis un comunicat în care au anunțat că nu își vor „eschiva” responsabilitățile, notează <span>rts.</span></p>
<blockquote><p>„Suntem devastați și copleșiți de regret. Gândul nostru este permanent la victime și la familiile lor, care au ajuns să fie îndurerate atât de brusc și brutal, dar și la cei care încă se mai luptă pentru viața lor.</p>
<p>Niciun cuvânt nu poate descrie tragedia care a avut loc în acea noapte la Constellation. Avem încredere totală în cei care se ocupă de anchetă pentru a afla care a fost cauza și pentru a se înlătura toate dubiile. Colaborăm în totalitate cu autoritățile și sub nicio formă nu vom încerca să ne eschivăm”,  au transmis managerii locației în care și-au pierdut viața peste 40 de persoane.</p></blockquote>
<p>Potrivit anchetatorilor, lumânările incandescente de pe sticlele de șampanie <span>ar fi provocat incendiul </span>în locația din Elveția. Tavanul a fost cuprins rapid de flăcări, iar zeci de persoane nu au mai apucat să iasă la timp pentru a-și salva viața. Alte sute de persoane se zbat acum între viață și moarte pe patul de spital.</p>
<p>Barul Constellation, devastat de flăcări în Crans-Montana, nu mai fusese inspectat din 2019. Consiliul municipal al stațiunii de schi declară că „regretă profund” acest lucru, invocând „neefectuarea inspecțiilor periodice în perioada 2020-2025”.</p>
<p>În prezent, toate persoanele afectate de incendiu au fost identificate. Victimele aveau vârste cuprinse între 18 și 39 de ani. O ceremonie în onoarea victimelor incendiului va avea loc vineri la Martigny, începînd cu ora (locală) 14:00.</p>

]]></description>
    </item>
    <item>
      <title>Părăsit de iubită pentru Jannik Sinner, fiul lui Michael Schumacher s-a consolat cu un fotomodel portughez</title>
      <link>https://www.prosport.ro/diverse/parasit-de-iubita-pentru-jannik-sinner-fiul-lui-michael-schumacher-s-a-consolat-cu-un-fotomodel-portughez-20356688</link>
      <description><![CDATA[<img src="https://www.prosport.ro//wp-content/uploads/2026/01/Parasit-de-iubita-pentru-Jannik-Sinner-fiul-lui-Michael-Schumacher-s-a-consolat-cu-un-fotomodel-portughez.jpg"/><br/><p>Fiul lui Michael Schumacher a trecut peste despărțirea de fosta iubită și și-a găsit alinarea în brațele unui fotomodel portughez.</p>
<p>În urmă cu câteva luni, Mick Schumacher s-a despărțit de <span>fotomodelul danez Laila Hasanovic</span>, care a fost surprinsă în compania tenismenului Jannik Sinner. Se pare că fiul fostului pilot de formula 1 Michael Schumcher a trecut peste despărțire și trăiește o frumoasă poveste de dragoste cu o doctorandă de la Universitatea din Barcelona.</p>
<h2><span>Mick Scumacher a dat lovitura: se întâlnește cu Clara Ramos, un model portughez</span></h2>
<p>La scurt timp după ce Jannik Sinner și-a confirmat relația cu Laila Hasanovic, Mick Scumacher s-a afișat în compania Clarei Ramos, un superb model portughez, în vârstă de 24 de ani.</p>
<p>Cei doi au apărut în Camp de Mar, Mallorca, acolo unde au petrecut weekendul împreună. Se pare că cei doi se înțeleg foarte bine și țin mult unul la celălalt, Mick trecând peste despărțirea de Laila. Au fost în vacanță chiar în weekendul în care Michael Scumacher a împlinit vârsta de 57 de ani. Din păcate, fostul star din Formula 1 e imobilizat la pat de 12 ani din cauza unui accident teribil la schi.</p>
<p>Cu Laila a fost vreme de trei ani, timp în care erau împreună peste tot. Fotomodelul danez îl însoțea de fiecare dată la cursele din Formula 1 și în călătoriile germanului din întreaga lume.</p>
<p>Momentan, Mick Schumacher nu a confirmat oficial relația cu modelul portughez. Noua sa cucerire trăiește la Barcelona, acolo unde urmează cursurile la Unviersitate. Carla Ramos este și o prezență activă pe social media unde are peste 100 de mii de urmăritori.</p>
<h2><span>Unde va evolua Mick Schumacher în noul sezon după plecarea din F1</span></h2>
<p>Fiul septuplului campion mondial din F1 <span>nu a reușit să îi calce pe urme tatălui său.</span> După câteva sezoane petrecute în „marele circ” ca rezervă la Mercedes, va începe noul sezon Indy Car, după ce a semnat cu echipa Rahal Letterman Lanigan Racing, co-deținută de vedeta TV David Letterman.</p>
<blockquote><p>„Având atât o experiență în Formula 1, cât și în cursele de anduranță și concurând de-a lungul anilor în diverse serii de motorsport, am perspective și cunoștințe care sunt sigur că vor contribui la un parteneriat excelent.</p>
<p>Am fost imediat entuziasmat de mașină și de stilul american al motorsportului, care pare să pună mai mult accent pe cursele pure și directe, iar exact acest aspect este cel pe care îl aștept cu mare nerăbdare.”, a declarat fiul lui Michael Schumacher.</p></blockquote>

]]></description>
    </item>
    <item>
      <title>Dispărut de luni bune, ucraineanul a publicat o fotografie nouă pe rețelele sociale. Cum arată</title>
      <link>https://www.prosport.ro/diverse/disparut-de-luni-bune-ucraineanul-a-publicat-o-fotografie-noua-pe-retelele-sociale-cum-arata-20356441</link>
      <description><![CDATA[<img src="https://www.prosport.ro//wp-content/uploads/2026/01/Disparut-de-luni-bune-ucraineanul-a-publicat-o-fotografie-noua-pe-retelele-sociale.-Cum-arata-1252x1400.jpg"/><br/><p>Ucraineanul Mykhailo Mudryk, fotbalistul lui Chelsea, dispărut de luni bune în urma unor probleme legate de dopaj, dar și de încălcare a legislației rutiere, a publicat o fotografie nouă pe rețelele sociale. Imaginea a fost postată chiar în ziua în care a împlinit 25 de ani, iar mijlocașul arată în formă, parcă dornic să revină pe teren.</p>
<p>Mudryk a venit la Chelsea în 2023, în schimbul unei sume uriașe, de 70 de milioane de euro, iar despre el <span>s-a vorbit multă vreme la superlativ</span>, fiind considerat un jucător capabil să facă diferența.</p>
<h2><span>Mudryk, vedeta lui Chelsea, dispărut de luni bune, a publicat o fotografie nouă pe social media</span></h2>
<p>Mykhailo Mudryk, vedeta lui Chelsea, s-a confruntat cu probleme legate de dopaj, iar timp de luni bune a dispărut din spațiul public, după ce a fost suspendat în decembrie 2024, când a picat un test antidoping.</p>
<p>Chiar de ziua sa de naștere, când a împlinit 25 de ani, Mudryk a publicat o fotografie nouă pe rețelele de socializare. Ucraineanul s-a pozat din profil, la bustul gol, fiind vizibile o parte dintre tatuajele sale, în fața unui lac subteran, ce dă o puternică senzație de liniște.</p>
<p>Potrivit <span>presei britanice</span>, postarea lui Mudryk a venit la scurt timp după ce acesta a adresat un apel fanilor Chelsea. Mudryk a avut un rezultat pozitiv la o probă A la finalul lui octombrie 2024, iar în iunie 2025 a fost acuzat de Federația Engleză de Fotbal că a încălca regulile antidoping, după ce în organismul său a fost găsită substanța interzisă Meldonium, o substanță care a <span>produs o undă de șoc la nivel mondial în 2016</span>, când foarte mulți sportivi, de la diferite discipline, au fost depistați pozitiv cu această substanță.</p>
<p>Mudryk, care a negat orice acuzație adusă, ar putea fi suspendat din fotbal pentru patru ani, iar imaginea sa este prima după momentul ce a apărut informația legată de testul antidoping pe care l-a picat.</p>
<p>Postarea, care a avut o legendă simplă, „25”, număr care reprezintă vârsta fotbalistului, a strâns sute de mii de reacții pe Instagram, cu multe comentarii de felicitare pentru talentatul ucrainean.</p>
<p>„Voiam doar să vă mulțumesc pentru sprijinul acordat. Văd toate mesajele voastre și le apreciez sincer, așa că vă rog să nu renunțați la mine, așa cum nici eu nu renunț la mine însumi [sic]. Abia aștept să ne vedem în curând”, a scris Mudryk, într-o postare de tip InstaStory.</p>
<p>În perioada în care a jucat în Premier League, Mudryk a marcat 10 goluri și a dat 11 pase decisive în cele 73 de meciuri disputate. Pe 28 noiembrie 2024 a jucat ultimul meci pentru Chelsea, în faza grupelor Europa League, contra celor de la Heidenheim.</p>
<ul>
<li>La cea mai recentă actualizare a site-ului Transfermarkt, cota de piață a lui Mudryk a fost evaluată la 18 milioane de euro.</li>
</ul>
<h2><span>Mudryk, certat cu legistația rutieră</span></h2>
<p>Deși avea interzis să conducă pentru încălcări repetate ale limitei de viteză, Mudryk a fost surprins în trafic, la volanul bolidului său, un BMW de peste 160.000 de euro, și a primit o nouă interdicție, de data aceasta pentru că geamurile mașinii erau „excesiv” de fumurii.</p>
<p>De altfel, geamurile și numărul de înmatriculare străin, de Ucraina, i-au determinat pe polițiștii rutieri să îl oprească în trafic pe Mudryk, iar în urma verificării a reieșit că acesta deja avea interzis să conducă, după mai multe încălcări ale limitei de viteză, notează <span>The Sun</span>, citându-i pe magistrații responsabili de „cauzele minore”.</p>

]]></description>
    </item>
    <item>
      <title>„Mai mare și mai frumos”. 156.000.000 de euro pentru modernizarea stadionului echipei de tradiție</title>
      <link>https://www.prosport.ro/fotbal-extern/mai-mare-si-mai-frumos-156-000-000-de-euro-pentru-modernizarea-stadionului-echipei-de-traditie-20356482</link>
      <description><![CDATA[<img src="https://www.prosport.ro//wp-content/uploads/2026/01/„Mai-mare-si-mai-frumos.-156.000.000-pentru-modernizarea-stadionului-echipei-de-traditie-1400x789.webp"/><br/><p>Nottingham Forest, club de mare tradiție din Anglia, patronat în prezent de controversatul miliardar grec Evangelos Marinakis (58 de ani), intenționează să investească 156.000.000 de euro pentru modernizarea stadionului actual.</p>
<p>„City Ground” este casa formației din Nottingham, iar în prezent beneficiază de o capacitate de puțin peste 30.000 de locuri. În schimb, după modernizare, arena ar urma să primească peste 50.000 de spectatori.</p>
<h2><span>Grecul Evangelos Marinakis investește și în infrastructură: vrea să bage 156.000.000 de euro în modernizarea stadionului lui Nottingham!</span></h2>
<p>Nottingham Forest, club de tradiție din Anglia care are două Ligi ale Campionilor în palmares, și-a făcut în acest sezon apariția printre cele mai bogate formații din Premier League, mulțumită investițiilor realizate de controversatul miliardar grec Evangelos Marinakis.</p>
<p>Concret, după coloșii Arsenal, Manchester City, Chelsea, Liverpool, Tottenham, Manchester United și Newcastle, următoarea echipă în topul loturilor din Premier League este Nottingham, cu fotbaliști evaluați la 627.600.000 de euro, potrivit site-ului de specialitate Transfermarkt.</p>
<p>Formații ca Aston Villa, Everton sau West Ham privesc de jos înspre ascensiunea lui Nottingham, iar grecul Marinakis nu vrea să se oprească aici cu investițiile.</p>
<p>Potrivit <span>The Sun</span>, afaceristul, care are o avere de peste 5 miliarde de dolari, potrivit Forbes, e gata să pompeze 156.000.000 de euro în <span>modernizarea stadionului</span> „City Ground”.</p>
<p>Proiectul este unul grandios și aproape că va dubla capacitatea actuală a arenei, până la peste 50.000 de locuri, după cum informează sursa citată.</p>
<p>Și mai important este că totul a fost confirmat de clubul Nottingham, care a depus deja toate documentele necesare planului de modernizare.</p>
<p>„Nottingham Forest este încântat să confirme depunerea cererilor de planificare pentru reamenajarea stadionului City Ground. Casa noastră, cu un istoric de peste 120 de ani, va beneficia de o investiție semnificativă din partea proprietarului nostru, Evangelos Marinakis, pentru a oferi un design sustenabil și emblematic. În același timp, <span>va mări capacitatea stadionului</span> la peste 50.000 de locuri. Lucrările de modernizare vor reprezenta o parte integrantă a creșterii economice a orașului și a regiunii în ansamblu. Clubul este recunoscător pentru implicarea pozitivă a autorităților locale și sprijinul copleșitor arătat propunerilor noastre înainte de depunerea planului. Așteptăm cu nerăbdare să colaborăm cu primarul din East Midlands, Consiliul Local Rushcliffe, Consiliul Local Nottingham și Consiliul Județean Nottinghamshire, precum și cu susținătorii noștri și comunitatea în general, pentru a obține un rezultat pozitiv în viitorul apropiat”, se arată în comunicatul preluat de The Sun.</p>
<h2><span>Va fi unul dintre cele mai frumoase stadioane din țară</span></h2>
<p>Așa cum am precizat deja, Nottingham este pe locul 8 în clasamentul celor mai valoroase loturi din Premier League. Iar după ce noul stadion al echipei va fi gata, acesta va urca pe poziția a 7-a în topul celor mai mari arene din fotbalul englez. Așadar, Nottingham își va consolida statutul de echipă cu pretenții în Premier League.</p>
<p>În actuala stagiune a campionatului, echipa patronată de grecul Evangelos Marinakis nu traversează cea mai bună formă. Concret. Nottingham este pe 17 după 20 de etape, cu doar 18 puncte. Însă, Sean Dyche, antrenorul care i-a luat locul lui Ange Postecoglou, face eforturi pentru a scoate formația din criză și de a o îndepărta de pozițiile retrogradabile.</p>
<p>Cel mai scump fotbalist din lotul lui Nottingham Forest este Morgan Gibbs-White, mijlocaș ofensiv care e evaluat de Transfermarkt la 65 de milioane de euro.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/AjxHaOxLz4A?si=iWTTsp--hwbe8C1g" title="YouTube video player" width="560"></iframe></p>

]]></description>
    </item>
  </channel>
</rss>
