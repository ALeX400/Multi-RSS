<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristina și celebrul milionar din fotbal nu se împacă. Antrenorul și soția au decis să divorțeze după o relație de 30 de ani</title>
      <link>https://www.prosport.ro/diverse/cristina-si-celebrul-milionar-din-fotbal-nu-se-impaca-antrenorul-si-sotia-au-decis-sa-divorteze-dupa-o-relatie-30-de-ani-20165691</link>
      <description><![CDATA[<img src="https://www.prosport.ro/wp-content/uploads/2025/05/Cristina-si-celebrul-milionar-din-fotbal-nu-se-impaca.-Antrenorul-si-sotia-au-decis-sa-divorteze-dupa-o-relatie-30-de-ani.jpg"/><br/><p>Unul dintre cei mai titrați antrenori din istorie a divorțat de soția sa după 30 de ani. Cei doi au rămas în continuare despărțiți, deși s-a vehiculat că s-ar fi împăcat.</p>
<p><span>Pep Guardiola și Cristina Serra au format un cuplu</span> timp de 30 de ani. Au șocat pe toată lumea când au anunțat că nu mai sunt împreună. Unul dintre motive ar fi fost faptul că tehnicianul spaniol a decis să își prelungească contractul cu Manchester City.</p>
<h2><span>Pep Guardiola nu s-a împăcat cu fosta soție</span></h2>
<p>La începutul anului, Guardiola a pus capăt unui mariaj de 30 de ani. S-a vehiculat în ultimele săptămâni că Pep și Cristina și-ar fi acordat o a doua șansă, după ce au petrecut împreună trei zile în fosta locuință comună din Barcelona.</p>
<p>Nu este prima dată când celebrul antrenor merge la Barcelona și petrece timp alături de fosta soție. Potrivit jurnaliștilor de la <span>El Nacional</span>, cei doi ar fi fost dispuși să reia legătura susținând că „nu este totul pierdut în căsnicia lor”.</p>
<p>Jurnalista Laura Fa a dezmințit toate zvonurile împăcării. În cadrul podcastului Mamarazzis a precizat că Pep Guardiola și fosta sa soție doar au continuat să aibă activități împreună după despărțire deoarece au împreună o fată și un băiat.</p>
<blockquote><p>„S-a speculat în ultima vreme că ar putea exista o șansă de împăcare, deoarece Pep Guardiola a fost văzut la casa sa din Barcelona împreună cu femeia care îi este încă soție și cu fiica lor cea mică. Explicasem deja că, în ciuda despărțirii, urmau să continue să se vadă ca o familie.</p>
<p> </p>
<p>De aceea, după separare, Pep și Cristina au mers împreună la teatru cu fiica lor”, a precizat Laura Fa.</p></blockquote>
<h2><span>„Nu există nicio împăcare între cei doi”, anunță jurnalista care a făcut publică despărțirea</span></h2>
<p>Jurnalista Lorena Vazquez anunța în luna ianuarie că <span>Pep Guardiola și Cristina Serra s-au despărțit</span>. Alături de colega sa, Laura Fa, Lorena a investigat zvonurile din ultimele zile și a infirmat toate speculațiile apărute în presa internațională.</p>
<blockquote><p>„Am putut confirma că Pep Guardiola a petrecut trei zile în oraș și a dormit cel puțin două nopți în casa din Barcelona pe care a cumpărat-o împreună cu Cristina, acolo unde locuiește în continuare fiica lor.</p>
<p> </p>
<p>Ceea ce știm este că separarea își urmează cursul și nu există nicio împăcare, iar din partea Cristinei nu există nicio tentativă de reconciliere. Ea este cea care a declanșat despărțirea și i-a dat lui Pep un fel de ultimatum, iar el încă încearcă să se acomodeze cu situația”, a dezvăluit Lorena Vasquez.</p></blockquote>
<p>Pep Guardiola și Cristina Serra au împreună doi copii. Maria este o creatoare de conținut, iar Marius este antreprenor în zona Golfului.</p>

]]></description>
    </item>
    <item>
      <title>Ce a pățit un român în Italia, la Milano. Prietenul lui Mutu și Chivu, pagubă de 15.000 de euro: „Și zic de noi că suntem hoți”</title>
      <link>https://www.prosport.ro/diverse/ce-a-patit-un-roman-in-italia-la-milano-prietenul-lui-mutu-si-chivu-paguba-de-15-000-de-euro-si-zic-de-noi-ca-suntem-hoti-20165789</link>
      <description><![CDATA[<img src="https://www.prosport.ro/wp-content/uploads/2025/05/Ce-a-patit-un-roman-in-Italia-la-Milano.-Prietenul-lui-Mutu-si-Chivu-paguba-de-15.000-de-euro.jpg"/><br/><p>Prietenul lui Adrian Mutu și Cristi Chivu s-a ales cu o pagubă de 15.000 de euro, după ce a urmărit meciul Inter – Barcelona din semifinalele Ligii Campionilor.</p>
<p>Cel cunoscut ca fiind „Regele” hainelor fotbaliștilor români a avut parte de peripeții la Milano. Lucuță Horia Casian a povestit cum s-a ales cu o pagubă uriașă, în timp ce urmărea din tribune <span>cea mai spectaculoasă semifinală</span> din istoria Ligii Campionilor. Hoții i-au furat marfa și banii din mașina parcată într-un loc departe de stadion.</p>
<h2><span>15.000 de euro l-a costat pe un român experiența de la meciul Inter – Barcelona 4-3</span></h2>
<p>Lucuță Horia Casian a ajuns întâmplător la meciul echipei sale favorite, Barcelona. Se afla la Milano în ziua meciului pentru a ridica o comandă de haine, astfel că a decis să meargă și la meci pentru a vedea cum favoriții săi se califică în marea finală. În cele din urmă, Horia Casian s-a trezit și bătut și cu banii luați, după ce a ajuns la mașină și a constatat că hoții i-au luat marfă în valoare de 13.000 de euro și 2.000 de euro cash.</p>
<p>„Am lăsat mașina într-o parcare, chiar am întrebat și un polițist dacă e sigur și mi-au spus că e în regulă. Era foarte OK, dar uite cum își bagă dracul coada. (…)</p>
<p>Am un Ford Transit. Ne-am dus apoi la mașină și am văzut cutiile pe jos. Mamă, nu mi-a venit să cred când am văzut! Am sunat repede la 112 și a venit poliția abia după jumătate de oră! Am mai găsit 3 pantofi și un blug. A doua zi am fost la poliție și le-am arătat facturile de 15.000 de euro. Aveam factura de 13.000 de euro și pe bonuri încă vreo 2.000 de euro.</p>
<p>Aveam numai haine de calitate de la multe branduri extrem de cunoscute. Tricouri, blugi, încălțăminte. Sper să pot să recuperez cumva marfa pentru că este o pagubă foarte mare pentru mine. Mă ocup de asta de 20 de ani și nu credeam că e posibil așa ceva. Și italienii zic de noi că suntem hoți!”, a povestit Horia Casian, la <span>Fanatik. </span></p>
<p>Echipa favorită a românului a suferit o eliminare dramatică pe San Siro. Barcelona a remizat în tur, 3-3, pe teren propriu împotriva nerazzurilor. Returul de la Milano a fost și mai spectaculos. Gazdele au condus cu 2-0 la pauză, <span>elevii lui Hansi</span> Flick au revenit și au preluat conducerea, dar în prelungiri s-au văzut egalați. Acerbi, omul care le-a reaprins speranțele italienilor în minutul 95, a dat lovitura de grație în prelungirile meciului și Inter se pregătește pentru a doua finală în ultimii trei ani.</p>
<h2><span>Numeroși fotbaliști se îmbracă de la celebrul vânzător de haine</span></h2>
<p>Horia Casian a dezvăluit că vinde de 20 de ani haine la fotbaliștii celebri din România. Adi Mutu, Cristi Chivu sau Cosmin Contra sunt doar câțiva dintre clienții fideli ai românului.</p>
<p>„Eu mă cunosc cu foarte mulți oameni de fotbal și jucători. Am jucat cu Mihai Neșu și vând haine de 20 de ani la toți fotbaliștii. De la Adi Mutu la Victor Pițurcă, Mircea Rednic, Cosmin Contra. (…)</p>
<p>Sunt și un fel de personal shopper. Ana Maria Prodan are o geantă Hermes de la mine și multe haine. Au luat de la mine și Bănel Nicoliță, Radu Ștefan, Ionel Dănciulescu, Sorin Cârțu cu care chiar m-am văzut de curând și sunt prieten foarte bun cu ginerele lui. Cu Adi Mutu sunt prieten bun. Am și tricouri semnate de la Cristi Chivu, avem o relație bună”, a mai spus Horia Casian.</p>

]]></description>
    </item>
    <item>
      <title>David Popovici a strâns 173.000 de euro pentru copiii fără familie</title>
      <link>https://www.prosport.ro/diverse/david-popovici-a-strans-173-000-de-euro-pentru-copiii-fara-familie-20165744</link>
      <description><![CDATA[<img src="https://www.prosport.ro/wp-content/uploads/2025/05/David-Popovici-a-strans-173.000-de-euro-pentru-copiii-fara-familie.webp"/><br/><p>David Popovici este un exemplu de urmat și dincolo de bazinul de înot. Cel mai bun înotător român din ultimele decenii a reușit să strângă 173.000 de euro pentru copiii fără familie.</p>
<p><span>Dublul campion olimpic la înot</span> a mobilizat peste 8.000 de persoane pentru a dona în cazuri umanitare. Tânărul sportiv a participat activ în programul caritabil desfășurat de fundația Hope and Homes for Children și a strâns în câteva zile peste 173.000 de euro.</p>
<h2><span>David Popovici, sumă uriașă strânsă în doar câteva zile pentru copiii vulnerabili</span></h2>
<p>Înotătorul român a devenit în urmă cu doi ani ambasadorul fundației Hope and Homes for Children. <span>David Popovici este una din vocile</span> celor mai vulnerabili copii și tineri, care încă trăiesc în orfelinatele din România. Este al cincilea ambasador al asociației alături de Amalia Enache, Alexandru Tomescu, Marius Manole și Mihai Morar.</p>
<p>La ultima acțiune caritabilă desfășurată sub umbrela campaniei „Ambasador pentru ACASĂ. Când construim o CASĂ, construim un OM”, David Popovici și-a donat echipamentul purtat la festivitatea de premiere de la Jocurile Olimpice din 2024. În doar 10 zile a mobilizat peste 8.000 de donatori strângând 173.000 de euro. Această sumă a fost folosită de asociație pentru a demara construcția unei case familiale în sectorul 5 pentru 11 copii cu nevoi speciale.</p>
<p>Și în 2022, David Popovici a donat echipamentul cu care a câștigat aurul la Campionatul Mondial de la Budapesta. La acea vreme, în doar 30 de zile casca și ochelarii de campion ai înotătorului au strâns donații în valoare de peste 40.000 de euro cu ajutorul cărora s-a construit o casă în Suceava pentru Florentina Filipovici, fostă vicecampioană mondială la canotaj juniori, și cei 3 copii ai săi.</p>
<h2><span>„Acești copii trebuie să știe că și ei pot reuși”</span></h2>
<p>David Popovici a transmis pe site-ul asociației Hope and Homes for Children un mesaj de încurajare și motivare. El consideră că e important ca și copiii fără familie să aibă speranța că pot reuși să își realizeze visurile.</p>
<blockquote><p><em>„Cred că performanța și succesul vin și trec, iar ceea ce contează cu adevărat este ceea ce poți construi în jurul tău, pornind de la ele. Am avut șansa ca munca mea să fie încurajată și susținută, doar pentru a fi răsplătită mai târziu. Viața este un campionat și cu toții merităm să-l câștigăm, mai ales acești copii. Și nu vreau să-mi imaginez cum ar fi fost dacă părinții mei nu ar fi fost acolo în fiecare dimineață, pregătindu-mi micul dejun la 5; sau dacă nu ar fi fost acolo, la primele mele competiții, cu pancarte pe care scriau: «David, băiatul delfin»! Și mă întreb cum este pentru un copil să crească într-o instituție, cred că pur și simplu se simte fără rădăcini. Dar acești copii trebuie să știe că și ei pot reuși. ​​De aceea am ales să mă alătur Hope and Homes for Children, vreau să fim, împreună, cei care le spun: voi puteți!”, a declarat Popovici, pentru <span>HopeandHomes.</span></em></p></blockquote>

]]></description>
    </item>
    <item>
      <title>Fosta soție a nepotului favorit al lui Gigi Becali, întâlnire romantică secretă cu milionarul Gigi Nețoiu. Cum au fost filmați până noaptea târziu la Cetate</title>
      <link>https://www.prosport.ro/sport-life/fosta-sotie-a-nepotului-favorit-al-lui-gigi-becali-intalnire-romantica-secreta-cu-milionarul-gigi-netoiu-cum-au-fost-filmati-pana-noaptea-tarziu-la-cetate-20165251</link>
      <description><![CDATA[<img src="https://www.prosport.ro/wp-content/uploads/2025/05/Fosta-sotie-a-nepotului-favorit-al-lui-Gigi-Becali-intalnire-romantica-secreta-cu-milionarul-Gigi-Netoiu.-Cum-au-fost-filmati-pana-noaptea-tarziu-la-Cetate.webp"/><br/><p>Fosta soție a lui Vasi Geambazi, nepotul favorit al lui Gigi Becali, a făcut o nouă cucerire amoroasă, iar pentru asta a lăsat liniștea Spaniei, unde s-a stabilit, și a revenit pe plaiurile mioritice. Alina Gheorghe, fost Geambazi, a fost surprinsă alături de un alt milionar renumit din lumea fotbalului, Gigi Nețoiu (65 de ani), fost acționar la Dinamo și implicat, până de curând, la FC Voluntari.</p>
<p>Potrivit <span>CANCAN.RO</span>, fosta soție a lui Geambazi, cel care la un moment dat a fost patronul, în acte, al FCSB, și Nețoiu au avut o întâlnire romantică departe de ochii curioșilor, la Cetate, unde fostul om de fotbal are o pensiune.</p>
<h2><span>Fosta soție a nepotului favorit al lui Gigi Becali și Gigi Nețoiu, întâlnire secretă la Cetate</span></h2>
<p>Alina Gheorghe nu a pierdut vremea după mariajul eșuat, din care au rezultat doi copii, și s-a orientat spre alți bărbați cu potențial.</p>
<p>Cunoscută ca „Regina luxului”, statut la care a contribuit din plin nepotul favorit al lui Becali, ea a fost obișnuită să aibă un stil de viață extravagant. Însă, „piedestalul” i s-a clătinat după separarea de Vasi, moment în care latifundarul a decis să îi taie „rația” acestuia, care cotiza considerabil spre soția sa.</p>
<p>Mai mult decat atât, <span>Becali i-a luat tot nepotului, inclusiv acțiunile de la FCSB, tocmai pentru ca acesta să nu rămână falit după partajul de Alina</span>.</p>
<p>Astfel, pentru a nu i se degrada statutul de „regină a luxului”, Alina a legat relații amoroase cu alți milionari, între care Gruia Stoica sau libanezul Roger El Akoury, cunoscut ca „Regele farmaciilor”, relații care nu s-au concretizat, motiv penru care a plecat din țară, până în însorita Spanie.</p>
<p>Revenind la actualitate, Alina s-a îndrăgostit de Gigi Nețoiu, iar acesta a făcut tot ce i-a stat în putință să o readucă în țară, cu un cost substanțial. Mai mult, i-a oferit chiar și un bolid de lux cu care să se poată deplasa prin București și prin țară.</p>
<p>Iar printre călătoriile prin țară se numără și cea surprinsă de <span>CANCAN.RO.</span> Îmbrăcată potrivit vremii calde de zilele trecute, în pantaloni scurți, cu o bluză albă și cu balerini confortabili, Alina a alimentat Mercedes-ul S-Class primit de la Nețoiu și a pornit spre localitatea Cetate, unde milionarul are o pensiune și o aștepta pe fosta soție a nepotului lui Becali.</p>
<h2><span>Seară romantică la restaurantul lui Dinescu, din Cetate</span></h2>
<p>Potrivit sursei menționate, cei doi au mers la restaurantul lui Mircea Dinescu, pe moșia acestuia, feriți de ochii lumii. Iar seara a fost una romantică, specifică unor îndrăgostiți, care se simt ca în lumea lor, fără să mai țină cont de ceea ce se întâmplă în jur.</p>
<p>De altfel, a fost remarcată atitudinea atentă a Alinei față de noul său iubit, o atitudine pe care a aceasta nu a manifestat-o și față de fostul său soț, nepotul lui Becali.</p>
<p><span>Gigi Nețoiu s-a reprofilat după ce a renunțat la fotbal și s-a apucat să investească într-o fermă din Lunca Dunării</span>.</p>
<p>FOTO: CANCAN.RO</p>

]]></description>
    </item>
    <item>
      <title>Gino Iorgulescu a vândut 5 restaurante Trattoria Il Calcio din cauza problemelor cu Mario Iorgulescu: „Toate sub prețul pieței!”</title>
      <link>https://www.prosport.ro/diverse/gino-iorgulescu-a-vandut-5-restaurante-trattoria-il-calcio-din-cauza-problemelor-cu-mario-iorgulescu-toate-sub-pretul-pietei-20165254</link>
      <description><![CDATA[<img src="https://www.prosport.ro/wp-content/uploads/2025/05/Gino-Iorgulescu-a-vandut-5-restaurante-Trattoria-Il-Calcio-din-cauza-problemelor-cu-Mario-Iorgulescu.-„Toate-sub-pretul-pietei-1400x705.jpg"/><br/><p>Gino Iorgulescu, președintele LPF, a fost distrus mental și material de problemele grave cu fiul său Mario, și s-a văzut obligat să recurgă la decizii extreme pentru a ieși din această teribilă încurcătură.</p>
<p>Șeful de la Liga Profesionistă de Fotbal spune că n-a avut încotro și a vândut, și nu oricum, ci sub prețul pieței, cele cinci restaurante Trattoria Il Calcio pe care le deținea, pentru a face rost de banii necesari medicilor, avocaților, clinicilor și tratamentelor de care a avut și încă are nevoie băiatul său.</p>
<h2><span>Mario i-a tocat toți banii. Gino Iorgulescu, obligat să-și vândă restaurantele Trattoria Il Calcio</span></h2>
<p>Președintele LPF a tras din greu din cauza problemelor grave cu fiul său Mario, implicat în accidentul mortal în care a fost condamnat la ani grei de închisoare. Constrâns de situație, Gino Iorgulescu s-a văzut nevoit să ia decizii capitale pentru a putea ieși din această mare încurcătură.</p>
<p>Șeful de la Liga Profesionistă de Fotbal susține că n-a avut alternativă și <span>a vândut sub prețul pieței cele cinci restaurante Trattoria Il Calcio</span>, pentru a face rost de sumele necesare medicilor, avocaților, clinicilor și tratamentelor de care a avut și încă are nevoie băiatul său.</p>
<p>„Necazul în care ne-a băgat Mario costă imens. Medicii, avocații, clinicile, tratamentele etc, a trebuit să vând urgent 5 trattorii, toate sub prețul pieței”, a declarat Gino Iorgulescu pentru <span>GSP</span>.</p>
<p><img alt="" class="aligncenter size-full wp-image-20026603" decoding="async" fetchpriority="high" height="736" sizes="(max-width: 1305px) 100vw, 1305px" src="https://www.prosport.ro/wp-content/uploads/2024/11/Procurorii-au-cerut-pedeapsa-maxima-pentru-Mario-Iorgulescu.jpg" srcset="https://www.prosport.ro/wp-content/uploads/2024/11/Procurorii-au-cerut-pedeapsa-maxima-pentru-Mario-Iorgulescu.jpg 1305w, https://www.prosport.ro/wp-content/uploads/2024/11/Procurorii-au-cerut-pedeapsa-maxima-pentru-Mario-Iorgulescu-768x433.jpg 768w" width="1305"/></p>
<h2><span>Considerat evadat. Băiatul șefului de la LPF este de negăsit</span></h2>
<p>Curtea de Apel Bucureşti l-a condamnat în luna decembrie a anului trecut pe Mario Iorgulescu la 8 ani şi 8 luni închisoare cu executare pentru ucidere din culpă şi conducerea unui vehicul sub influenţa alcoolului şi drogurilor, după accidentul rutier provocat de acesta în anul 2019, soldat cu moartea unui bărbat.</p>
<p>Acesta a primit 7 ani pentru ucidere din culpă şi 2 ani închisoare pentru conducere a unui vehicul sub influenţa alcoolului sau a altor substanţe. Pedepsele au fost contopite cu o condamnare de 3 ani aplicată în alt dosar pentru complicitate la lipsire de libertate în mod ilegal, iar la final a rezultat 8 ani şi 8 luni închisoare. Decizia este definitivă.</p>
<p>Totuși, de atunci au trecut cinci luni, iar fiul lui Gino Iorgulescu se află încă în Italia, <span>internat într-o clinică unde ar fi sub supraveghere psihiatrică</span>. Acesta nu s-a predat nici acum după decizia instanței și, potrivit noii legi intrate în vigoare în 2025, este considerat evadat. Mario Iorgulescu riscă acum încă 3 ani de închisoare, pe lângă cei 8 ani și 8 luni pe care îi are de executat.</p>

]]></description>
    </item>
  </channel>
</rss>
