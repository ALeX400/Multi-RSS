<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce s-a întâmplat cu jucătoarea care a dat anunț că își caută iubit. A primit o avalanșă de propuneri, dar l-a ales pe un localnic: „L-am verificat ca să mă asigur că e real”</title>
      <link>https://www.prosport.ro/diverse/ce-s-a-intamplat-cu-jucatoarea-care-a-dat-anunt-ca-isi-cauta-iubit-a-primit-o-avalansa-de-propuneri-dar-l-a-ales-pe-un-localnic-l-am-verificat-ca-sa-ma-asigur-ca-e-real-20241770</link>
      <description><![CDATA[<img src="https://www.prosport.ro//wp-content/uploads/2025/08/Ce-s-a-intamplat-cu-jucatoarea-care-a-dat-anunt-ca-isi-cauta-iubit.-A-primit-o-avalansa-de-propuneri-dar-l-a-ales-pe-un-localnic-„L-am-verificat-ca-sa-ma-asigur-ca-e-real.jpg"/><br/><p>O jucătoare de tenis a anunțat public că își caută iubit, iar după ce a primit numeroase propuneri a ales un localnic cu care să iasă la o întâlnire.</p>
<p><span>Leylah Fernandez </span>a oferit noi detalii despre viața amoroasă. Sportiva canadiană a anunțat înaintea turneului de la Washington că vrea să cunoască pe cineva în Montreal și a încurajat persoanele dornice de o întâlnire să îi scrie. La următorul turneu disputat chiar în țara sa natală a fost eliminată din primul tur, astfel că a avut timp să iasă la întâlniri.</p>
<p>Chiar dacă a primit și cereri de la bărbați din alte țări, Leylah a decis să iasă doar cu conaționali. A primit un mesaj de la un băiat care i-a captat atenția, iar după ce a cerut și părerea apropiaților a decis să îi acorde o șansă.</p>
<h2><span>Leylah Fernandez și-a găsit partener în Montreal</span></h2>
<p>Sportiva în vârstă de 22 de ani a surprins pe toată lumea când a anunțat că își caută un partener în Canada. Mulți bărbați au răspuns cererii sale și i-au transmis mesaje, însă doar unul i-a captat cu adevărat atenția. După ce l-a analizat bine și a primit acceptul apropiaților, Leylah Fernandez a decis să îl întâlnească pe misteriosul străin. A spus numai cuvinte de laudă la adresa „tipului drăguț” cu care s-a întâlnit deja de două ori.</p>
<blockquote><p>„Primul lui mesaj mi-a atras atenția… L-am urmărit puțin și e real. Așa că am mai așteptat o zi și apoi am dat peste el, iar mesajul lui mi-a atras atenția.</p>
<p>Când l-am întrebat: «Ai văzut măcar videoclipul meu?» Și el a zis: «Nu, nu l-am văzut.» Primul lui mesaj mi-a atras atenția, apoi l-am urmărit puțin să mă asigur că e real. E o persoană reală, părea un tip drăguț, iar apoi am cerut și părerea familiei și a membrilor echipei să mă asigur că sunt de acord. A fost și o a doua întâlnire și ținem legătura, așa că vom vedea.”, a transmis Fernandez, pentru Tennis Channel.</p></blockquote>
<h2><span>Noul partener a trecut testul tatălui extrem de protector</span></h2>
<p>Sportiva i-a informat pe cei care vor să o cunoască că tatăl său nu e chiar o persoană atât de dificilă și nu vor avea viață grea cu el.  Jorge Fernandez este tatăl tenismenei care a lansat un anunț matrimonial înaintea unui turneu de tenis. El a fost fotbalist profesionist din Ecuador, care a emigrat în Canada. În prezent <span>este antrenorul</span> fiicei sale. Pune mult preț pe disciplină, condiție fizică și o mentalitate de luptător.</p>

]]></description>
    </item>
    <item>
      <title>I-a dat foc pub-ului deținut de Conor McGregor. Poliția l-a arestat pe piroman</title>
      <link>https://www.prosport.ro/diverse/i-a-dat-foc-pub-ului-detinut-de-conor-mcgregor-politia-l-a-arestat-pe-piroman-20241695</link>
      <description><![CDATA[<img src="https://www.prosport.ro//wp-content/uploads/2025/08/I-a-dat-foc-pub-ului-detinut-de-Conor-McGregor.-Politia-l-a-arestat-pe-piroman.jpg"/><br/><p>Piromanul care a produs incendiul de la pub-ul lui Conor McGregor a fost reținut de poliție.</p>
<p>Un incendiu s-a produs luna trecută la pub-ul fostului luptător de MMA, Conor McGregor. Serviciile de urgență au intervenit la Black Forge Inn, situat pe Drimnagh Road și poliția irlandeză a anunțat că a fost un act de distrugere intenționată. Câteva săptămâni mai târziu, un bărbat în vârstă de 20 de ani a fost arestat cu privire la acest incident.</p>
<h2><span>Poliția l-a prins pe piromanul care a dat foc unui pub deținut de Conor McGregor</span></h2>
<p>Un bărbat de aproximativ 20 de ani a fost arestat la câteva săptămâni după producerea incendiului la pub-ul de pe Drimnagh Road, Crumlin. Pompierii au intervenit în jurul orei 03:00 (ora locală), pe 25 iulie 2025 și au stins incendiul. În urma acestui incident nu a fost rănită nicio persoană.</p>
<p>Vineri, 8 august, un bărbat a fost arestat și rămâne în custodia poliției din regiunea Dublin. Purtătorul de cuvânt al poliției nu a oferit momentan informații despre acest caz, notează <span>presa locală</span>.</p>
<h2><span>Pub-ul e în continuare deschis, a anunțat chiar fostul luptător de MMA</span></h2>
<p>În urmă cu cinci ani, <span>Conor McGreggor a plăti</span>t 2 milioane de euro pentru achiziționarea unui pub din țara sa natală. A mai investit 1 milion de euro în renovări, după care a pornit treaba. Imediat după incendiul provocat de un tânăr de 20 de ani, fostul luptător a anunțat că locația e în continuare deschisă și nu a fost afectată deloc.</p>
<blockquote><p>„N-ai trece de ea nici cu un lansator de rachete. N-are absolut nicio problemă, e lună și bec.”, anunța McGregor pe rețelele de socializare.</p></blockquote>
<p>Locația lui McGregor a mai avut parte de o problemă din cauza unui presupus atac cu bombă artizanală cu benzină, în 2022, dar dispozitivul nu a explodat și nu a provocat pagube.</p>
<p>The Black Forge Inn este numele locației care a avut parte de evenimente nedorite în ultimii ani. E promovat ca fiind un loc „high-end”, dar oferind o atmosferă de cartier. În această locație, <span>fanii lui McGregor</span> pot servi băuturile din brandurile proprii ale starului irlandez. Fostul luptător de MMA a numit această locație ca fiind „bijuteria” sa din Dublin și o parte importantă din brandul său personal.</p>
<blockquote><p>„Nu există nicăieri altundeva, la acest nivel, cu produsele pe care le avem aici. Nu este un restaurant, este un pub cu calitate de restaurant; ca să fiu sincer, peste calitatea unui restaurant. Bucătarul de acolo și echipa sa sunt pe drumul spre o stea Michelin…”, a spus McGregor despre locația sa.</p></blockquote>

]]></description>
    </item>
    <item>
      <title>Neymar le-a făcut un palat copiilor săi. Imagini din vila transformată într-un parc de distracții cu banii brazilianului</title>
      <link>https://www.prosport.ro/diverse/neymar-le-a-facut-un-palat-copiilor-sai-imagini-din-vila-transformata-intr-un-parc-de-distractii-cu-banii-brazilianului-20241726</link>
      <description><![CDATA[<img src="https://www.prosport.ro//wp-content/uploads/2025/08/Neymar-le-a-facut-un-palat-copiilor-sai.-Imagini-din-vila-transformata-intr-un-parc-de-distractii-cu-banii-brazilianului.jpg"/><br/><p>Neymar a publicat o imagine cu trei din cei patru copii, care se bucură de noua transformare a vilei într-un parc de distracții.</p>
<p>Vila starului brazilian a fost transformată într-un adevărat parc de distracții pentru copiii săi. Neymar și iubita sa, Bruna Biancardi au distribuit imagini din locuința transformată radical pentru a le oferi copiilor tot ce au nevoie.</p>
<h2><span>Imagini din vila transformată într-un parc de distracții</span></h2>
<p>Fostul star de la Barcelona și PSG trăiește o frumoasă poveste de dragoste cu Bruna Biancardi din 2020. Cei doi locuiesc acum în țara natală a brazilianului. Au împreună trei copii: Mavie, Helena și Mel, venită pe lume de doar câteva săptămâni. De asemenea, Neymar mai are un băiețel, Davi Luca, de 13 ani, dintr-o relație cu Carol Dantas.</p>
<p>Vineri, celebrul fotbalist a publicat o fotografie specială alături de trei dintre copiii săi. S-a bucurat de o după-amiază petrecută în compania lui Davi Luca, Mavie și Helena în camera de joacă din vila amplasată în Santos, pe litoralul din Sao Paolo.</p>
<p>Iubita sa a distribuit mult mai multe imagini din vila de lux transformată într-un parc de distracții. Influencerița Biancardi le-a arătat fanilor săi toate detaliile decorațiunilor camerei de joacă. A fost transformată într-un mic orășel cu tobogan, piscină cu bile, mașină de înghețată și multe alte jucării.</p>
<p>Neymar este un tată grijuliu și vrea să nu le lipsească nimic copiilor săi. La ultimul meci împotriva celor de la Desportiva Ferroviaria fotbalistul a purtat ghete personalizate cu numele celor patru copii. I-au purtat noroc, Santos câștigând partida cu 3-1. Purta deja numele copiilor pe ghete, dar recent a actualizat și cu numele lui Mel, proaspăta mezină a familiei.</p>
<h2><span>Aroganța marca Neymar: penthouse de 55 de milioane de euro</span></h2>
<p>Pe vremea când era legitimat la Al Hilal, Neymar a investit 55 de milioane de euro într-un penthouse în Bugatti Residences by Binghatti, primul proiect rezidențial din lume cu marca Bugatti, realizat la Dubai.</p>
<p>Investiția brazilianului face parte din colecția Sky Mansion. Este o clădire impresionantă cu lift privat, piscină, dar în care își poate aduce mașinile din colecție direct la ușă. Se va putea bucura de noua achiziție abia în 2028, atunci când va fi gata proiectul imobiliar.</p>
<p>Nu a fost nevoie de un efort financiar prea mare din partea fotbalistului deoarece a fost plătit cu 150 de milioane de euro în cele 18 luni petrecute la arabi. S-a confruntat cu o accidentare gravă care l-a scos din joc aproape 400 de zile, astfel că a bifat doar 7 meciuri.</p>

]]></description>
    </item>
    <item>
      <title>Dieta lui Gigi Becali cu brânză de la stâna proprie dă roade. Nu le-a venit să creadă când l-au văzut la bustul gol: „Hulk”</title>
      <link>https://www.prosport.ro/diverse/dieta-lui-gigi-becali-cu-branza-de-la-stana-proprie-da-roade-nu-le-a-venit-sa-creada-cand-l-au-vazut-la-bustul-gol-hulk-20241643</link>
      <description><![CDATA[<img src="https://www.prosport.ro//wp-content/uploads/2025/08/Dieta-lui-Gigi-Becali-cu-branza-de-la-stana-proprie-da-roade.-Nu-le-a-venit-sa-creada-cand-l-au-vazut-la-bustul-gol.webp"/><br/><p>Gigi Becali i-a lăsat pe toți cu gura căscată când a apărut la bustul gol pe străzile din București la 67 de ani.</p>
<p>După ce a apărut în imaginile cu Leonard Doroftei pe șantierul din Pipera, prezentate de <span>P</span><span>rosport</span>, Gigi Becali a fost surprins din nou în timp ce le dădea indicații muncitorilor care lucrează la ridicarea <span>vestitei biserici a miliardarului</span>. De această dată, Gigi Becali a apărut la bustul gol, cu un tricou pe cap, iar lumea l-a filmat și a distribuit imaginile pe rețelele de socializare.</p>
<h2><span>„Gigi Becali Hulk” se menține în formă la 67 de ani: apariție spectaculoasă a patronului FCSB</span></h2>
<p>Se pare că dieta cu brânză de la stâna proprie dă roade și Gigi Becali nu își arată vârsta din buletin. Oamenii l-au surprins pe stradă pe latifundiarul din Pipera la bustul gol și au distribuit imaginile pe rețelele de socializare.</p>
<p>Gigi Becali petrece mult timp în locul unde se construiește de câțiva ani o biserică în zona de Nord a Capitalei. Celebra biserică despre care toată lumea vorbește deja la superlativ începe să prindă contur, după ce lucrările au început la scurt timp de când FCSB o elimina pe Galatasaray din play-off-ul Ligii Campionilor, în 2008.</p>
<p>Muncitorii lucrează de zor să finalizeze lucrarea sub privirile miliardarului. Gigi Becali îi verifică zilnic pentru a fi sigur că fac o treabă bună.</p>
<p>La scurt timp după ce au apărut imaginile cu Gigi Becali pe internet, au apărut sute de mesaje în care patronul FCSB e comparat cu Hulk și Stallone. Fanii sunt impresionați de forma miliardaarului și îl laudă că „stă bine pe corp”.</p>
<h2><span>De ce s-au întâlnit Doroftei și Becali pe șantierul din Pipera</span></h2>
<p>În urmă cu două zile, <span>ProSport </span>a făcut publice<span> imagini cu Leonard Doroftei</span> de la șantierul bisericii pe care miliardarul o construiește în Pipera. Fostul mare campion de box a mers să îl salute pe Gigi Becali și să îi ureze o zi bună, dacă tot a trecut prin zonă și l-a susprins printre muncitori. Cei doi au discutat aproape 30 de minute, iar Becali a fost plăcut surprins de apariția lui Doroftei în locul unde construiește una din cele mai frumoase biserici din țară.</p>
<blockquote><p>„Pur şi simplu m-am dus să-l salut, să-i strâng mâna şi să îi urez o zi bună. A rămas plăcut surprins, m-a întrebat ce fac, dacă e totul ok şi mi-a urat toate cele bune. Cred că în viaţă contează foarte mult astfel de gesturi”, a declarat Leonard Doroftei, conform <span>orangesport.ro.</span></p></blockquote>

]]></description>
    </item>
    <item>
      <title>Gigi Becali şi-a pus detectivii să-l urmărească pe fotbalistul FCSB cu cea mai zdruncinată viață extrasportivă. Acum, el îl laudă pe patron: „Nu faci față, pleci”</title>
      <link>https://www.prosport.ro/diverse/gigi-becali-si-a-pus-detectivii-sa-l-urmareasca-pe-fotbalistul-fcsb-cu-cea-mai-zdruncinata-viata-extrasportiva-acum-el-il-lauda-pe-patron-nu-faci-fata-pleci-20241622</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-si-a-pus-detectivii-sa-l-urmareasca-pe-fotbalistul-FCSB-cu-cea-mai-zdruncinata-viata-extrasportiva.-Acum-el-il-lauda-pe-patron-„Nu-faci-fata-pleci.jpg"/><br/><p>Unul dintre jucătorii care i-au dat mari bătăi de cap lui Gigi Becali pe vremea când evolua la FCSB îl laudă acum pe fostul său patron.</p>
<p>Mihai Costea se pregătește de <span>retragerea din fotbal,</span> după ce a evoluat în ultimii ani în eșaloanele secunde. S-a despărțit de ACS Viitorul Făcăeni la finalul sezonului trecut și mai așteaptă o ultimă provocare înainte de a pune „ghetele în cui”, tot în ligile inferioare.</p>
<p>Gigi Becali l-a criticat dur pe vremea când evolua la FCSB și a pus detectivi pe urmele sale din cauza vieții extrasportive destul de zdruncinată. Chiar și așa, Mihai Costea l-a lăudat pe latifundiarul din Pipera și nu îi poartă pică pentru ce i-a făcut în perioada petrecută la echipa alături de care a cucerit două titluri de campion.</p>
<h2><span>Mihai Costea, cuvinte de laudă la adresa lui Gigi Becali: „Nu puneam la suflet”</span></h2>
<p>În 2011, Mihai Costea era transferat de FCSB, în schimbul sumei de 1.4 milioane de euro de la FCU Craiova. Nu s-a ridicat la nivelul așteptărilor, dar nici patronul nu a avut prea multă răbdare cu atacantul român. Viața tumultoasă de dincolo de teren a ținut prima pagină a tabloidelor multă vreme. A avut o relație cu Daniela Crudu, la acea vreme asistenta emisiunii moderate de Dan Capatos.</p>
<p>Gigi Becali a criticat-o dur pe fosta asistentă TV și <span>din cauza lui s-a despărțit Costea cel mic</span> de iubita de la acea vreme. Mihai Costea nu îi poartă pică lui Gigi Becali, ba din contră, vorbește la superlativ despre cel care i-a dat o șansă să se afirme în fotbalul mare.</p>
<blockquote><p>„Toată lumea îl știe pe nea Gigi. Dacă nu faci față presiunii, atunci nu ai ce să cauți la Steaua (n.r. FCSB). Eu eram mai tare și nu puneam la suflet. Orice fotbalist are presiune și, când ajungi la un club mare, trebuie să faci față. Dacă nu, pleci. E simplu. (…) Dacă nu ar fi el, cred că fotbalul de la noi era mult mai jos. A cumpărat de pe la toate echipele. Mulți îl critică pe Gigi Becali, dar degeaba. Trebuie să fie apreciat, părerea mea”, a declarat Mihai Costea, la <span>Digisport.</span></p></blockquote>
<h2><span>Care e marele regret al fostului star din Bănie</span></h2>
<p>După plecarea de la FCSB, cariera lui Mihai Costea a luat-o pe o pantă descendentă. Fostul star de la FCU Craiova nu a mai reușit să prindă un transfer la un club de top, iar în ultimii cinci ani a evoluat doar în eșaloanele secunde din România, după câteva experiențe în Emiratele Arabe Unite.</p>
<p>În urmă cu câțiva ani, Mihai Costea dezvăluia că marele său regret este că nu a evoluat în tricoul naționalei României.</p>
<div class="single__text">
<blockquote>
<p id="p-9">„Nu regret nicio decizie de-a mea. Am un regret că n-am ajuns la echipa naţională.”, a declarat Mihai Costea, potrivit orangesport.ro.</p>
</blockquote>
</div>

]]></description>
    </item>
  </channel>
</rss>
