<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un cuplu fericit. Fotbalista și cântăreața s-au afișat împreună pe iaht, în vacanța din Grecia</title>
      <link>https://www.prosport.ro/diverse/un-cuplu-fericit-fotbalista-si-cantareata-s-au-afisat-impreuna-pe-iaht-in-vacanta-din-grecia-20243400</link>
      <description><![CDATA[<img src="https://www.prosport.ro//wp-content/uploads/2025/08/Un-cuplu-fericit.-Fotbalista-si-cantareata-s-au-afisat-impreuna-pe-iaht-in-vacanta-din-Grecia-1050x1400.jpg"/><br/><p>Alex Scott, fostă mare fotbalistă engleză, și Jess Glynne, celebră cântăreață din Anglia, formează un cuplu din vara lui 2023.</p>
<p>Cele două fete nu-și ascund relația, ba dimpotrivă, se afișează în mod public cu fiecare oportunitate ivită.</p>
<h2><span>Un cuplu fericit. Fotbalista și cântăreața s-au afișat împreună pe iaht, în vacanța din Grecia</span></h2>
<p>Recent, Alex Scott și Jess Glynne s-au bucurat <span>de o vacanță relaxantă</span>, plină de soare, petrecută în Grecia. Fosta jucătoare a naționalei Angliei și iubita ei, cântăreața Jess Glynne, au zburat spre insula Rhodos.</p>
<p>Printre fotografiile postate se numără imagini cu fosta vedetă de la Arsenal purtând diferite costume de baie, surprinsă în diverse ipostaze, pe o barcă, înotând în albastrul senzțional al Greciei sau savurând o băutură pe malul mării.</p>
<p>Ba mai mult, cele două au postat și selfie-uri fiind îmbrățișate. Totodată, ele le-au oferit fanilor imagini cu peisaje spectaculoase, mese delicioase și plimbări la apus.</p>
<p>Scott a postat și câteva videoclipuri pe contul ei de Instagram, acolo unde se poate observa cum vedeta cu 140 de selecții la naționala Angliei cântă și dansează în compania iubiteis ale.</p>
<p>Fanii au reacționat imediat, iar mulți dintre cei 2,2 milioane de urmăritori au invadat secțiunea de comentarii cu mesaje de apreciere pentru cele două celebrități.</p>

]]></description>
    </item>
    <item>
      <title>Georgina i-a spus „Da” lui Cristiano Ronaldo. Ce inel i-a pus pe deget superstarul</title>
      <link>https://www.prosport.ro/diverse/georgina-i-a-spus-da-lui-cristiano-ronaldo-ce-inel-i-a-pus-pe-deget-superstarul-20243225</link>
      <description><![CDATA[<img src="https://www.prosport.ro//wp-content/uploads/2025/08/Georgina-i-a-spus-„Da-lui-Cristiano-Ronaldo.-Ce-inel-i-a-pus-pe-deget-superstarul.jpg"/><br/><p>Iubita lui Cristiano Ronaldo, Georgina Rodriguez, dă de înțeles că starul fotbalului portughez a cerut-o de soție, iar ea a spus „Da”.</p>
<p>După o relație de 9 ani, Cristiano Ronaldo a cerut-o de soție pe Georgina Rodriguez, iar aceasta a prezentat inelul de logodnă.</p>
<h2><span>Cum arată inelul pe care Cristiano Ronaldo i l-a pus pe deget Georginei Rodriguez</span></h2>
<p>Confirmând că starul portughez a cerut-o în sfârșit în căsătorie, Georgina a postat o fotografie cu mâna ei, cu o „podoabă” uriașă pe degetul inelar, peste cea a lui Ronaldo. „Da, o fac. În asta și în toate viețile mele”, a scris ea, în descrierea fotografiei.</p>
<p>Georgina a stârnit speculații despre logodnă în aprilie, postând o fotografie cu un inel diferit pe degetul ei. Iar în decembrie 2024, în timp ce participa la gala Globe Soccer Awards din Dubai, <span>Ronaldo a stârnit entuziasm</span>.</p>
<p>„Este o mare plăcere să câștig acest trofeu. Fiul meu cel mare este aici, soția mea (n.r. – Georgina) este aici”, a spus el, când a primit distincția.</p>
<p>Anterior, Ronaldo, care pe 5 februarie va împlini 41 de ani, a spus de ce nu s-a căsătorit cu femea care-i este alături de multă vreme.</p>
<p>„Îi spun mereu: «Când avem acel declic». Ca în orice situație din viața noastră, iar ea știe despre ce vorbesc. Ar putea fi peste un an, ar putea fi peste șase luni sau ar putea fi peste o lună. Sunt 1.000% sigur că se va întâmpla”, a explicat starul fotbalului portughez.</p>
<h2><span>Cum s-au cunoscut Cristiano Ronaldo și Georgina Rodriguez</span></h2>
<p>De atunci, Georgina a povestit ce discuții are cu prietenele ei, când se întâlnesc să petreacă timp împreună.</p>
<p>„Glumesc mereu despre nuntă. «Când e nunta?», mă întreabă ele. De când a apărut piesa lui Jennifer Lopez, «The Ring Or When», au început să mi-o cânte. Și, ei bine, asta nu depinde de mine”, a recunoscut femeia.</p>
<p>Ronaldo și Georgina au două fiice împreună, Alana, în vârstă de șapte ani, și Bella, în vârstă de trei ani. Fratele geamăn al acesteia din urmă, Angel, a murit la naștere. De asemenea, Georgina este mamă pentru ceilalți trei copii ai lui Ronaldo: Cristiano Jr (15 ani), Mateo și Eva Maria (ambii 8 ani).</p>
<p><span>Cuplul s-a cunoscut în 2016</span>, când Georgina lucra la un magazin Gucci din Madrid, potrivit <span>The Sun</span>. La prima lor întâlnire, femeia a dat detalii.</p>
<p>„În sfârșit, am reușit să ies din magazin ca să merg acasă cu 3 ore mai târziu decât ar fi trebuit. În timp ce mă pregăteam să plec, Cristiano a intrat cu fiul său cel mare și niște prieteni. Să spunem doar că am avut fluturi în stomac”, a precizat ea.</p>
<p>Familia lui Ronaldo și a Georginei se află acum în Riyadh, în contetul în care portughezul deoarece el joacă pentru echipa saudită Al-Nassr. Georgina a postat pe Instagram actualizarea logodnei sale din capitala Saudită.</p>

]]></description>
    </item>
    <item>
      <title>Maria, clona lui Kim Kardashian, a atras toate privirile. Prezentatoarea de la televiziunea de sport și-a făcut apariția la meci</title>
      <link>https://www.prosport.ro/diverse/maria-clona-lui-kim-kardashian-a-atras-toate-privirile-prezentatoarea-de-la-televiziunea-de-sport-si-a-facut-aparitia-la-meci-20243390</link>
      <description><![CDATA[<img src="https://www.prosport.ro//wp-content/uploads/2025/08/Maria-clona-lui-Kim-Kardashian-a-atras-toate-privirile.-Prezentatoarea-de-la-televiziunea-de-sport-si-a-facut-aparitia-la-meci.jpg"/><br/><p>O prezentatoare de la o televiziune de sport, considerată clona celebrei Kim Kardashian, a atras toate privirile când și-a făcut apariția la un meci amical disputat pe Stamford Bridge, între Chelsea și Bayer Leverkusen.</p>
<p>Maria Luisa Jacobelli (33 de ani), fosta vedetă de la „Temptation Island” din 2020, are o prezență constantă pe <span>social media</span>, unde are peste 4,5 milioane de urmăritori, iar pozele publicate de pe marginea terenului îi pun în valoare toate formele care o fac să semene, „1 la 1”, cu Kim Kardashian.</p>
<h2><span>Prezentatoarea Maria, clona lui Kim Kardashian, a întors toate privirile</span></h2>
<p>Italianca Maria Luisa Jacobelli poate fi considerată <span>clona lui Kim Kardashian </span>(44 de ani), iar modul în care și-a făcut apariția la meciul  amical dintre Chelsea și Bayer Leverkusen vine să întărească această comparație.</p>
<p>Jacobelli a stat pe marginea gazonului îmbrăcată într-o pereche de jeans și cu un top cu bretele foarte fine, care i-a pus în evidență bustul impresionant.</p>
<p>„Mulțumesc, Chelsea, că m-ați primit aici, astăzi. Ce zi! Ne vedem în curând”, a scris prezentatoarea pe pagina sa de instagram.</p>
<p>Sub privirile italiencei, Chelsea a câștigat amicalul cu scorul de 2-0, golurile fiind marcate de brazilienii Estevao și Joao Pedro. Estavo a fost notat pentru prestația sa cu nota 9, potrivit <span>The Sun.</span></p>
<p>Luna trecută, <span>Chelsea a câștigat Campionatul Mondial al Cluburilor</span>, după ce s-a impus, 3-0, în fața celor de la PSG, deținătoarea Ligii Campionilor.</p>
<h2><span>Reacții și comentarii în valuri pentru clona lui Kim Kardashian </span></h2>
<p>Apariția electrizantă a prezentatoarei a fost bine privită și primită de urmăritorii săi de pe social media, unde au curs valuri de reacții și comentarii.</p>
<p>„Ce frumusețe”, „Bine ai venit în casa campionilor mondiali”, „Odată ce «porți» albastru, mereu ești un albastru” au fost câteva dintre comentariile urmăritorilor săi, în timp ce altele se limitau la emoticoane cu inimioare și pupici sau flăcări.</p>
<p>Nu au lipsit nici comentariile care făceau referire la formele pe care le are prezentatoarea, cele pentru care este considerată clona lui Kim Kardashian.</p>
<p>Însă italianca a dat dovadă, în timp, că nu este definită doar de formele pe care le are și prezența plăcută și răvășitoare, dar și că are abilitități fotbalistice. Pe care nu a ezitat să le arate în direct, în studio, unde a jonglat cu mingea. Asta deși nu era echipată corespunzător pentru o astfel de activitate, ci era într-un costum elegant, pe tocuri.</p>
<p>„Viața la locul de muncă. Glisați până la final să vedeți câte mingi am ridicat”, a scris Maria Luisa Jacobelli la respectiva postare, care i-a atras aprecieri din partea internauților.</p>
<p>„Ești cea mai frumoasă femeie din lume”, „Regino, ești frumoasă”, au scris unii, în timp ce alții chiar și-au declarat iubirea.</p>
<p>FOTO: Instagram @ Maria Luisa Jacobelli</p>

]]></description>
    </item>
    <item>
      <title>Primele imagini cu Gino Iorgulescu după ce și-a pus în pericol salariul lunar de 33.000 de euro pentru că a declanșat mega-scandalul dintre Gigi Becali și Dan Șucu.  EXCLUSIV</title>
      <link>https://www.prosport.ro/fotbal-intern/superliga/primele-imagini-cu-gino-iorgulescu-dupa-ce-si-a-pus-in-pericol-salariul-lunar-de-33-000-de-euro-pentru-ca-a-declansat-mega-scandalul-dintre-gigi-becali-si-dan-sucu-exclusiv-20243135</link>
      <description><![CDATA[<img src="https://www.prosport.ro//wp-content/uploads/2025/08/Primele-imagini-cu-Gino-Iorgulescu-dupa-ce-si-a-pus-in-pericol-salariul-lunar-de-33.000-de-euro-pentru-ca-a-declansat-mega-scandalul-dintre-Gigi-Becali-si-Dan-Sucu.-EXCLUSIV.jpg"/><br/><p>Gigi Becali și Dan Șucu sunt în plin scandal după ce FRF a făcut o modificare de regulament, iar Gino Iorgulescu, președintele LPF, este acuzat de omul de afaceri din fruntea giuleștenilor că a intervenit pentru a-l ajuta pe patronul campioanei.</p>
<p>Mai exact, șeful clubului de lângă Podul Grant i-a solicitat conducătorului Ligii Profesioniste de Fotbal să își prezinte „demisia de onoare”, considerând că acesta nu a reprezentat așa cum ar fi trebuit interesele celor 16 cluburi din Superliga.</p>
<p>Totul a pornit de la cazul Malcom Edjouma, pe care Gigi Becali l-a exclus din lotul pentru competițiile interne și pe care, după ce s-a răzgândit, ar mai fi putut să îl reintroducă numai printr-un artificiu: să îi rezilieze contractul și să semneze imediat un altul, pentru ca francezul să fie considerat jucător nou. Patronul de la FCSB s-a declarat nemulțumit că este nevoit să facă acest lucru, iar ulterior a declarat că a primit asigurări din partea șefului LPF că problema urmează să fie rezolvată. Nu după mult timp, Comitetul de Urgență al Federației Române de Fotbal s-a întrunit și a hotărât modificarea punctului respectiv de regulament, astfel că FCSB a putut să îl „reactiveze” pe Malcom Edouma, care, de altfel, a și intrat în meciul pierdut duminică seara împotriva Unirii Slobozia, 0-1.</p>
<h2><span>Gino Iorgulescu i-a dat o mână de ajutor lui Gigi Becali și l-a înfuriat la culme pe Dan Șucu</span></h2>
<p>Ajutorul pe care i l-a dat Gino Iorgulescu patronului de la FCSB l-a scos din minți pe Dan Șucu, finanțatorul principal de la Rapid, care a cerut, în mod public, demisia șefului Ligii Profesioniste de Fotbal. Acesta consideră că fostul fotbalist nu a procedat corect în momentul în care a hotărât să îi ia partea omului de afaceri din fruntea campioanei României, care a putut, în urma modificării punctului de regulament respectiv, să îl relegitimeze pe Malcom Edjouma pentru competițiile interne fără a-i mai face un nou contract.</p>
<p>Șeful de lângă Podul Grant s-a arătat înfuriat și a cerut ca Gino Iorgulescu să elibereze funcția pe care o ocupă la LPF.</p>
<p>„(…) Nu, nu cred că domnul Becali va înceta vreodată să solicite favoruri pentru clubul pe care îl deține. Problema este că președintele LPF a decis să i le acorde fără nicio consultare cu ceilalți membri. Acest lucru creează un precedent periculos. Personal, consider că domnul Iorgulescu ar trebui să își prezinte demisia de onoare din funcția de președinte, având în vedere că încrederea în dânsul a celorlalte cluburi este iremediabil compromisă (…)”, a transmis Dan Șucu.</p>
<h2><span>Primele imagini cu Gino Iorgulescu după ce a atras furia patronului rapidist</span></h2>
<p>În cazul în care nu ar mai fi președintele LPF, Gino Iorgulescu nu ar pierde numai din imagine, ci și o sumă uriașă de bani. Acesta este remunerat cu 33.000 de euro lunar, care ar dispărea imediat în cazul în care dorința lui Șucu s-ar transforma în realitate.</p>
<p>În cursul zilei de luni, <span>ProSport</span> l-a surprins pe Gino Iorgulescu plecând de la sediul LPF. Acesta a avut autovehiculul parcat în apropierea sediului Ligii și a părut îngândurat în momentul în care s-a urcat la volan.</p>
<p>Președintele Ligii Profesioniste de Fotbal a plecat cu mașina și a mers direct acasă. A parcat pe stradă și a intrat imediat pe poarta locuinței sale.</p>

]]></description>
    </item>
    <item>
      <title>Fotbalistul român, care era băut și drogat, a lovit mortal un pieton, apoi a fugit de la locul accidentului</title>
      <link>https://www.prosport.ro/diverse/fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului-20243140</link>
      <description><![CDATA[<img src="https://www.prosport.ro//wp-content/uploads/2025/08/Fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului.jpeg"/><br/><p>Un fotbalist român, care evoluează în ligile inferioare din România și care era băut și drogat la volan, a lovit mortal un pieton, apoi a fugit de la locul accidentului</p>
<p>Jucătorul în vârstă de 28 de ani a fost reținut de către polițiști pentru o perioadă de 24 de ore după accidentul pe care l-a produs pe Șoseaua Mangaliei din județul Constanța.</p>
<h2><span>Fotbalist român, implicat într-un grav accident rutier</span></h2>
<p>Un fotbalist român în vârstă de 28 de ani, despre care se spune că era băut și drogat în timp ce se afla la volan, a provocat <span>un accident rutier grav</span>. Acesta a lovit mortal un pieton, iar apoi a fugit de la locul producerii accidentului.</p>
<p>Jucătorul, care evoluează în Liga a 5-a de la noi din țară, a fost reținut de către oamenii legii pentru o perioadă de 24 de ore, în urma <span>accidentului pe care l-a provocat</span> în timp ce se deplasa pe Șoseaua Mangaliei, din județul Constanța.</p>
<p>Alex Florin Macarencu, jucătorul celor de la AS Unirea Topraisar, din Liga a 5-a, a fost supus analizelor de laborator, scriu jurnaliștii de la <span>focuspress.ro</span>. Rezultatele au fost pozitive pentru prezența mai multor substanțe psihoactive în sânge, dar și o îmbibație alcoolică de 3,82 mg/l alcool pur în sânge.</p>
<p>Astfel, în cursul zilei de marți, 12 august, Alex Florin Macarencu se va prezenta la Parchetul de lângă Judecătoria Constanța, în vederea sesizării instanței de judecată, cu propunere de arestare preventivă.</p>
<p>Sursa citată anterior mai notează că polițiștii de la Serviciul de Siguranță Rutieră au fost sesizați în legătură cu accidentul în noaptea de duminică spre luni, la ora 02:10. Astfel, oamenii legii s-au deplasat de urgență la fața locului, unde a ajuns și un echipaj medical care a constatat decesul unui bărbat în vârstă de 57 de ani, din municipiul Constanța.</p>
<p>Jucătorul care evoluează în Liga a 5-a din România ar fi fugit de la locul accidentului. Acesta a ieșit de la audieri cu gluga pe cap, ferindu-se de ochii curioșilor și de camerele de filmat, fără să dea declarații despre cele întâmplate în noaptea respectivă.</p>
<h2><span>Ce transmite IPJ Constanța</span></h2>
<p>„Astăzi, 11 august, în jurul orei 2.10, polițiști din cadrul Serviciului Siguranță Rutieră au fost sesizați, prin apel 112, cu privire la producerea unui accident rutier, pe Șoseaua Mangaliei din municipiul Constanța.</p>
<p>Deplasați la fața locului, polițiștii au constatat faptul că cele sesizate se confirmă, fiind identificată o victimă – bărbat, de 57 de ani, din municipiul Constanța – care a fost declarată decedată.</p>
<p>Din primele cercetări a rezultat faptul că bărbatul a fost acroșat de un autoturism, al cărui conducător auto a părăsit locul accidentului fără încuviințarea polițiștilor.</p>
<p>În urma investigațiilor efectuate de polițiști, șoferul a fost identificat, fiind vorba despre un bărbat, de 28 de ani, din localitatea Topraisar.<br/>
Acesta a fost transportat la spital pentru recoltarea de mostre biologice în vederea stabilirii alcoolemiei și a substanțelor din sânge.<br/>
În prezent, cercetările sunt continuate pentru stabilirea situației de fapt și luarea măsurilor legale care se impun”, a transmis IPJ Constanța.</p>

]]></description>
    </item>
  </channel>
</rss>
