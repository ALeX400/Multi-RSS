<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ilie Năstase a împlinit 79 de ani. De ce e supărat marele campion al României. „De la golan, la general de carton, am fost făcut în toate felurile”</title>
      <link>https://www.prosport.ro/diverse/ilie-nastase-a-implinit-79-de-ani-de-ce-e-suparat-marele-campion-al-romaniei-de-la-golan-la-general-de-carton-am-fost-facut-in-toate-felurile-20224267</link>
      <description><![CDATA[<img src="https://www.prosport.ro/wp-content/uploads/2025/07/Ilie-Nastase-a-implinit-79-de-ani.-De-ce-e-suparat-marele-campion-al-Romaniei.-„De-la-golan-la-general-de-carton-am-fost-facut-in-toate-felurile.jpg"/><br/><p>Primul lider mondial din istoria ATP, Ilie Năstase, serbează astăzi împlinirea a 79 de ani, dar și de ziua sa e supărat din cauza a ceea ce se spune despre el.</p>
<p>Cel mai titrat tenismen din istoria României<span> își serbează ziua</span> la clubul pe care îl deține alături de Ciprian Marica. Ilie Năstase a dezvăluit care e marele său regret în ceea ce privește modul în care a fost perceput de conaționalii săi.</p>
<h2><span>Ilie Năstase, dezamăgit de atitudinea românilor la adresa sa: „Nu înțeleg”</span></h2>
<p>Rebelul tenisului masculin a vorbit chiar în ziua în care a împlinit 79 de ani despre ceea ce l-a dezamăgit de-a lungul timpului la conaționalii săi. Nu înțelege de ce a fost făcut în toate felurile de oameni din țara sa natală. A făcut o comparație cu Franța, țară în care nu a fost jignit niciodată așa cum i s-a întâmplat în România.</p>
<blockquote><p>„De la golan, la general de carton, am fost făcut în toate felurile. Mi se pare că am făcut ceva pentru România, am jucat pentru țara asta, nu doar pentru mine. 40 de ani în Franța nu mi s-a spus că sunt gras, golan și bețiv. Astea sunt comentariile din România, pe care nu le înțeleg.</p>
<p> </p>
<p>Am băut două pahare de vin și m-am urcat la volan, știți cum am apărut: L-am prins beat. Dacă beau două-trei beri sau două pahare de vin sunt un bețiv.”, a declarat Ilie Năstase, la <span>DigiSport.</span></p></blockquote>
<h2><span>„Muzeul Năstase” rămâne doar un vis pentru marele campion român</span></h2>
<p>Singurul tenismen român din istorie care a ajuns lider mondial ATP și a cucerit două turnee de Grand Slam își dorește să facă în București un muzeu la care tinerii să meargă și să vadă că românii pot avea succes la nivel mondial, dar a primit un răspuns negativ atunci când i-a adresat propunerea fostului primar al Capitalei, Nicușor Dan.</p>
<blockquote><p>„Eu am avut o întâlnire cu Nicușor Dan, pe când era primar, și mi s-a spus că nu se poate face Muzeul Ilie Năstase. Am vrut să fac acolo, la Charles de Gaulle”, a adăugat fostul tenismen.</p></blockquote>
<p>Născut pe 19 iulie 1946, Ilie Năstase a debutat în circuitul amator de tenis în 1966. Trei ani mai târziu a debutat la profesioniști. Pe data de 23 august 1973 a scris istorie în tenisul mondial devenind primul număr 1 ATP din istorie. A fost timp de 40 de săptămâni consecutiv pe prima poziție în clasament.</p>
<p>Ilie Năstase este considerat un pionier al tenisului modern. A venit cu un aer fresh pe teren abordând un joc creativ și cu un stil care a influențat următoarele generații de jucători. De asemenea, este primul jucător profesionist care a semnat un contract cu Nike (1972).</p>
<p>A câștigat 2 trofee de Grand Slam și a mai pierdut alte trei finale. A mai fost în alte 5 finale de Grand Slam la dublu, câștigând un turneu alături de bunul său prieten, Ion Țiriac.</p>

]]></description>
    </item>
    <item>
      <title>„M-a durut ce am văzut! Lipsa de educație e problema”. Ronald Gavril, iubitul Anamariei Prodan, reacție dură după ce s-a întâmplat la „Beach, please!”</title>
      <link>https://www.prosport.ro/diverse/m-a-durut-ce-am-vazut-lipsa-de-educatie-e-problema-ronald-gavril-iubitul-anamariei-prodan-reactie-dura-dupa-ce-s-a-intamplat-la-beach-please-20224114</link>
      <description><![CDATA[<img src="https://www.prosport.ro/wp-content/uploads/2025/07/„M-a-durut-ce-am-vazut-Lipsa-de-educatie-e-problema.-Ronald-Gavril-iubitul-Anamariei-Prodan-reactie-dura-dupa-ce-s-a-intamplat-la-„Beach-please.jpg"/><br/><p>Ronald Gavril a reacționat dur la momentul unui artist de la „Beach, please!” care a avut un limbaj obscen pe scenă și a adresat injurii la adresa țării.</p>
<p>Albert NBN a avut parte de un val de critici dure, după ce în urmă cu câteva zile a avut un derapaj grosolan pe scena de la cel mai mare <span>festival de hip-hop organizat de Selly.</span> Artistul s-a urcat pe scenă, iar în fața a zeci de mii de tineri a înjurat fără să mai țină cont de nimic chiar și țara în care trăiește. Iubitul Anamariei Prodran s-a arătat indignat de gestul făcut de acel tânăr.</p>
<h2><span>Ronald Gavril, reacție la incidentul controversat de la festivalul „Beach, please!”: „A fost greu de digerat”</span></h2>
<p>Foarte multe persoane au fost revoltate de gestul șocant făcut de unul dintre <span>artiștii de la „Beach, please”.</span> În timpul concertului susținut la cel mai mediatizat eveniment al anului, Albert NBN a uitat bunele maniere acasă și a strigat în gura mare: „Îmi bag p**a în România / Pe țara voastră mă p*ș”.</p>
<p>Ronald Gavril a transmis un mesaj pe rețelele de socializare despre ieșirea incontrolabilă a artistului de hip-hop. Boxerul român nu a „digerat” prea bine acele imagini deoarece el face o mulțime de sacrificii ca sportiv pentru a putea ridica drapelul țării. Consideră că lipsa de educație este problema în acest caz deoarece nu se mai pune deloc accentul pe valori.</p>
<blockquote><p>„Nu mă pot preface că nu m-a durut. Când am auzit ce s-a spus despre România pe scena de la Beach, Please, m-am simțit insultat. Ca sportiv care sângerează în ring pentru a ridica steagul acestei țări, fără să cer nimic în schimb de la stat, doar cu speranța că munca și sacrificiul meu vor inspira… a fost greu de digerat.</p>
<p> </p>
<p>Dar după ce m-am calmat, am înțeles un adevăr mai profund: nu scandalul e problema, ci lipsa de educație. Ce trăim acum este un rezultat direct al faptului că nu mai punem accent pe valori. Pe respect. Pe apartenență.</p>
<p> </p>
<p>Copiii noștri trebuie învățați ce înseamnă cu adevărat România. Nu prin discursuri, ci prin modele, prin efort și prin dragoste de țară. Și poate că aici ar trebui să începem lupta noastră: în educație, nu în ring”, a scris Ronald Gavril pe Facebook.</p></blockquote>
<h2><span>Albert NBN, sancționat pentru mesajul transmis pe scenă: „Nu am jignit românii”</span></h2>
<p>Cunoscutul trapper a fost amendat de trei ori cu câte 1.000 de lei deoarece a folosit un limbaj jignitor la adresa României. De asemenea, un deputat a formulat o plângere penală la Parchetul General pe motiv că artistul a incitat la ură și ofensă adusă simbolurilor naționale.</p>
<p>Albert NBN a oferit și prima reacție după ce s-a stârnit un val de critici la adresa sa. El consideră că nu a jignit românii, ci doar a transmis un mesaj despre frustrarea unei generații care nu se regăsește în deciziile actualei conduceri a țării.</p>
<blockquote><p>„Îmi iubesc ţara, dar nu suport ceea ce face statul din ea. Nu am jignit românii, am vorbit despre frustrarea unei generaţii care nu se mai regăseşte în deciziile celor de sus”, a transmis Albert NBN.</p></blockquote>

]]></description>
    </item>
    <item>
      <title>Cardiologul Prof. Dr. Martin Halle, verdict clar în cazul morții lui Felix Baumgartner: „Chiar și un sportiv de elită ca el poate suferi un stop cardiac, din senin”</title>
      <link>https://www.prosport.ro/diverse/cardiologul-prof-dr-martin-halle-verdict-clar-in-cazul-mortii-lui-felix-baumgartner-chiar-si-un-sportiv-de-elita-ca-el-poate-suferi-un-stop-cardiac-din-senin-20223983</link>
      <description><![CDATA[<img src="https://www.prosport.ro/wp-content/uploads/2025/07/Cardiologul-Prof.-Dr.-Martin-Halle-verdict-clar-in-cazul-mortii-lui-Felix-Baumgartner-„Chiar-si-un-sportiv-de-elita-ca-el-poate-suferi-un-stop-cardiac-din-senin.jpg"/><br/><p>Un cunoscut cardiolog a vorbit despre moartea lui Felix Baumgartner care a șocat o lume întreagă.</p>
<p><span>Partenerul de viață al Mihaelei Rădulescu</span> s-a stins din viață la doar 56 de ani în urma unui accident cu parapanta. Oficialii investighează moartea sportivului și au luat în calcul toate variantele pentru a identifica cauza care a determinat prăbușirea austriacului cu parapanta în Italia.</p>
<p>Felix Baumgartner ar fi pierdut controlul parapantei și a căzut peste piscina unui hotel. <span>Autopsia va stabili</span> cauza morții austriacului, iar un expert a explicat care sunt riscurile la care sunt supuși chiar și cei mai bine antrenați atleți.</p>
<h2><span>Verdictul unui cardiolog în cazul morții lui Felix Baumgartner: „Poate apărea brusc”</span></h2>
<p>Profesorul dr. Martin Halle de la Universitatea Tehnică din Munchen a explicat de ce și cei mai bine pregătiți sportivi, precum Baumgartner, pot fi expuși unor riscuri uriașe, precum stopul cardiac. Problemele cardiace reprezintă una din posibilele cauze ale accidentului tragic în care și-a pierdut viața singurul om din istorie care a sărit din stratosferă, depășind viteza sunetului.</p>
<p>Reputatul doctor a precizat că deși riscul unui incident cardiac în timpul parapantismului nu e crescut la sportivii bine pregătiți, la vârsta de 56 de ani ar putea exista anumite afecțiuni cardiace care duc la tulburări de ritm.</p>
<blockquote><p>„Un stop cardiac poate apărea foarte brusc și fără niciun avertisment. Se întâmplă ca din senin.”, a precizat dr. Martin Halle, potrivit <span>Morgenpost.</span></p></blockquote>
<p>La sportivii trecuți de 45 de ani au fost diverse cazuri de moarte subită, chiar și dacă erau monitorizați medical în mod regulat. Cel mai frecvent, stopul cardiac se întâmplă din cauza depunerilor de calciu pe arterele coronare, care pot duce la tulburări de circulație și aritmii periculoase.</p>
<h2><span>Apelul făcut de celebrul cardiolog pentru toată lumea</span></h2>
<p>Cunoscutul cardiolog a făcut un apel pentru toată lumea, indiferent de sportul practicat. „Fiecare persoană trebuie să își cunoască factorii de risc cardiovasculari”. Aceștia sunt: colesterolul, tensiunea arterială, glicemia, greutatea, inactivitatea fizică, fumatul.</p>
<p>„Chiar și sportivii au nevoie de control medical, uneori și de medicamente.”, a adăugat dr. Halle, recomandând controalele regulate, în special un EKG de efort pentru a verifica dacă apar tulburări de ritm sau probleme de circulație.</p>
<p>Pentru a reduce bolile cardiovasculare cu 50%, cardiologul recomandă un stil de viață corect deoarece stilul de viață reprezintă cel mai mare risc pentru un infarct sau stop cardiac.</p>
<blockquote><p>„Cu un stil de viață corect – mișcare, alimentație mediteraneană, greutate normală, fără fumat – riscul bolilor cardiovasculare poate fi redus cu 50%.”, concluzionează expertul.</p></blockquote>

]]></description>
    </item>
    <item>
      <title>Mihaela Rădulescu, devastată de moartea lui Felix Baumgartner: „A murit în brațele mele, în timp ce țipam la el să lupte! Sunt pierdută fără el”</title>
      <link>https://www.prosport.ro/alte-sporturi/mihaela-radulescu-devastata-de-moartea-lui-felix-baumgartner-a-murit-in-bratele-mele-in-timp-ce-tipam-la-el-sa-lupte-sunt-pierduta-fara-el-20223853</link>
      <description><![CDATA[<img src="https://www.prosport.ro/wp-content/uploads/2025/07/Mihaela-Radulescu-devastata-de-moarte-lui-Felix-Baumgartner-„A-murit-in-bratele-mele-in-timp-ce-tipam-la-el-sa-lupte-Sunt-pierduta-fara-el-1400x932.jpg"/><br/><p>Devastată de moartea iubitului Felix Baumgartner, care și-a dat ultima suflare la vârsta de doar 56 de ani, Mihaela Rădulescu a revenit cu un nou mesaj pe rețelele de socializare.</p>
<p>De data aceasta, fosta prezentatoare TV a postat un text mult mai amplu și, printre altele, a oferit câteva detalii de la locul tragediei. Felix Baumgartner și-a pierdut viața în regiunea Marche din centrul Italiei, după ce s-a prăbușit în urma unui zbor eșuat cu parapanta.</p>
<h2><span>Un nou mesaj de la Mihaela Rădulescu, după moartea lui Felix Baumgartner. Ce detalii a oferit</span></h2>
<p>Vineri seară, 18 iulie 2025, <span>Mihaela Rădulescu a oferit prima reacție după moartea lui Felix Baumgartner</span> și s-a rezumat la a transmite doar câteva cuvinte care să prezinte dragostea ce i-a purtat-o legendarului sportiv austriac.</p>
<p>Însă, aproximativ 12 ore mai târziu, sâmbătă dimineață, fosta prezentatoare TV a revenit cu un nou mesaj, mult mai amplu, pe rețelele de socializare. Și de data aceasta, Mihaela Rădulescu a prezentat și câteva detalii de la locul tragediei.</p>
<p><span>Moartea lui Felix Baumgartner e învăluită încă în mister</span> și nu se știe cu exactitate care a fost cauza decesului. S-a vehiculat că austriacul ar fi suferit un stop cardiac în timpul zborului cu parapanta și că în momentul în care a ajuns la sol era deja fără suflare.</p>
<p>Însă, Mihaela Rădulescu susține contrariul, deoarece iubitul ei „s-a luptat pentru viață” chiar și în momentele de după accident, când o ținea pe ea de mână:</p>
<blockquote><p>A murit făcând ceea ce iubea cel mai mult – zburând – într-o loc fericit în care am venit pentru a treia oară. A murit în brațele mele, în timp ce țipam la el să lupte! Prima luptă pe care a pierdut-o… Sunt pierdută fără el. Toți suntem așa, oamenii care am fost binecuvântați să îl avem în viețile noastre. Am scris asta pentru el. Arătați-i respectul vostru lui Felix. Acest om unic merită tot ce e mai bun din inimile, gândurile și rugăciunile noastre”, a scris Mihaela Rădulescu, pe <span>pagina ei de Facebook</span>.</p></blockquote>
<h2><span>Ce a însemnat, cu adevărat, Felix Baumgartner pentru ea</span></h2>
<p>Tot în mesajul amplu pe care l-a postat pe rețelele de socializare, Mihaela Rădulescu a explicat ce a însemnat Felix Baumgartner pentru ea. Cei doi s-au afișat ca un cuplu începând cu anul 2014.</p>
<blockquote><p>Pentru lume a fost o legendă care a inspirat atât de mulți oameni și care a realizat atât de multe. Pentru prieteni și familia sa a fost cel mai iubit și admirat, cel mai pozitiv, respectuos, plin de viață și bucurie copil și cel mai concentrat și organizat adult atunci când se impunea să lucreze la ceva. Pentru mine… Bărbatul pe care l-am iubit nebunește timp de 13 ani, bărbatul extraordinar pe care l-am iubit dincolo de cuvinte, omul adevărat pe care l-am respectat și cu care am petrecut cele mai frumoase momente din viața mea. Și cuvintele nu pot exprima totul. Continuați să îi spuneți povestea, în special copiilor voștri – într-o lume plină de visători, învățați-i despre visătorul care și-a transformat toate visele în realitate, muncind din greu pentru fiecare dintre ele. Multumesc tuturor celor care au arătat respect și sprijin pentru mine, mamei și tatălui lui, familiei sale și prietenilor noștri adevărați și buni”, a mai scris Mihaela Rădulescu.</p></blockquote>

]]></description>
    </item>
    <item>
      <title>Medalie de aur pentru România la atletism, la Campionatele Europene U 23! Alexia Dospin a câștigat proba de triplusalt</title>
      <link>https://www.prosport.ro/alte-sporturi/atletism/medalie-de-aur-pentru-romania-la-atletism-la-campionatele-europene-u-23-alexia-dospin-a-castigat-proba-de-triplusalt-20223781</link>
      <description><![CDATA[<img src="https://www.prosport.ro/wp-content/uploads/2025/07/Medalie-de-aur-pentru-Romania-la-atletism-la-Campionatele-Europene-U-23-Alexia-Dospin-a-castigat-proba-de-triplusalt-1400x695.jpg"/><br/><p>Alexia Ioana Dospin (22 de ani) a cucerit o medalie de aur la atletism, în proba de triplusalt mai precis, la Campionatele Europene U 23.</p>
<p>Sportiva din România le-a devansat pe Clemence Rougier (20), din Franța, și pe Aleksandrija Mitrovic (21), din Serbia.</p>
<h2><span>Ce reușită pentru România la Campionatele Europene U 23 de atletism. Alexia Ioana Dospin a cucerit aurul la triplusalt</span></h2>
<p>În aceste zile <span>au loc Campionatele Europene U 23 de atletism</span>, la Bergen, în Norvegia, iar o reprezentantă a României din competiție a bifat o performanță remarcabilă.</p>
<p>Este vorba despre Alexia Ioana Dospin, care vineri, 18 iulie 2025, a cucerit medalia de aur în proba de triplusalt, cu un rezultat record de 14.05 metri.</p>
<p>Alexia Dospin, care este și campioană națională, le-a devansat astfel fără prea mari emoții pe Clemence Rougier, din Franța, care a sărit 13.93 metri, și pe Aleksandrija Mitrovic, din Serbia, care a încheiat competiția cu un rezultat de 13.84 metri.</p>
<p>Trebuie remarcat și faptul că românca și-a îmbunătățit considerabil rezultatul cu care s-a calificat în marea finală. În calificări, Alexia Dospin a sărit 13.47 metri, ceea ce i-a permis să se claseze doar pe 6.</p>
<p>Triumuful ei a fost celebrat deja de Federația Română de Atletism, care a distribuit mai multe videoclipuri speciale pe rețelele de socializare.</p>
<blockquote><p>Alexia Dospin este campioană europeană la triplusalt cu o performanță care întrece toate așteptările: 14,05 m, al treilea record personal în decurs de nici o săptămână. Dacă la Balcaniada de la Craiova de duminica trecută a reușit un PB de 13,82 m, la Bergen, în finala probei de triplusalt a Campionatelor Europene U23, și-a îmbunătățit cea mai bună performanță cu o săritură de 13,89 m, iar cu cea de 14,05 m a pus practic punct final întrecerii. Așadar medalie de de aur pentru atleta noastră, antrenată de Carmen Botea, nu de mult introdusă în Centrul Național Olimpic pentru Pregătirea Tineretului, program finanțat de Comitetul Olimpic și Sportiv Român”, a precizat <span>Federația Română de Atletism pe Facebook</span>.</p></blockquote>
<h2><span>Ce au transmis reprezentanții competiției</span></h2>
<p>Alexia Ioana Dospin a câștigat titlul național, în iulie 2025, la Craiova, cu o săritură de 13.68 metri. De asemenea, o altă performanță bifată în dreptul ei este locul 7 înregistrat la <span>Campionatele Mondiale de Atletism</span> U20 de la Nairobi, Kenya.</p>
<p>Însă, de departe, cel mai impresionant rezultat l-a înregistrat la Bergen, în Norvegia, deoarece saltul de 14.05 metri este cel mai bun din întreaga ei carieră.</p>
<blockquote><p>Record personal pentru victorie! Românca Alexia Ioana Dospin câștigă proba feminină de triplusalt cu un rezultat record pentru ea de 14.05 metri. Este pentru prima oară în cariera ei când a depășit linia de 14 metri și este singura care a reușit asta la Campionatele Europene de la Bergen, 2025”, au scris organizatorii Europenelor de Atletism, pe Facebook.</p></blockquote>

]]></description>
    </item>
  </channel>
</rss>
