<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Omul elastic există! Duplantis a doborât recordul mondial pentru a treisprezecea oară</title>
      <link>https://www.prosport.ro/alte-sporturi/omul-elastic-exista-duplantis-a-doborat-recordul-mondial-pentru-a-treisprezecea-oara-20244406</link>
      <description><![CDATA[<img src="https://www.prosport.ro//wp-content/uploads/2025/08/Omul-elastic-exista-Duplantis-a-doborat-recordul-mondial-pentru-a-treisprezecea-oara-1400x952.jpg"/><br/><p>Armand Duplantis (25 de ani), sportiv suedezo-american poreclit „Mondo” și supranumit „omul elastic”, a doborât recordul mondial pentru a treisprezecea oară în carieră.</p>
<p>Duplantis este dublu campion olimpic la săritura cu prăjina, iar ultima bornă, anume 6.29 metri, a stabilit-o la Marele Premiu al Ungariei.</p>
<h2><span>Ireal: Armand Duplantis a făcut-o din nou! Recordul mondial, doborât pentru a treisprezecea oară de atletul suedezo-american</span></h2>
<p><span>Armand Duplantis, atlet specializat pe săritura cu prăjina, a ajuns în atenția publicului larg în 2020, atunci când, la Roma, a doborât un record vechi de 26 de ani</span>, deținut anterior de ucraineanul Serghei Bubka (61).</p>
<p>Atletul suedezo-american a izbutit să înregistreze atunci, la săritura cu prăjina, un rezultat de 6.15 metri în dreptul său.</p>
<p>Însă, a fost doar începutul. An de an după performanța din Italia, <span>Armand Duplantis a continuat să scrie istorie și să stabilească noi recorduri mondiale la săritura cu prăjina</span>. El a devenit dublu campion olimpic și mondial, iar referitor la bornele stabilite de el, Armand Duplantis a bătut recordul mondial deja pentru a treisprezecea oară.</p>
<p>Cea mai recentă performanță din dreptul său s-a consemnat la Marele Premiu al Ungariei, unde a izbutit să sară 6.29 metri. Anterior, cel mai bun rezultat al său la săritura cu prăjina fusese bifat în iunie, la Stockholm, unde sărise 6.28 metri.</p>
<blockquote><p>Duplantis a doborât recordul mondial la săritura cu prăjina pentru a 13-a oară”, au titrat jurnaliștii de la <span>BBC.com</span>.</p></blockquote>
<p>În continuare, aceștia au relatat că atletul suedezo-american, după succes, „a alergat direct spre mulțime pentru a sărbători alături de familia sa și de partenera sa, Desire Inglaterrar”.</p>
<p>Rămâne de văzut de câte performanțe mai este capabil Armand Duplantis, însă sâmbăta viitoare e așteptat să concureze la Liga de Diamant din Silezia, Polonia, unde în 2024 și-a doborât un record mondial stabilit tot de el. Așadar, ar putea produce din nou o surpriză.</p>
<p>Totodată, luna viitoare, la Toyko, Duplantis e așteptat să ia parte la Campionatele Mondiale. Iar dacă se va impune, va deveni al doilea atlet de la săritura cu prăjina care câștigă trei titluri mondiale conscutive, după ucraineanul Serghei Bubka.</p>
<p>Sportivul din urmă menționat este și el un etalon pentru săritura cu prăjina, deoarece în intervalul 1984-1994 a doborât recordul mondial de 17 ori.</p>
<h2><span>Ce a răspuns atunci când a fost întrebat despre limitele sale</span></h2>
<p>În 2024, într-un interviu pe care li l-a acordat spaniolilor de la AS, după ce a fost desemnat Sportivul Anului în cadrul Galei Laureus, Armand Duplantis era întrebat despre limitele sale:</p>
<blockquote><p>Presupun, da (n.r. – cerul este limita). Presupun că dacă s-ar aplica oricărei situații, aceasta ar fi. Dar da, cred că ăsta e mereu obiectivul. Nu știu care este limita mea și nu vreau să știu, aș prefera să o descopăr. Cred că este vorba despre a mă împinge zi de zi să fiu mai bun, să mă forțez și să ajung la limita la care trebuie să fiu, fără a avea o țintă anterioară sau ceva care să mă obsedeze. Eu sunt într-un flux și cred că până acum merge destul de bine cu această mentalitat”, a punctat Duplantis, pentru <span>AS.com</span>.</p></blockquote>

]]></description>
    </item>
    <item>
      <title>Dacia Bigster e noua senzație a Irlandei. I-a cucerit pe britanici: „Cea mai bună maşină”</title>
      <link>https://www.prosport.ro/alte-sporturi/auto-moto/dacia-bigster-e-noua-senzatie-a-irlandei-i-a-cucerit-pe-britanici-cea-mai-buna-masina-20244435</link>
      <description><![CDATA[<img src="https://www.prosport.ro//wp-content/uploads/2025/08/Dacia-Bigster-e-noua-senzatie-a-Irlandei.-I-a-cucerit-pe-britanici-„Cea-mai-buna-masina22-1400x746.jpg"/><br/><p>Dacia Bigster, mașină care a fost prezentată sub forma de concept în 2021, lansată oficial în octombrie 2024 și produsă în 2025, are parte de un succes colosal în întreaga Europă, iar ultimii care și-au scos pălăria în fața noii senzații a producătorului autor român sunt irlandezii.</p>
<p>Secția de specialitate a publicației The Irish Times i-a dedicat un material special Daciei Bigster, pe care a denumit-o drept „cea mai bună mașină din Irlanda în acest moment”.</p>
<h2><span>Jurnaliștii de la The Irish Times, cuceriți de Dacia Bigster! Ce au scris despre ea</span></h2>
<p><span>Dacia Bigster ia cu asalt vânzările din Europa</span> în anul 2025 și deja au fost stabilite borne impresionante în mai multe țări de pe continent.</p>
<p>Așa cum era de așteptat, <span>italienii, care au apreciat și modelele Duster și Sandero, au transmis răspicat că Dacia Bigster se va lupta pentru supremația SUV-urilor</span> low-cost.</p>
<p>De asemenea, lucrurile arată mai mult decât îmbucurător în Germania, unde presa de specialitate sugerează că s-au vândut 30% din modelele Bigster produse până în prezent. Spre exemplu, doar în luna iulie din 2025, în Germania au fost înmatriculate peste 2.000 de Dacia Bigster.</p>
<p>Cu adevărat cuceriți de noua „bijuterie” a producătorului auto român sunt și irlandezii. Secția de specialitate a publicației <span>The Irish Times</span> i-a dedicat un metarial special Daciei Bigster și încă din titlu a fost făcută o afirmație îndrăzneață:</p>
<blockquote><p>Dacia Bigster hibrit ar putea fi cea mai bună mașină din Irlanda în acest moment. Este un SUV masiv, dar nu atât de mare și greu pe cât sugerează numele”, titrează The Irish Times.</p></blockquote>
<p>În continuare, irlandezii au ținut să precizeze că nu sunt mari fani SUV-uri, dar cu toate acestea, Dacia Bigster i-a cucerit:</p>
<blockquote><p>Știu că antipatia noastră față de SUV-uri este bine-cunoscută și aș susține că este și întemeiată. Mă voi năpusti cu bucurie împotriva oricui cumpără un SUV când, de fapt, nu are nevoie de el. Totuși, suntem dispuși să ne potolim furia atunci când o mașină demonstrează că e bună și potrivită pentru segmentul propus. Acesta este motivul pentru care am ajuns de-a dreptul înnebuniți după Dacia Bigster”, au completat jurnaliștii irlandezi.</p></blockquote>
<h2><span>Scurt și la obiect! De ce e „cea mai bună mașină a momentului în Irlanda”</span></h2>
<p>Ulterior, pentru a nu-i ține în priză prea mult pe cititori, irlandezii au prezentat concluzia lor încă din debutul materialului. Jurnaliștii de la The Irish Times au explicat de ce Dacia Bigster este în prezent „cea mai bună mașină din Irlanda”:</p>
<blockquote><p>Poate că nu ar trebui să încep cu o concluzie, dar adevărul este că, dacă te uiți la dimensiune, preț, spațiu, performanță și stil, Dacia Bigster ar putea fi cea mai bună și completă mașină pe care o puteți cumpăra în Irlanda în acest moment. Și da, am spus stil. Dacă tot vrei să cumperi un SUV, de ce se te obosești să achiziționezi unul care are un aspect eșuat, potrivit mai degrabă unui hatchback. Bigster este masiv, pătrățos și impunător! Puține mașini de acest gen, poate doar un Volvo 245 GL, au la fel de multe tăieturi drepte ca aceasta. Iar asta vine la pachet cu mai multe beneficii: e practică și ajută la capitolul vizibilitate”, se mai arată pe The Irish Times.</p></blockquote>
<p>Ulterior, irlandezii prezintă pe larg toate caracteristicile mașinii, pentru ca la finalul articolului să își reîntărească concluzia: „deocamdată, Bigster este cea mai bună mașină din Irlanda, din toate punctele de vedere”.</p>

]]></description>
    </item>
    <item>
      <title>David Beckham și Victoria Beckham au lipsit de la înnoirea jurămintelor dintre fiul lor și nora Nicola. Ceremonia a fost ținută de cuscrul lor miliardar, iar ruptura e tot mai mare</title>
      <link>https://www.prosport.ro/diverse/david-beckham-si-victoria-beckham-au-lipsit-de-la-innoirea-juramintelor-dintre-fiul-lor-si-nora-nicola-ceremonia-a-fost-tinuta-de-cuscrul-lor-miliardar-iar-ruptura-e-tot-mai-mare-20244386</link>
      <description><![CDATA[<img src="https://www.prosport.ro//wp-content/uploads/2025/08/David-Beckham-si-Victoria-Beckham-au-lipsit-de-la-innoirea-juramintelor-dintre-fiul-lor-si-nora-Nicola.-Ceremonia-a-fost-tinuta-de-cuscrul-lor-miliardar-iar-ruptura-e-tot-mai-mare.jpg"/><br/><p>Brooklyn Beckham (26 de ani) și Nicola Peltz (30 de ani) și-au reînnoit jurămintele la puțin peste trei ani de la căsătorie, iar celebrii David și Victoria Beckham au lipsit de la această ceremonie. Absența părinților lui Brooklyn de la evenimentul care a fost ținut de cuscrul miliardar indică tot mai mult ruptura care s-a produs între cele două familii.</p>
<p><span>Nicola a pornit cu stângul în relația cu Victoria, mama lui Brooklyn</span>, după ce ar fi refuzat să poarte o creație de a acesteia la nunta din 2022, iar de-a lungul timpului relația a fost tot mai rece și mai distantă față de familia Beckham, cea mai bogată familie de sportivi din lume, cu o avere estimată la 500 de milioane de lire sterline.</p>
<h2><span>David Beckham și Victoria Beckham, marii absenți la ceremonia de înnoire a jurămintelor dintre fiul lor și nora Nicola</span></h2>
<p>David Beckham (50 de ani) și Victoria Beckham (51 de ani) au lipsit de la <span>înnoirea jurămintelor dintre fiul lor, Brooklyn, și Nicola</span>, iar aceasta este cea mai nouă dovadă a rupturii care există între familia fostului internațional și cea a tinerilor.</p>
<p>Ceremonia, oficiată chiar de cuscrul miliardar, a avut loc la reședința familiei Peltz din Westchester County, lângă New York.</p>
<p>Nicola a purtat o versiune reinterpretată a rochiei de mireasă în stil Bardot a mamei sale, din 1985, și o tiară.</p>
<p>Imaginiile de la eveniment au fost publicate pe social media, atât de Brooklyn, cât și de Nicola. La petrecerea de după ceremonie, Nicola a purtat o rochie „albastru pudră” acoperită cu fluturi, iar cei doi „miri” au apărut înconjurați de prieteni.</p>
<p>Pe pagina Nicolei nu a întârziat să apară întrebarea legată de familia Beckham, marea absentă de la eveniment, dar nici replicile, ușor acide, din partea internauților. „Lăsați-i să își trăiască viața și să se bucure de fiecare moment, așa cum a făcut și familia Beckham cu viața lor. Eu nu au avut niciodată grijă de Nicola, de ce ar trebui Nicola să aibă grijă de ei?”, a scris cineva. Pe de altă parte, au fost și comentarii care l-au „atins” pe Brooklyn. „Ei au avut grijă de fiul lor, așa că el ar trebui să aibă grijă de ei. Dar într-o zi, roata se va întoarce”.</p>
<h2><span>Relație foarte rece între cele două familii</span></h2>
<p>Legătura dintre Brooklyn și părinții săi a fost tot mai rece de la momentul în care s-a căsătorit cu Nicola în cadrul ceremoniei fastuoase din Florida.</p>
<p>De altfel, Nicola a fost tot mai puțin văzută alături de creatoarea de modă și fosta componentă a trupei Spice Girls, mai mult decât atât, inclusiv Brooklyn a lipsit de la evenimente de familie, cum a fost aniversarea de 50 de ani a lui David Beckhham.</p>
<p>În iunie, Victoria a încearcat să pună capăt zvonurilor despre ruptură, după ce a publicat mai multe fotografii cu întreaga familie alături de David, de Ziua Tatălui, scrie <span>The Independent</span>.</p>

]]></description>
    </item>
    <item>
      <title>Guvernul României a intervenit în forță şi a blocat vânzarea tabloului „Sfântul Sebastian”, care a fost al Regelui Mihai, de către miliardarul rus Rybolovlev</title>
      <link>https://www.prosport.ro/diverse/guvernul-romaniei-a-intervenit-in-forta-si-a-blocat-vanzarea-tabloului-sfantul-sebastian-care-a-fost-al-regelui-mihai-de-catre-miliardarul-rus-rybolovlev-20244229</link>
      <description><![CDATA[<img src="https://www.prosport.ro//wp-content/uploads/2025/08/Guvernul-Romaniei-a-intervenit-in-forta-si-a-blocat-vanzarea-tabloului-„Sfantul-Sebastian-care-a-fost-al-Regelui-Mihai-de-catre-miliardarul-rus-Rybolovlev.jpg"/><br/><p>Miliardarul rus, care deține clubul AS Monaco, nu a fost lăsat să vândă tabloul „Sfântul Sebastian”.</p>
<p>Dmitry Rybolovlev se confruntă cu Guvernul României pe un subiect interesant. Tabloul „Sfântul Sebastian”, care a aparținut Regelui Mihai, este în posesia miliardarului rus, iar acum statul român nu îi permite să îl cedeze mai departe.</p>
<h2><span>Capodopera Regelui Mihai, motiv de dispută între un rus și statul român</span></h2>
<p>Patronul celor de la AS Monaco a decis să scoată la licitație tabloul „Sfântul Sebastian”, pictat de El Greco. Capodopera lui El Greco are un istoric în Familia Regală. S-a aflat inițial în colecția Regelui Carol I. După moartea sa, a rămas în moștenirea Casei Regale până în 1947 când tabloul a fost revendicat de Regele Mihai.</p>
<p>Era o perioadă extrem de tumultoasă, la scurt timp Regele fiind nevoit să abdice și să părăsească țara aproape jumătate de secol. Câțiva ani mai târziu „Sfântul Sebastian” a ajuns la galeria Wildenstei &amp; Co. din New York.</p>
<p>Din luna februarie, Dmitry Rybolovlev se confruntă cu probleme din cauză că statul român i-a blocat vânzarea picturii a cărei valoare depășește 9 milioane de euro.</p>
<p>Statul român face tot posibilul să recupereze pictura și a făcut la începutul anului o contestație la casa de licitații Christie’s. Rămâne de văzut cum vor decurge lucrurile și dacă rusul va fi dispus să cedeze una din marile capodopere ale lui El Greco.</p>
<h2><span>Cine a fost marele pictor a cărui pictură a aparținut Familiei Regale </span></h2>
<p>Doménikos Theotokópoulos, cunoscut sub pseudonimul „El Greco” s-a născut în 1541 și a trăit 73 de ani. A fost pictor, sculptor și arhitect de origine greacă. A activat mai mult în Spania, în perioada Renașterii târzii. A avut influențe din partea lui Michelangelo, iar din 1577 a început să își dezvolte un stil unic de pictat. Printre cele mai cunoscute picturi se numără „Înmormântarea contelui de Orgaz”, „Vederea orașului Toledo” și „Sfântul Ioan Botezătorul”.</p>
<p>Opera pe care se „bat” statul român și un miliardar rus a fost pictată în perioada 1610-1614, pe pânză. Are o poveste interesantă. A fost realizată la comanda unui nobil spaniol. Tema aleasă de El Greco era populară la acea vreme în arta Renașterii și Barocului. Simboliza credința neclintită în fața martirului.</p>
<p>El Greco l-a reprezentat pe sfântul Sebastian legat de un trunchi de copac și străpuns de săgeți. Are o atitudine contemplativă. Ca în alte opere ale artistului, corpul e înalt, suplu și cu membre prelungi. Potrivit istoricilor, această pictură reprezintă o simbolizare a credințe neînfricate a Spaniei din acele vremuri.</p>

]]></description>
    </item>
    <item>
      <title>Milionarul e furios că România nu ia exemplul Indiei: „Americanii și-au ales președinte un miliardar, noi am pus un chiriaș”</title>
      <link>https://www.prosport.ro/diverse/milionarul-e-furios-ca-romania-nu-ia-exemplul-indiei-americanii-si-au-ales-presedinte-un-miliardar-noi-am-pus-un-chirias-20244271</link>
      <description><![CDATA[<img src="https://www.prosport.ro//wp-content/uploads/2025/08/Milionarul-e-furios-ca-Romania-nu-ia-exemplul-Indiei-„Americanii-si-au-ales-presedinte-un-miliardar-noi-am-pus-un-chirias.jpg"/><br/><p>Fostul șef de la LPF e furios că România nu a luat exemplul Indiei în ceea ce privește una din cele mai importante industrii din lume.</p>
<p><span>Mitică Dragomir a dezbătut </span>mai multe subiecte de actualitate în cadrul emisiunii moderate de Dan Diaconescu. Milionarul e cunoscut pentru că nu vorbește pe ocolișuri, ci spune direct ce gândește. L-a atacat din nou pe președintele Nicușor Dan, comparând situația financiară a acestuia cu cea a președintelui Americii și a vorbit despre industria în care România ar putea fi lider mondial, dacă ar urma exemplul Indiei.</p>
<h2><span>Mitică Dragomir, despre industria în care ar trebui investit: „țară de consum”</span></h2>
<p>IT-ul este una din cele mai profitabile industrii din România. În 2023, această industrie a avut o contribuție de 8% în PIB-ul țării. Totuși, angajații din IT au fost loviți dur de măsurile de austeritate și multe firme au preferat să părăsească țara, după ce anumite facilități fiscale au dispărut. Mitică Dragomir consideră că această industrie trebuie dezvoltată și urmat exemplul Indiei deoarece românii sunt mult mai deștepți în IT.</p>
<p>„Ei se feresc de împrumuturi. Noi suntem deștepți pe IT. Ar trebui să dezvoltăm IT-ul ca India. Avem și frâne de la comunitatea europeana. Trebuie să fim o țară de consum. Este posibil să avem peste 14 milioane de hectare și noi să cumpărăm de la bulgari aluat de pâine și să nu facem o fabrică. Ei asta vor sa facem materia primă, nu să procesăm.”, a declarat Mitică Dragomir, în emisiunea lui Dan Diaconescu.</p>
<h2><span>„Oracolul din Bălcești” l-a atacat dur pe Nicușor Dan: „Ei președinte american, noi un chiriaș”</span></h2>
<p>Înainte de alegerile prezidențiale, <span>Mitică Dragomir a prezis </span>că Nicușor Dan va ieși președinte. Chiar dacă a ghicit cine va fi noul președinte, nu pare prea fericit și îl atacă ori de câte ori are ocazia. De această dată a făcut o comparație cu președintele american Donald Trump. Milionarul crede că și România ar fi trebuit să numească un președinte bogat, nu unul care stă în chirie.</p>
<blockquote><p>„America și-a ales președinte un miliardar, noi am ales președinte un chiriaș. Nu ne-am debarasat de ideea de comunism. Vorbesc de comunism cei de 18 ani…”, a adăugat fostul șef de la LPF.</p></blockquote>
<p>În prezent, Mitică Dragomir a ieșit din lumea fotbalului. Fostul șef de la LPF se ocupă doar de afacerile pe care le are în prezent în imobiliare și se bucură de timpul pe care îl poate petrece mai mult alături de cei dragi.</p>

]]></description>
    </item>
  </channel>
</rss>
