<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Prințesa Kate Middleton a fost sclipitoare, dar Jannik Sinner a fost impresionat și de Charlotte și de George. Ce a discutat cu cei doi urmași ai dinastiei regale britanice</title>
      <link>https://www.prosport.ro/alte-sporturi/tenis/printesa-kate-middleton-a-fost-sclipitoare-dar-jannik-sinner-a-fost-impresionat-si-de-charlotte-si-de-george-ce-a-discutat-cu-cei-doi-urmasi-ai-dinastiei-regale-britanice-20219567</link>
      <description><![CDATA[<img src="https://www.prosport.ro/wp-content/uploads/2025/07/Printesa-Kate-Middleton-a-fost-sclipitoare-dar-Jannik-Sinner-a-fost-impresionat-si-de-Charlotte-si-de-George.-Ce-a-discutat-cu-cei-doi-urmasi-ai-dinastiei-regale-britanice.jpg"/><br/><p>Jannik Sinner s-a întâlnit cu Familia Regală a Marii Britanii și a fost impresionat de prințul George și prințesa Charlotte.</p>
<p><span>Liderul mondial ATP a făcut spectacol </span>în finala de la Wimbledon în fața lui Carlos Alcaraz. A fost o dispută extrem de disputată între cei mai în formă tenismeni ai momentului. Italianul s-a revanșat după finala pierdută la Roland Garros și l-a învins pe campionul en-titre în patru seturi (4-6, 6-4, 6-4, 6-4).</p>
<p>Cel mai așteptat meci al turneului a fost urmărit de numeroase personalități din lumea sportului. De asemenea, în Loja Regală și-au făcut apariția prințul William și prințesa Kate, alături de copiii lor, George și Charlotte.</p>
<h2><span>Ce i-a întrebat Jannik Sinner pe copiii prințului moștenitor: „E dificil”</span></h2>
<p>Jannik Sinner a avut ocazia să discute cu Familia Regală la finalul meciului cu Carlos Alcaraz. A fost vizibil emoționat fiind pentru prima dată când are prilejul să se afle în fața unor persoane de viță nobilă. A recunoscut că nu știa ce să discute pe moment cu prințul George și prințesa Charlotte, dar i-a întrebat dacă joacă tenis. L-a uimit faptul că jucătorii de tenis au ocazia să aibă parte de un asemenea public.</p>
<blockquote><p>„La început, nu știam ce să spun. E dificil să știi cum să vorbești în astfel de momente. Încerc mereu să fiu cât mai natural. I-am întrebat pe copii dacă joacă tenis și ce fel de rachete folosesc. Lucruri de genul acesta. A fost uimitor. Cred că pentru noi, jucătorii de tenis, e minunat să îi avem ca spectatori, pentru că face totul și mai special.</p>
<p> </p>
<p>Se vede cât de mult le pasă de tenis și de sport, în general. E ceva foarte prestigios. Am fost norocos să îi întâlnesc pe toți, a fost un moment foarte frumos”, a declarat Jannik Sinner la conferința de presă.</p></blockquote>
<h2><span>Jannik Sinner, pariu câștigat cu fostul antrenor al Simonei Halep</span></h2>
<p>Darren Cahill colaborează de aproape trei ani de zile cu liderul mondial ATP. Australianul și-a anunțat elevul că vrea să facă un pas în spate pentru a-i permite lui Sinner să aibă parte și de o altă sursă de inspirație.</p>
<p><span>Italianul a decis să facă un pariu</span> cu Cahill în ceea ce privește continuarea colaborării. Jannik Sinner a obținut promisiunea tehnicianului că vor continua colaborarea dacă se va impune, în premieră, la All England Club.</p>
<blockquote><p>„Am făcut un pariu înainte de finală. I-am spus că, dacă înving, pot să aleg dacă va rămâne alături de noi la finalul anului sau nu. Aşa că alegerea îmi aparţine acum. Mereu am căutat un astfel de om onest, care să îmi ofere plus-valoare, nu doar pe teren, dar şi în afara lui, atât când am parte de succese, dar şi la înfrângeri. Darren e grozav din acest punct de vedere”, a precizat sportivul, relatează <span>Tennis World.</span></p></blockquote>
<p>Jannik Sinner a devenit primul sportiv italian din istorie care câștigă la Wimbledon. La doar 23 de ani, are deja în palmares 4 titluri de Grand Slam și alte 4 titluri Masters 1000. Îi mai lipsește doar titlul la French Open, acolo unde Alcaraz a fost de neatins în finala din acest an.</p>

]]></description>
    </item>
    <item>
      <title>Organizatorul festivalului de manele îi răspunde dur lui Meme Stoica, după scandalul cu Arena Națională. De ce au scăzut prețurile biletelor: „Ieftineala și amărăștenii… Buzunarele tinerilor sunt mici!”</title>
      <link>https://www.prosport.ro/diverse/organizatorul-festivalului-de-manele-ii-raspunde-dur-lui-meme-stoica-dupa-scandalul-cu-arena-nationala-de-ce-au-scazut-preturile-biletelor-ieftineala-si-amarastenii-buzunarele-tinerilor-20219323</link>
      <description><![CDATA[<img src="https://www.prosport.ro/wp-content/uploads/2025/07/Organizatorul-festivalului-de-manele-ii-raspunde-dur-lui-Meme-Stoica-dupa-scandalul-cu-Arena-Nationala.-De-ce-au-scazut-preturile-biletelor-„Ieftineala-si-amarastenii.-Buzunarele-tinerilor-sunt-mici.jpg"/><br/><p>Organizatorul festivalului de manele, care s-a mutat pe ultima sută de metri de pe Arena Națională, îi dă replica lui Meme Stoica, după ce oficialul FCSB a făcut aluzie la vânzările slabe de bilete și prețurile reduse.</p>
<p>Vara aceasta au avut loc evenimente extra-sportive pe Arena Națională, motiv pentru care oficialii campioanei României au fost nevoiți să își caute altă „casă” pentru meciurile din startul noului sezon. Meme Stoica a avut o reacție dură la adresa celor care au decis ca stadionul pe care își dispută FCSB meciurile să fie folosit și pentru alt tip de evenimente.</p>
<p><span>Nu a scăpat de furia lui Meme Stoica </span>nici managerul de la „Festobal”, festival care a fost mutat pe ultima sută de metri la Romexpo. La scurt timp după ce oficialul roș-albaștrilor l-a ironizat pe Florin Păun, a venit și replica acestuia.</p>
<h2><span>Florin Păun îl pune la punct pe Meme Stoica în scandalul manelelor pe Arena Națională: „Nu ne-a dat nimeni afară”</span></h2>
<p>În perioda 1-2 septembrie era programat festivalul de manele „Festobal„ pe Arena Națională. Evenimentul interfera cu „el clasico de România”, FCSB – Dinamo. În cele din urmă, festivalul a fost mutat la Romexpo, astfel că FCSB va putea reveni, după ce a jucat în Ghencea.</p>
<p>Florin Păun a ținut să îi dea o replică lui Meme Stoica, cel care a ironizat festivalul și faptul că organizatorii au decis peste noapte să scadă foarte mult prețurile. Organizatorul „Festobal” a precizat că decizia de a muta evenimentul la Romexpo a fost luată din proprie convingere, nu din obligație. De asemenea, l-a atacat direct pe oficialul FCSB precizând că acesta „cu 50 de lei se poate gândi doar la o bere rece”.</p>
<p>„Dezinformarea: Nu ne-a dat nimeni afara! Am ales sa plecăm la ROMEXPO, din proprie convingere și nu din speculațiile unui om care șutează pe lângă poarta, când vine vorba de adevăr.</p>
<p>Eleganța sau lipsa ei e o trăsătură cu care te naști, n-o poți cumpăra Slavă Domnului! «Ieftineala și amărăștenii …..» și da, prețul este mic, precum marea majoritate a buzunarelor tinerilor și a părinților care muncesc cinstit, dar care au mult mai multă imaginație decât a Marelui MM Stoica, care cu 50 de lei se poate gândi doar la o bere rece.</p>
<p>Arena vieții, locul unde o mare de anonimi, îi măresc buzunarele și egoul «mediocrului» jucător de altădat’ ( cum s- a autointitulat). Invitație. Noi, anonimii, din cei 50 de lei încasați încercăm să ajutăm niște copii care nu beneficiază de privilegiile dumnealui așa ca, îl invităm respectuos să facă milostenie la nivelul infatuării pe care o are. ( îl putem ghida).</p>
<p>În final…. n-am auzit mulțumiri, care sunt firești, atunci când primești un cadou. Dar speranța moare ultima!”, a spus Florin Păun, potrivit <span>Golazo.</span></p>
<h2><span>Evenimentele găzduite de Arena Națională în această vară</span></h2>
<p>Pe Arena Națională au avut loc mai multe evenimente care au ținut locul meciurilor de fotbal. În perioada 4-6 iulie a avut loc<span> Neversea Capital,</span> iar înainte de cel mai important festival din București s-a desfășurat GrillFest BBQ, la finalul lunii iunie.</p>

]]></description>
    </item>
    <item>
      <title>Fostul președinte al Universității Craiova, din perioada 1994-1997, aruncă bomba: „S-a privatizat și s-au luat și active și pasive! Ea e purtătoarea palmaresului”</title>
      <link>https://www.prosport.ro/fotbal-intern/superliga/fostul-presedinte-al-universitatii-craiova-din-perioada-1994-1997-arunca-bomba-s-a-privatizat-si-s-au-luat-si-active-si-pasive-ea-e-purtatoarea-palmaresului-20219190</link>
      <description><![CDATA[<img src="https://www.prosport.ro/wp-content/uploads/2025/07/Fostul-presedinte-al-Universitatii-Craiova-din-perioada-1994-1997-arunca-bomba-1400x891.jpg"/><br/><p>Eugen Arnăutu (73 de ani), fost președinte al Universității Craiova în perioada 1994-1997, și-a spus opinia cu privire la războiul care se dă în Bănie pentru palmaresul legendarei echipe locale.</p>
<p>Arnăutu, care a fost și deputat român în intervalul 2000-2004, susține că Universitatea Craiova s-a privatizat în anul 1994 și atunci tot ce ține de prestigioasa formație, inclusiv palmaresul, a fost cedat.</p>
<h2><span>Eugen Arnăutu spune că echipa lui Adrian Mititelu „e purtătoarea palmaresului” Universității Craiova. Explicațiile fostului președinte de club din Bănie</span></h2>
<p><span>Adrian Mititelu și Mihai Rotaru au purtat un război încins pentru palmaresul Universității Craiova</span>, similar celui din București care s-a dat între CSA Steaua și FCSB, însă în ultimii ani, situația s-a mai calmat într-o oarecare măsură.</p>
<p>Totuși, <span>Adrian Mititelu a continuat să prezinte argumente și documente</span> care, în opinia sa, atestă faptul că echipa pe care o patronează este continuatoarea legendarei grupări din Bănie.</p>
<p>Iar o nouă ieșire de acest gen a clubului finanțat de Mititelu a avut loc de curând pe rețelele de socializare, pe pagina de Facebook Fotbal Club Universitatea 1948 mai exact, unde a fost publicat un amplu interviu cu Eugen Arnăutu.</p>
<p>Fost deputat român și președinte la Universitatea Craiova în intervalul 1994-1997, Arnăutu a scos la înaintare mai multe argumente potrivit cărora echipa lui Adrian Mititelu „e purtătoarea palmaresului”:</p>
<blockquote><p>Când s-a făcut această privatizare, s-au luat și activele, și pasivele. Cum se putea face o privatizare fără să se ia tot? (n.r. – De ce s-a făcut această privatizare?) Era cursul firesc al lucrurilor care se întâmplau în România. Nimeni nu voia să intre într-o chestiune pe care nu o putea controla. Cine a intrat la Universitatea Craiova, când s-a privatizat, a intrat știind că are și activele, și pasivele preluate. (n.r. – CS Universitatea, prin Pavel Badea, susține că are palmaresul până în 1991) Păi și poate justifica această afirmație? Cu argumente. Eu cred că nu are dreptate”, a declarat Eugen Arnăutu, printre altele, pentru <span>pagina de Facebook Fotbal Club Universitatea 1948</span>.</p></blockquote>
<h2><span>Spune că Universitatea Craiova se desființa dacă nu exista privatizarea din 1994</span></h2>
<p>În continuarea interviului, fostul președinte din Bănie a spus că Universitatea Craiova nu ar mai fi existat în ziua de azi în eventualitatea în care nu ar fi avut loc privatizarea de acum trei decenii.</p>
<blockquote><p>(n.r. – Ce se întâmpla dacă privatizarea nu avea loc?) Universitatea Craiova nu exista. Se desființa! Noi am venit la Universitatea Craiova pentru că aveam un partener cu care să discutăm, cu care să intrăm în relații comerciale. Noi am avut un contract de asociere în participațiune cu Universitatea. Ei au venit cu echipa și palmaresul, noi am venit cu finanțarea. (n.r. – S-a spus că privatizarea clubului s-a făcut fără palmares și siglă. E posibil așa ceva?) Exclus. Nu e posibil. Noi nu intram, cine era Universitatea Craiova fără palmares? (n.r. – FC Universitatea, privatizată în 1994, este echipa originală a Craiovei?) Da. Clar. Ea este purtătoarea palmaresului”, a concluzionat Eugen Arnăutu pentru pagina de Facebook Fotbal Club Universitatea 1948.</p></blockquote>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Ffcucraiovaofficial%2Fvideos%2F2412640779129003%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>

]]></description>
    </item>
    <item>
      <title>Milionarul care a vrut să devină președintele țării a fost prins în timp ce săruta o femeie misterioasă pe plajă, deși este logodit și are 4 copii</title>
      <link>https://www.prosport.ro/diverse/milionarul-care-a-vrut-sa-devina-presedintele-tarii-a-fost-prins-in-timp-ce-saruta-o-femeie-misterioasa-pe-plaja-desi-este-logodit-si-are-4-copii-20219152</link>
      <description><![CDATA[<img src="https://www.prosport.ro/wp-content/uploads/2025/07/Milionarul-care-a-vrut-sa-devina-presedintele-tarii-a-fost-prins-in-timp-ce-saruta-o-femeie-misterioasa-pe-plaja-desi-este-logodit-si-are-4-copii-1400x797.jpg"/><br/><p>Conor McGregor, celebrul luptător de MMA care a vrut să devină președintele Irlandei, a fost surprins când săruta cu foc o femeie pe o plajă din Florida.</p>
<p>Iar femeia nu era deloc soția sa Dee Devlin, cu care irlandezul este logodit de cinci ani și are împreună cu ea patru copii.</p>
<h2><span>Conor McGregor, prins în offside în timp ce săruta o focoasă brunetă pe plajă</span></h2>
<p>Conor McGregor, celebrul luptător de MMA, a fost surprins când se săruta și flirta cu femeie cu forme rubensiene pe plajă în Fort Lauderdale, Florida, potrivit <span>thesun.co.uk</span>. Iar femeia nu era logodnica sa Dee Devlin, cu care irlandezul și-a unit destinele în urmă cu cinci ani. Cei doi au împreună patru copii. McGregor nu părea deloc deranjat că lumea se uita la el „ca la urs”.</p>
<p>După o plimbare „răcoritoare” de 15 minute cu jet ski-ul, fostul campion UFC, <span>care nu a mai luptat de aproape patru ani</span>, s-a așezat confortabil alături de brunetă, i-a întins un prosop și și-a pus brațul în jurul umerilor acesteia.</p>
<p>Vezi mai multe foto <span>AICI</span>.</p>
<p>Asta în timp ce partenera sa oficială i-a fost tot timpul loială, chiar și atunci când a fost acuzat că „a violat și agresat brutal” o femeie. Ba mai mult, cei doi se laudă acum cu o viață elegantă pe rețelele de socializare, postând fotografii cu fețe zâmbitoare alături de copiii lor.</p>
<p>Familia McGregor locuiește într-o casă de 2,5 milioane de lire sterline în Kildare, la 40 de minute de mers cu mașina de Dublin. Ei își petrec vacanțele în Marbella, unde dețin o vilă de 1,3 milioane de lire sterline în exclusivistul complex The Heights, situat în complexul La Resina Country Club.</p>
<p>Primul lor născut a fost Conor Jr., care apare în mod regulat pe pagina de Instagram a tatălui său. Au o fiică, Croia, și un al doilea fiu pe nume Rian, iar în 2023, a venit pe lume al treilea băiat, pe care l-au numit Mack.</p>
<p><img alt="" class="size-full wp-image-20219163" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/profimedia-0937597163.jpg" srcset="https://www.prosport.ro/wp-content/uploads/2025/07/profimedia-0937597163.jpg 1400w, https://www.prosport.ro/wp-content/uploads/2025/07/profimedia-0937597163-768x511.jpg 768w" width="1400"/></p>
<h2><span>Logodnica are încredere oarbă în el, în ciuda faptului că a fost găsit vinovat de viol</span></h2>
<p>Anul trecut, când McGregor a părăsit Înalta Curte din Dublin după ce a fost găsit vinovat de agresarea unei femei, a fost flancat de logodnica sa loială. Devlin a părăsit instanța cu el la braț după ce <span>procesul civil în care luptătorul a fost acuzat</span> că a „violat-o și agresat-o brutal” pe Nikki Hand într-un penthouse din Hotelul Beacon, la sud de Dublinul, în 2018.</p>
<p>Luptătorul MMA a declarat că a avut relații sexuale consimțite cu Hand, dar juriul a decis în favoarea femeii, cea care va primi daune de peste 200.000 de lire sterline.</p>
<p>„Oamenii vor să audă de la mine, am avut nevoie de timp. Știu că am făcut greșeli. Nu ar fi trebuit niciodată să calc pe femeia pe care o iubesc cel mai mult pe lume. Asta e vina mea.</p>
<p>Mi-am instruit echipa juridică să facă apel la decizie. Nu mă pot întoarce și voi merge mai departe. Sunt mai mult decât recunoscător familiei, prietenilor și susținătorilor mei din întreaga lume care au rămas alături de mine. Gata. Gata. Întoarcerea la sală. Lupta mă așteaptă!”, a scris McGregor pe rețelele sociale.</p>
<p>La scurt timp, și soția Dee Devlin a reacționat și ea: „Eu și soțul meu avem o viață frumoasă împreună. Îl iubesc, am încredere în el și ÎL CRED! Cei patru copii frumoși ai noștri, ale căror fețe zâmbitoare și inimi fericite, mărturisesc cine este el și cine suntem noi!. Nimeni nu are dreptul să comenteze despre relația noastră. Avem încredere unul în celălalt și ne iubim. Nimic și nimeni nu va schimba asta. Familia noastră este puternică!”.</p>
<h2><span>S-a distrat la maxim în Ibiza alături de colegul lui Radu Drăgușin</span></h2>
<p>McGregor a fost în formă maximă în Ibiza luna trecută. Ba chiar a avut parte și de un incident violent. Irlandezul ar fi lovit un bărbat în locația VIP a celebrului club de noapte Pacha.</p>
<p>Ulterior, victima, care s-a dezvăluit ulterior că era un prieten al proprietarului de la O Beach, Wayne Lineker, a fost târât și dat afară din clubul de top.</p>
<p>Totodată, McGregor a fost văzut petrecând de mama focului cu fostul model Katie Price și cu fotbalistul Kevin Danso, coechipierul lui Radu Drăgușin în defensiva lui Tottenham.</p>
<p>McGregor era evident încântat de atenția pe care o primea de la fanii săi în timp ce trăgea cu nesaț dintr-un trabuc scump. Primul și singurul campion UFC din Irlanda s-a bucurat de o seară importantă la Ushuaia, în Playa d’en Bossa, alături de coechipierii săi de la Black Forge Inn FC.</p>
<p> </p>

]]></description>
    </item>
    <item>
      <title>Scandalizați de show-ul muzical de la pauza finalei, când a cântat Coldplay: „De ce se întâmplă asta?”</title>
      <link>https://www.prosport.ro/fotbal-extern/campionatul-mondial-al-cluburilor/scandalizati-de-show-ul-muzical-de-la-pauza-finalei-cand-a-cantat-coldplay-de-ce-se-intampla-asta-20219137</link>
      <description><![CDATA[<img src="https://www.prosport.ro/wp-content/uploads/2025/07/Scandalizati-de-show-ul-muzical-de-la-pauza-finalei-cand-a-cantat-Coldplay-„De-ce-se-intampla-asta-1400x933.jpg"/><br/><p>Fanii fotbalului din întreaga lume s-au declarat scandalizați de show-ul muzical pe care americanii l-au pregătit la pauza finalei Campionatului Mondial al Cluburilor.</p>
<p>Jucătorii lui PSG și Chelsea au intrat la vestiare și au rămas acolo timp de aproximativ 20 de minute, timp în care pe stadionul MetLife din New Jersey au cântat J Balvin, Doja Cat și trupa Coldplay, în frunte cu solistul Chris Martin.</p>
<h2><span>Americanii s-au dat în spectacol în stilul caracteristic, dar fanii fotbalului au fost scandalizați. Ce au scris internauții despre pauza finalei de la CM al Cluburilor</span></h2>
<p>Duminică seară, 13 iulie 2025, pe stadionul MetLife din New Jersey, Statele Unite ale Americii, <span>a fost programată finala de la Campionatul Mondial al Cluburilor, care le-a așezat față în față pe PSG și Chelsea</span>.</p>
<p>Americanii, care pe plan intern fac din fiecare competiție sportivă un spectacol în sine, drept dovadă show-urile din NBA, NFL sau NHL, printre altele, au ținut să își pună amprenta și asupra „sportului rege”.</p>
<p>Așadar, în jurul finalei dintre PSG și Chelsea au fost create mai multe momente speciale, nu doar înainte de fluierul de start.</p>
<p>La pauza meciului, jucătorii din cele două tabere au intrat la vestiare și au rămas acolo aproximativ 20 de minute, nu 15, cât este intervalul obișnuit dintre două reprize de fotbal.</p>
<p>În toată această perioadă, într-o tribună a stadionului MetLife, la cel mai înalt inel, a avut loc un concert foarte intens. Artiști internaționali precum J Balvin, Doja Cat sau chiar <span>trupa Coldplay, care a concertat nu demult și în România</span>, au încercat să creeze o atmosferă de neuitat.</p>
<p>Așa cum se poate vedea în videoclipul de mai jos, suporterii prezenți pe stadion, majoritatea americani, au gustat show-ul de la pauza meciului PSG – Chelsea.</p>
<blockquote class="twitter-tweet" data-media-max-width="560">
<p dir="ltr" lang="en">Coldplay at FIFA Club World Cup Halftime Show (Full Performance)🤩🏆🌍#Coldplay #FIFAClubWorldCup<br/>
📽️ @dazngroup pic.twitter.com/tR4lrGpvOM</p>
<p>— Coldplay Tour🌙 (@coldplaytour_) July 13, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>În schimb, fanii fotbalului din întreaga lume s-au declarat scandalizați și au sugerat că organizatorii au încercat să umbrească importanța „sportului rege” în sine.</p>
<blockquote><p>Fanii fotbalului spun că fotbalul nu a dispărut niciodată mai mult, după apariția șoc a trupei Coldplay de la pauza Cupei Mondiale a Cluburilor”, titrează <span>The Sun</span>.</p></blockquote>
<p>În continuare, jurnaliștii britanici au prezentat o selecție amplă de comentarii pe care fanii fotbalului le-au postat pe rețelele de socializare:</p>
<blockquote><p>Fotbalul a dispărut mai mult ca niciodată” / „Spectacolele la pauză, imnuri naționale, meciul e inexistent” / „Spectacolul de la pauză a părut diabolic, din moment ce o echipă era condusă cu 0-3” / „Ce caută Coldplay acolo?” / „De ce se întâmplă asta?” / „Pauza unui meci de fotbal e pentru a lua o gustare, nu pentru a asista la un concert”, sunt câteva dintre comentariile alese de The Sun.</p></blockquote>
<h2><span>O vedetă a reacționat</span></h2>
<p>Britanicii au observat că în secțiunea de comentarii a unui clip viral de pe rețelele de socializare s-a implicat și vedeta Jeremy Clarkson, fost prezentator al emisiunii Top Gear.</p>
<p>Clarkson a ținut să îi tempereze pe fanii înfocați ai fotbalului și le-a explicat că așa procedează americanii atunci când vine vorba despre evenimente sportive:</p>
<blockquote><p>Aceștia sunt oamenii din America. Deci știți (n.r. – motivul din spatele concertului”, a scris Clarkson.</p></blockquote>
<p>Nici fotbaliștii nu au mai avut aceeași poftă de joc după concertul care a avut loc pe stadionul MetLife. În a doua repriză nu s-a mai înscris niciun gol, iar Chelsea a câștigat finala cu scorul de 3-0, mulțumită golurilor marcate de Cole Palmer (22′, 30′) și Joao Pedro (43′).</p>

]]></description>
    </item>
  </channel>
</rss>
