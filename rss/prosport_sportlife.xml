<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep, apariție spectaculoasă la Cluj. Viața de după retragere îi prieşte din plin</title>
      <link>https://www.prosport.ro/diverse/simona-halep-aparitie-spectaculoasa-la-cluj-viata-de-dupa-retragere-ii-prieste-din-plin-20371849</link>
      <description><![CDATA[<img src="https://www.prosport.ro//wp-content/uploads/2026/01/Simona-Halep-a-luat-decizia-la-hotelul-ei-din-Poiana-Brasov-Ce-ii-asteapta-pe-clientii-campioanei-1400x762.jpg"/><br/><p>Simona Halep și-a anunțat retragerea din tenis în februarie 2025, după un meci pierdut la Transylvania Open.</p>
<p>Dubla câștigătoare de Grand Slam a pierdut atunci în fața Luciei Bronzetti, scor 1-6, 1-6, în turul al doilea al competiției.</p>
<h2><span>Simona Halep, apariție spectaculoasă la Cluj. Viața de după retragere îi prieşte din plin</span></h2>
<p>Simona Halep a ținut atunci un discurs emoționant, imediat după finalul meciului, în care își anunța retragerea din tenis. Fostul număr 1 mondial a fost vădit emoționată, dar a considerat că acea decizie este cea mai bună pe care o poate lua.</p>
<p>Retragerea a fost într-adevăr o decizie bună, Simona Halep dovedind că este foarte fericită departe de terenul de tenis. Dubla câștigătoare de Grand Slam s-a plimbat prin multe locuri și a fost invitată la multe evenimente, bucurându-se de o viață relaxată, departe de presiunea meciurilor oficiale.</p>
<p>Recent, fostul număr 1 mondial a postat mai multe fotografii pe rețelele ei de socializare de la Cluj, acolo unde se fac pregătiri importante pentru Transylvania Open.</p>
<p>Simona Halep a arătat din nou că este încântată de viața pe care o are în prezent, iar fanii au reacționat imediat.</p>
<h2><span>Ce a scris presa din străinătate după retragerea din tenis a Simonei Halep</span></h2>
<p>Deși este limpede că Simona Halep a luat decizia pe care a simțit-o, <span>presa din străinătate</span> este de altă părere și consideră că dubla câștigătoare de Grand Slam se adaptează cu greu la viața departe de tenis.</p>
<p>Totuși, jurnaliștii au precizat influența uriașă avută de Simona Halep și performanțele extraordinare realizate în tenis.</p>
<p>„Simona Halep a luminat terenul de tenis când a pășit pe el, câștigând două titluri de Grand Slam și rămânând numărul unu mondial timp de 64 de săptămâni. Acum retrasă, se luptă să se adapteze la viața departe de teren.</p>
<p>Românca și-a confirmat retragerea din sport la începutul acestui an, după ce a încercat să revină după o suspendare pe care a primit-o din cauza dopajului. Aceasta nu a mai reușit să revină la nivelul la care era odată și a decis să renunțe după înfrângerea suferită în runda de deschidere de la Transylvania Open”, notează jurnaliștii de la tennisuptodate.com.</p>

]]></description>
    </item>
    <item>
      <title>Asta schimbă totul! În microbuzul fanilor lui PAOK s-ar fi găsit droguri</title>
      <link>https://www.prosport.ro/diverse/asta-schimba-totul-in-microbuzul-fanilor-lui-paok-s-ar-fi-gasit-droguri-20371687</link>
      <description><![CDATA[<img src="https://www.prosport.ro//wp-content/uploads/2026/01/Un-martor-la-accidentul-din-Timis-a-rupt-tacerea-si-a-spus-ce-facea-soferul-dubei-inaintea-impactului.webp"/><br/><p>O tragedie a avut loc pe străzile din România, în județul Timiș, după ce un autobuz s-a ciocnit frontal cu un TIR.</p>
<p>În autobuz se aflau 10 persoane, suporteri ai echipei PAOK Salonic și se îndreptau spre Lyon, Franța, pentru meciul din UEFA Europa League.</p>
<h2><span>Asta schimbă totul! În microbuzul fanilor lui PAOK s-ar fi găsit droguri</span></h2>
<p>Ancheta privind accidentul grav din județul Timiș, în care au murit șapte persoane și alte trei au fost rănite, scoate la iveală informații noi.</p>
<p>Concret, polițiștii au găsit în microbuz plicuri cu substanțe interzise și verifică acum dacă acestea au fost consumate de cineva înainte de producerea tragediei, anunță <span>digi24.ro</span>.</p>
<p>În același timp, sunt analizate imaginile de pe camerele de supraveghere pentru a înțelege exact cum s-a produs accidentul. Din filmări reiese că șoferul a intrat într-o depășire, avea timp să revină pe banda lui, dar a schimbat brusc direcția și a lovit frontal un TIR.</p>
<p>Unul dintre supraviețuitori a declarat că, în timpul manevrei, volanul s-ar fi blocat din cauza sistemului automat de menținere a benzii de rulare. Acest sistem ar fi dus practic la tragedie, iar declarațiile supraviețuitorului pot rezolva misterul tragicului accident. Ancheta este însă în desfășurare pentru a stabili cauza exactă a accidentului.</p>
<h2><span>Ce a declarat Ivan Savvidis, patronul celor de la PAOK, despre tragedia petrecută în județul Timiș</span></h2>
<p>Ivan Savvidis, patronul celor de la PAOK, <span>a oferit o primă reacție</span> imediat după aflarea veștii tragice din România, aici unde șapte suporteri ai clubului din Grecia și-au pierdut viața.</p>
<p>Finanțatorul echipei conduse de Răzvan Lucescu a transmis condoleanțe tuturor famiilor îndurerate și i-a numit pe suporterii care au decedat „copii ai lui PAOK”.</p>
<p>„O tragedie de nedescris ne-a bătut astăzi la ușă. Sunt profund îndurerat de pierderea atât de nedreaptă a unor tineri, suporteri ai echipei noastre iubite, care călătoreau pentru a fi alături de PAOK-ul nostru. Jelesc împreună cu familiile lor și cu milioanele de conaționali ai noștri. Dumnezeu să le odihnească sufletele.</p>
<p>Acești copii, copiii lui PAOK, sunt copiii noștri, sunt membri ai unei mari familii. Iar noi facem totul pentru familia noastră și nu lăsăm pe nimeni singur. Gândurile mele sunt alături de cei dragi ai lor. Mă rog ca totul să meargă bine pentru cei care au fost răniți și care duc o luptă critică în aceste ore.”, a declarat Saavidis, pe site-ul clubului.</p>

]]></description>
    </item>
    <item>
      <title>Coincidență stranie! În 1999, șase fani ai lui PAOK au murit într-un accident tras la indigo cu tragedia din Timiș</title>
      <link>https://www.prosport.ro/diverse/coincidenta-stranie-in-1999-sase-fani-ai-lui-paok-au-murit-intr-un-accident-tras-la-indigo-cu-tragedia-din-timis-20371828</link>
      <description><![CDATA[<img src="https://www.prosport.ro//wp-content/uploads/2026/01/Suporterii-greci-sunt-in-continuare-internati-in-spital-la-Timisoara.-Ce-se-intampla-cu-ei-1400x674.jpg"/><br/><p>Un accident tragic a avut loc pe șoselele din România, în județul Timiș, unde șapte fani ai clubului PAOK și-au pierdut viața.</p>
<p>Autobuzul în care se aflau s-a ciocnit frontal cu un TIR, iar impactul a fost mortal pentru șapte fani, în timp ce alți trei au fost răniți și transportați la spital.</p>
<h2><span>Coincidență stranie! În 1999, șase fani ai lui PAOK au murit într-un accident tras la indigo cu tragedia din Timiș</span></h2>
<p>Cel puțin șapte suporteri ai clubului grec PAOK și-au pierdut viața într-un grav accident rutier petrecut în vestul României, în apropiere de Timișoara, la aproximativ 80 de kilometri de granița cu Serbia. Alte trei persoane au fost rănite.</p>
<p>Microbuzul în care se aflau suporterii, aflați în drum spre Franța pentru un meci din Liga Europa cu Lyon, a intrat pe contrasens și s-a ciocnit frontal cu un camion.</p>
<p>Cauza exactă a accidentului este în continuare necunoscută, însă un supraviețuitor a spus foarte clar că sistemul de menținere a benzii ar fi provocat tragedia, mișcând volanul în sensul invers dorit de șofer, iar asta a dus la impact.</p>
<p>Tragedia amintește de un accident similar petrecut în urmă cu 26 de ani, în Grecia. În 1999, șase fani PAOK au murit într-un accident produs în zona Tempi, în timp ce se întorceau de la un meci disputat la Atena.</p>
<p>De atunci, în fiecare an, victimele sunt comemorate la un monument ridicat în locul tragediei, unde se adună suporteri ai mai multor cluburi.</p>
<h2><span>Ce a declarat Ivan Savvidis, patronul celor de la PAOK, după tragedie</span></h2>
<p>Ivan Savvidis, patronul celor de la PAOK, <span>a oferit imediat o reacție</span> după tragicul accident. Finanțatorul clubului și-a exprimat regretul și a transmis condoleanțe familiilor îndoliate.</p>
<p>„O tragedie de nedescris ne-a bătut astăzi la ușă. Sunt profund îndurerat de pierderea atât de nedreaptă a unor tineri, suporteri ai echipei noastre iubite, care călătoreau pentru a fi alături de PAOK-ul nostru. Jelesc împreună cu familiile lor și cu milioanele de conaționali ai noștri. Dumnezeu să le odihnească sufletele.</p>
<p>Acești copii, copiii lui PAOK, sunt copiii noștri, sunt membri ai unei mari familii. Iar noi facem totul pentru familia noastră și nu lăsăm pe nimeni singur. Gândurile mele sunt alături de cei dragi ai lor. Mă rog ca totul să meargă bine pentru cei care au fost răniți și care duc o luptă critică în aceste ore.”, a declarat Saavidis, pe site-ul clubului.</p>

]]></description>
    </item>
    <item>
      <title>PRO TV şi Voyo au dat o nouă lovitură cu drepturile TV</title>
      <link>https://www.prosport.ro/diverse/pro-tv-si-voyo-au-dat-o-noua-lovitura-cu-drepturile-tv-20371673</link>
      <description><![CDATA[<img src="https://www.prosport.ro//wp-content/uploads/2026/01/PRO-TV-si-Voyo-au-dat-o-noua-lovitura-cu-drepturile-TV-.webp"/><br/><p>PRO TV și Voyo continuă să își extindă portofoliul de evenimente sportive pe care le transmit în exclusivitate în România, iar recent au dat o nouă lovitură cu drepturile TV.</p>
<p>După ce au „arestat” naționala feminină de handbal a României până în anul 2031 și au cumpărat meciurile României la Cupa Mondială de rugby 2027, reprezentanții trustului au reușit primul tun la nivel de baschet.</p>
<h2><span>PRO TV a aruncat din nou cu banii: Euroliga de baschet se vede pe Voyo!</span></h2>
<p>PRO TV a schimbat piața drepturilor TV din România în vara lui 2024, atunci când a decis să transmită meciurile europene ale campioanei FCSB exclusiv pe platforma de streaming Voyo.</p>
<p>Decizia trustului a stârnit un val de reacții negative, însă pe plan intern direcția a fost clară și nici măcar miile de comentarii dure nu au reușit să schimbe ceva.</p>
<p>Iar din 2024 și până în prezent, platforma Voyo și-a îmbogățit portofoliul constant, atât în ceea ce privește fotbalul, cât și alte sporturi. Spre exemplu, Voyo transmite Premier League în exclusivitate, are drepturi pentru Ligue 1, transmite competiții de futsal, UFC, NFL și multe altele.</p>
<p>Iar în decembrie 2025, <span>PRO TV și Voyo au „arestat” naționala feminină de handbal a României până în 2031</span>, meciurile acesteia, inclusiv cele de la Mondiale și Europene, nemaiputând fi văzute pe TV. Mai apoi <span>cei de la Voyo au continuat și în 2026 cu loviturile, iar în primele zile au cumpărat meciurile României la Cupa Mondială de rugby</span> din 2027.</p>
<p>Și investițiile nu par să se termine curând. Cei de la <span>Fanatik</span> au aflat că PRO TV și Voyo au decis să intre și în lumea bună a baschetului, după ce au preluat drepturile pentru Euroliga, cea mai urmărită competiție destinată sportului menționat de pe continent.</p>
<h2><span>Până când au fost cumpărate drepturile</span></h2>
<p>Conform sursei citate mai sus, PRO TV și Voyo au cumpărat drepturile de difuzare pentru Euroliga pentru următorii trei ani.</p>
<p>Competiția menționată este cea mai importantă la nivel de baschet masculin în Europa și implică cluburi precum Real Madrid, Barcelona, Olyimpiacos, Panathinaikos sau Fenerbahce, din Turcia, care e campioana en-titre.</p>
<p>În actuala ediție de Euroliga, după 24 de etape, clasamentul este condus de Hapoel Tel Aviv, din Israel, care e urmată îndeaproape de Fenerbahce și Barcelona. Sezonul regular se va termina în aprilie, după încheierea rundei 38. Mai apoi urmează fazele eliminatorii, unde se vor califica primele 10 clasate din totalul de 20 de echipe angrenate în competiție la startul sezonului.</p>
<p>În încheiere, trebuie precizat că PRO TV nu este singurul trust care investește masiv în platforma sa de streaming. Grupul Antena deține, de asemenea, platforma Antena Play, care transmite și ea în exclusivitate pe teritoriul României o competiție extrem de iubită de baschet.</p>
<p>Este vorba despre NBA, din America de Nord, competiției ale cărei drepturi au fost cumpărate pentru trei ani, în 2024.</p>
<p>„NBA, cea mai importantă ligă de baschet din lume, va fi transmisă exclusiv în AntenaPLAY. Starurile din NBA, Stephen Curry, Kevin Durant, Anthony Davis sau LeBron James, vor lupta în AntenaPLAY pentru supremația din baschetul nord-american”, informau reprezentanții trustului Antena, în octombrie 2024.</p>
<p>De asemenea, în timp ce pe Voyo pot fi urmărite meciuri din NFL, pe Antena Play sunt transmise dueluri din NHL, competiția americană de hochei.</p>

]]></description>
    </item>
    <item>
      <title>TENIS Condus cu 2-0 la seturi, Djokovic avea bagajele făcute la Australian Open, dar apoi a urmat șocul: „Extrem de norocos”</title>
      <link>https://www.prosport.ro/alte-sporturi/tenis/condus-cu-2-0-la-seturi-djokovic-avea-bagajele-facute-la-australian-open-dar-apoi-a-urmat-socul-extrem-de-norocos-20371416</link>
      <description><![CDATA[<img src="https://www.prosport.ro//wp-content/uploads/2026/01/Condus-cu-2-0-la-seturi-Djokovic-avea-bagajele-facute-la-Australian-Open-dar-apoi-a-urmat-socul-„Extrem-de-norocos-1400x933.jpg"/><br/><p>Miercuri, 28 ianuarie 2026, sârbul Novak Djokovic (38 de ani – 4 ATP) l-a întâlnit pe italianul Lorenzo Musetti (23 de ani – 5 ATP) în sferturile de finală de la Australian Open.</p>
<p>După mai puțin de două ore de la startul partidei, Djokovic avea bagajele făcute, deoarece Musetti câștigase clar primele două seturi, 6-4, 6-3. Însă, apoi a urmat șocul!</p>
<h2><span>Novak Djokovic, din nou norocos la Australian Open! S-a calificat în semifinale după abandonul lui Musetti, care l-a condus cu 2-0 la seturi</span></h2>
<p><span>Novak Djokovic continuă să aibă parte de noroc</span> la Australian Open 2026, iar miercuri, 28 ianuarie, a dat o nouă lovitură în fața publicului de la Melbourne.</p>
<p><span>Djokovic s-a calificat în sferturile de la Australian Open fără să joace</span>, după ce Jakub Mensik (20 de ani – 17 ATP), din Cehia, a abandonat pe seama unei accidentări la abdomen.</p>
<p>Însă, odihna nu i-a priit starului sârb, care a început disputa din sferturi cu italianul Lorenzo Musetti într-un mod dezastruos. În mai puțin de două ore, miercuri, italianul s-a desprins la 2-0 la seturi, 6-4, 6-3, și părea că se va califica la pas în semifinale.</p>
<p>Cu toate acestea, norocul a sărit din nou în ajutorul lui Djokovic. Musetti s-a accidentat în setul trei, iar la 3-1 în favoarea sârbului a decis că nu mai poate continua.</p>
<p>Astfel, în ciuda faptului că a cedat clar în primele două seturi și inclusiv el se aștepta să piardă meciul, Novak Djokovic a avansat în semifinalele de la Australian Open.</p>
<p>„Nu știu ce să spun, îmi pare rău pentru el. A jucat mult mai bine, eram în drum spre casă. Astfel de lucruri se întâmplă în acest sport, mi s-au întâmplat și mie de câteva ori, dar să joci un sfert de finală de Grand Slam, să conduci cu 2-0 la seturi și să fii în control total… e atât de ghinionist. Îmi doresc să își revină cât mai repede, ar fi trebuit să câștige astăzi, fără dubii. Am fost extrem de norocos astăzi”, a declarat Novak Djokovic, conform <span>BBC</span>, după calificarea norocoasă obținută în fața italianului Lorenzo Musetti.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/maOc-ilo3Hs?si=tEFEk_55Z2mS8Ghz" title="YouTube video player" width="560"></iframe></p>
<h2><span>Ce urmează pentru Novak Djokovic</span></h2>
<p>Așadar, Novak Djomovic, care va împlini 39 de ani pe 22 mai, are din nou ceva mai mult timp la dispoziție pentru a se reface. Însă, în penultimul act l-ar putea aștepta un duel foarte tare, cu un alt italian. Pe scurt, „Nole” va da în semifinale peste învingătorul dintre Ben Shelton (23 de ani – 7 ATP) și Jannik Sinner (24 de ani – 2 ATP).</p>
<p>Italianul Jannik Sinner este mare favorit în această dispută și luptă să câștige Australian Open pentru a treia ediție la rând, după triumfurile din 2024 și 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/_7F5s74R3D0?si=H49fU3XJpMSbBJpe" title="YouTube video player" width="560"></iframe></p>

]]></description>
    </item>
  </channel>
</rss>
