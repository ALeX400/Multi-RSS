<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fiica lui Ilie Năstase și a Amaliei Năstase, apariție îndrăzneață. S-a pozat la duș, fără bustieră</title>
      <link>https://www.prosport.ro/diverse/fiica-lui-ilie-nastase-si-a-amaliei-nastase-aparitie-indrazneata-s-a-pozat-la-dus-fara-bustiera-20250215</link>
      <description><![CDATA[<img src="https://www.prosport.ro//wp-content/uploads/2025/08/Fiica-lui-Ilie-Nastase-si-a-Amaliei-Nastase-aparitie-indrazneata.-S-a-pozat-la-dus-fara-bustiera.jpg"/><br/><p>Fiica legendarului Ilie Năstase și a Amaliei Năstase a avut o apariție îndrăzneață, într-o costumație sumară, semn că vacanța de vară înlătură orice urmă de inhibiție.</p>
<p>Pozele pe care Alessia (22 de ani) le-a făcut în vacanța din Grecia o arată în ipostaze incendiare, care au aprins spiritele pe social media, unde le-a postat. Pagina sa de Instagram are puțin peste 10.000 de urmăritori, însă comentariile apreciative curg în valuri.</p>
<p>Alessia Năstase, cu studii în domeniul artei, <span>a scos o colecție vestimentară pe care i-a dedicat-o tatălui său</span>, de care este extrem de apropiată și mândră.</p>
<h2><span>Fiica lui Ilie Năstase într-o apariție fără inhibiții</span></h2>
<p>Alessia (22 de ani), fiica cea mare a lui Ilie Năstase (79 de ani) cu Amalia, și-a uimit urmăritorii cu cea mai recentă apariție. Aflată în vacanță în Grecia, pe insula Paros, Alessia s-a fotografiat în dușul de pe plajă și nu a ezitat să se pozeze chiar și fără bustieră.</p>
<p>„Fidel adevărului într-un fel sau altul”, a scris Alessia în descrierea postării incendiare care stârnește imaginația internauților. Dacă în una dintre poze apare fără partea de sus a costumului de baie, într-o alta se vede cum pe suportul de prosoape se află slipul costumului, o imagine cât o mie de cuvinte.</p>
<p>Comentariile au fost pe măsura apariției, de la „Ești minunată” sau „Atât de proaspătă”, până la cele inundate de emoji „în flăcări”, inimioare sau chiar argouri de internet, specifice culturii pop și social media.</p>
<h2><span>Alessia, prietenă cu fiicele unor legende ale fotbalului</span></h2>
<p>Ilie Năstase a fost de două ori campion la Roland Garros, la simplu în 1973, respectiv la dublu în 1970, fiind un nume uriaș și în Cupa Davis, unde a înregistrat un record, cu 74 de victorii din 96 de meciuri, la simplu, și 35 de victorii din 50 de meciuri la dublu.</p>
<p>Deși Ilie Năstase a scris istorie, fiind primul număr 1 ATP, Alessia este mai apropiată de lumea fotbalului, printre prietenele sale numărându-se fiica lui Adrian Ilie, Milana, și cea a lui Gică Popescu, Maria.</p>
<p>Pe aceasta din urmă a susținut-o recent, la lansarea propriului brand de ochelari de soare, o afacere pe care Maria Popescu o are în colaborare cu internaționalul <span>Ianis Hagi, care printre altele este și model</span>.</p>
<p>Relația dintre Alessia și Ilie Năstase este una foarte strânsă, în ciuda divorțului dintre fostul lider mondial și Amalia, mama ei. De altfel, Alessia s-a declarat mândră de tatăl său și chiar a remarcat modul în care acesta este apreciat, mai ales în Franța.</p>
<p>„De la început m-am simțit că acasă (n.r. în Franţa). Eu m-am născut acolo și părinţii mei mereu vorbesc despre Franța, mai ales tata. Spune cum acolo este alt om și se simte ca acasă.</p>
<p>Pentru mine nu a fost greu să stau acolo și nu o să fie niciodată. Acolo mi-aș dori să mă mut definitiv dacă s-ar putea. Când sunt acolo cu el (n.r. cu Ilie Năstase), mi se pare că lumea îl apreciază atât de mult și iubesc să văd asta, mai ales în Franța”, a declarat Alessia Năstase, potrivit <span>orangesport.ro</span>.</p>

]]></description>
    </item>
    <item>
      <title>Prietenii lui Arpad Paszkany au cerut ordin de protecție! Andra și Cătălin Măruță, terorizați de un bărbat</title>
      <link>https://www.prosport.ro/diverse/prietenii-lui-arpad-paszkany-au-cerut-ordin-de-protectie-andra-si-catalin-maruta-terorizati-de-un-barbat-20250220</link>
      <description><![CDATA[<img src="https://www.prosport.ro//wp-content/uploads/2025/08/Prietenii-lui-Arpad-Paszkany-au-cerut-ordin-de-protectie-Andra-si-Catalin-Maruta-terorizati-de-un-barbat.jpeg"/><br/><p>Celebritatea vine „la pachet”  cu o expunere suplimentară, care uneori poate pune în pericol integritatea persoanei. Andra și Cătălin Măruță, prietenii lui Arpad Pazkany, fostul finanțator al CFR Cluj, se confruntă cu o astfel de situație, fiind terorizați de un bărbat, motiv pentru care au cerut ordin de protecție.</p>
<p>Potrivit <span>Mediafax</span>, artista și prezentatorul TV au depus o plângere la Poliția Voluntari împotriva unui bărbat care îi terorizează. Surse judiciare au declarat că Poliția urmează să investigheze acest caz și să stabilească circumstanțele în care au avut loc incidentele raportate de soții Măruță.</p>
<h2><span>Andra și Cătălin Măruță, terorizați de un bărbat</span></h2>
<p>Cătălin Măruță a refuzat să dezvăluie motivul pentru care a cerut ordin de protecție. „Vă rog să înțelegeți. Nu vreau să vorbesc despre lucrurile acestea”, a declarat prezentatorul TV pentru sursa menționată anterior.</p>
<p>Andra și Cătălin Măruță sunt căsătoriți din 2008 și sunt părinții a doi copii, David (14 ani) și Eva (10 ani). Familia Măruță locuiește într-o vilă spațioasă din nordul Capitalei.</p>
<p>Andra și Cătălin Măruță sunt prieteni de aproape 20 de ani cu afaceristul  Arpad Paszkany, care le-a fost naș de cununie, iar recent au fost plecați împreună într-o vacanță într-o destinație apreciată de milionari, din Spania.</p>
<h2><span>Andra și Cătălin Măruță, vilă de un milion de euro</span></h2>
<p>Andra și Cătălin Măruță s-au mutat în impresionanta vilă, estimată la un milion de euro, în urmă cu mai bine de 5 ani. Casa are etaj și piscină proprie, iar printre vecini se mai află și alte persoane publice din showbiz-ul românesc.</p>
<p>Chiar dacă Andra și Cătălin Măruță au încearcat să își țină căminul departe de ochii curioșilor, fiica lor a publicat mai multe imagini cu vila, în mediul online. Din respectivele fotografii s-a putut observa aspectul modern al locuinței, atât la interior, cât și la exterior. Camerele sunt spațioase și luminoase și îmbină mai multe stiluri de arhitectură.</p>
<p>Potrivit unor declarații ale lui Cătălin Măruță, vila a fost făcută cu eforturile comune ale sale și ale <span>Andrei, una dintre cele mai apreciate artiste din România</span>.</p>
<p>„Eu și Andra am lucrat de când eram adolescenți, să știi. Unii poate au primit de la părinți ajutor ca să înceapă cu dreptul, ceea ce este, desigur, minunat: să îți dăruiască o casă, o mașină, să te ajut să îți găsești un loc de muncă. Dar noi am obținut totul singuri, muncind foarte mult când alții de vârsta noastră poate mai mult se distrau. Apreciem cu atât mai mult ce avem astăzi când știm ce greu am construit, dar ce ușor putem pierde tot”, a declarat Cătălin Măruță, citat de <span>Cancan</span>.</p>

]]></description>
    </item>
    <item>
      <title>Cum a ajuns de la a „sparge” 25.000 de euro pe lună la afaceri imobiliare. Şi-a luat apartamente în Londra şi Bucureşti şi a făcut două blocuri în Râmnicu-Vâlcea: „Aia e pensia mea”</title>
      <link>https://www.prosport.ro/diverse/cum-a-ajuns-de-la-a-sparge-25-000-de-euro-pe-luna-la-afaceri-imobiliare-si-a-luat-apartamente-in-londra-si-bucuresti-si-a-facut-doua-blocuri-in-ramnicu-valcea-aia-e-pensia-20250204</link>
      <description><![CDATA[<img src="https://www.prosport.ro//wp-content/uploads/2025/08/Cum-a-ajuns-de-la-a-„sparge-25.000-de-euro-pe-luna-la-afaceri-imobiliare.jpg"/><br/><p>Florin Gardoș, fost fotbalist al celor de la FCSB, a dezvăluit recent cum a ajuns de la a „sparge” câte 25.000 de euro pe lună la a fi implicat în afaceri imobiliare.</p>
<p>Fostul internațional a povestit că și-a achiziționat mai multe apartamente, în România și în străinătate, și că a construit și două blocuri în Râmnicu-Vâlcea.</p>
<h2><span>Florin Gardoș și-a investit banii în imobiliare</span></h2>
<p>Florin Gardoș, fost fundaș al celor de la FCSB, care s-a retras oficial din fotbal în anul 2023, a dezvăluit recent cum <span>a ajuns să se implice în afaceri imobiliare de succes</span>. Fostul internațional a povestit că <span>deține mai multe apartamente, în România și în Anglia</span>, și că a construit și două blocuri în Râmnicu-Vâlcea.</p>
<p>Ajuns la vârsta de 36 de ani, Florin Gardoș a mai dezvăluit că a decis să se implice în imobiliare după accidentarea gravă pe care a suferit-o în timp ce evolua în Premier League, la Southampton, formație care l-a cumpărat de la FCSB, în 2014, în schimbul sumei de 6.8 milioane de euro.</p>
<p>„Am luat în trei ani patru case în Anglia și am luat și la București două apartamente. Având cash, am putut să profit de niște momente foarte bune. De exemplu, în București, era complexul în care locuiam, cunoșteam o agentă și mi-a zis că e un apartament care e luat de bancă. Am reușit să-l iau mult sub prețul real.</p>
<p>Am un prieten foarte bun, locuiește în Anglia de 20 de ani și investea deja într-o anumită zonă a Londrei. Bine, în zona 5, nu în Mayfair. Și am început să iau acolo, cu banca, pentru că există un anumit tip de credit care la noi, din păcate, nu există, unde plătești doar dobânzi. Suma pe care o împrumuți rămâne aceeași, dar, în schimb, primeam atunci dobândă de 1,7%, 1,9%. Adică era superprofitabilă. Practic, aia e pensia mea acum. Proprietățile alea le-am păstrat.</p>
<p>La Râmnicu-Vâlcea am făcut un prim proiect pe care l-am terminat prin 2022, de 20 de apartamente. A fost foarte, foarte profitabil și a fost o investiție bună. Și am început al doilea proiect, mai mic, dar acum n-a mai fost așa bine.</p>
<p>Cred că tot ce a fost… război, Nordis, toată nebunia, lumea s-a speriat puțin și am vândut mult mai greu, a trebuit să vindem un pic mai ieftin. Deci nu mai e la fel de profitabil, dar nu pot să zic că nu a meritat”, a povestit Florin Gardoș, conform <span>iAMsport.ro</span>.</p>
<h2><span>Câți bani cheltuia Florin Gardoș în fiecare lună</span></h2>
<p>Florin Gardoș a recunoscut că a avut o perioadă în care cheltuia foarte mulți bani, fără să se gândească la viitor.</p>
<p>„În primul rând, mi-am luat un ceas, Rolexul ăsta (n.r. îl arată), pe care îl aveam de când intrasem în Champions League și am luat prima de 120.000. Am zis: «Hai să îmi fac un cadou, că am ajuns în Premier League». Și mi-am luat ceasul. Cred că am dat, nu mai știu, 13.000-14.000 de lire, ceva de genul.</p>
<p>Le-am mai luat alor mei o mașină… Păi stai să vă zic, ieșeam, mergeam, aveam zi libere, zburam acolo, business class-uri, chestii genul ăsta. Și după șase luni am intrat în cont și mi se părea că e cam puțin. Și zic: «Bă, dar stai un pic. Cât am cheltuit?». Și aveam cam aproape 20-25.000 pe lună cheltuiți și atunci am zis: «Ho, hai să o las mai ușor». Și am început să reduc un pic. Era mult, era mult. Și după aceea am început să mai echilibrez”, a mai spus fostul internațional, conform sursei menționate anterior.</p>

]]></description>
    </item>
    <item>
      <title>Gabi Tamaș face dezvăluiri despre escapadele lui Cristi Chivu, antrenorul lui Inter ce are eticheta de băiat cuminte. „Și nu bea deloc, nu? Lăsați vrăjeala asta. Să întrebați ce show-uri făcea”</title>
      <link>https://www.prosport.ro/diverse/gabi-tamas-face-dezvaluiri-despre-escapadele-lui-cristi-chivu-antrenorul-lui-inter-ce-are-eticheta-de-baiat-cuminte-si-nu-bea-deloc-nu-lasati-vrajeala-asta-sa-intrebati-ce-show-uri-facea-20250192</link>
      <description><![CDATA[<img src="https://www.prosport.ro//wp-content/uploads/2025/08/Gabi-Tamas-face-dezvaluiri-despre-escapadele-lui-Cristi-Chivu-antrenorul-lui-Inter-ce-are-eticheta-de-baiat-cuminte-scaled-e1755587889897-1400x760.jpg"/><br/><p>Gabi Tamaș, fost internațional cu o carieră impresionantă, dar care a fost și protagonistul mai multor episoade controversate, a făcut dezvăluiri despre escapadele în care a fost implicat Cristi Chivu.</p>
<p>Chiar dacă antrenorul celor de la Inter Milano este etichetat ca fiind „băiat cuminte”, Gabi Tamaș susține că și acesta a avut, de-a lungul carierei, momentele lui de „rătăcire”.</p>
<h2><span>Gabi Tamaș, dezvăluiri despre Cristi Chivu</span></h2>
<p>Gabi Tamaș s-a retras din activitate în 2023, după o carieră impresionantă, de-a lungul căreia a reușit să evolueze în unele dintre cele mai puternice campionate din lume. Totodată, fostul internațional a fost și protagonistul mai multor episoade controversate, fiind recunoscut ca un adevărat petrecăreț.</p>
<p>La polul opus s-a situat Cristi Chivu. <span>Actualul antrenor al celor de la Inter Milano</span> a fost văzut mereu ca un băiat cuminte, care se comporta exemplar atât pe terenul de fotbal cât și în afara lui. Cristi Tamaș a vorbit recent despre fostul căpitan al echipei naționale de fotbal a României și a dezvăluit că și acesta iubea să petreacă</p>
<p>„(n.r. despre Chivu) Și nu bea deloc, nu? Păi, să întrebați ce show-uri făcea pe la «Doi Cocoși», dacă o luăm așa… Păi, da, nu știi. Nimeni nu știe. Știi de Gabi Tamas, și de termopan, și de pușcărie făcută în Israel.</p>
<p>Toți am băut, toți am făcut șprițuri. Lăsați vrăjeala asta. Hai să dăm în Gabi Tamaș că are rating-ul mare… Vrăjeala asta… oricum pe mine mă doare în cur. Am jucat în cele mai bune campionate din lume. Și am jucat și bine. Și la revedere. Și am și 67 de selecții la echipa națională”, a declarat Tamaș, la podcast-ul <span>„Fain și Simplu cu Mihai Morar”</span>.</p>
<h2><span>Cum arată cariera lui Gabi Tamaș</span></h2>
<p>Gabi Tamaș, ajuns la vârsta de 41 de ani, <span>s-a retras oficial din fotbal în luna octombrie a anului 2023</span>. Născut în Brașov, fostul fundaș central a reușit să își construiască o carieră impresionantă și să evolueze în unele dintre cele mai importante campionate din lume.</p>
<p>Dinamo București, Galatasaray, Spartak Moscova, Celta Vigo, Auxerre, West Bromwich Albion, Watford, FCSB, Hapoel Haifa, CFR Cluj sau Cardiff sunt printre cele mai importante cluburi pentru care a evoluat, de-a lungul anilor, fostul internațional român.</p>
<p>Ultima echipă pentru care Gabi Tamaș a jucat a fost Concordia Chiajna.</p>
<p>De menționat este că Gabi Tamaș a reușit să adune și 67 de prezențe la echipa națională a României, pentru care a marcat de trei ori.</p>

]]></description>
    </item>
    <item>
      <title>„Oh, grozav! Acum vreau să-mi iau unul”. David Popovici e un împătimit al vitezei în apă şi pe apă, iar acum e gata să dea banii pe o nouă achiziție motorizată</title>
      <link>https://www.prosport.ro/diverse/oh-grozav-acum-vreau-sa-mi-iau-unul-david-popovici-e-un-impatimit-al-vitezei-in-apa-si-pe-apa-iar-acum-e-gata-sa-dea-banii-pe-o-noua-achizitie-motorizata-20249995</link>
      <description><![CDATA[<img src="https://www.prosport.ro//wp-content/uploads/2025/08/„Oh-grozav-Acum-vreau-sa-mi-iau-unul.-David-Popovici-e-un-impatimit-al-vitezei-in-apa-si-pe-apa-iar-acum-e-gata-sa-dea-banii-pe-o-noua-achizitie-motorizata.jpg"/><br/><p>David Popovici profită la maximum de timpul liber și și-a găsit o nouă „jucărie” cu care să prindă viteză foarte mare pe apă.</p>
<p>Cel mai titrat înotător român aflat în activitate a revenit de la Campionatele Mondiale de înot cu două medalii de aur și a anunțat chiar de pe aeroport că va pleca într-o vacanță. A început deja să posteze primele imagini în care e suprins în timp ce se dă cu un skijet în largul mării. Pare încântat de ideea de a-și achiziționa propriul skijet când revine în România.</p>
<h2><span>David Popovici, convins în vacanță să își cumpere un skijet</span></h2>
<p><span>Campionul olimpic </span>și mondial sărbătorește performanțele uriașe bifate în ultima vreme. Nu stă departe de apă și plajă fiindcă vrea să profite de fiecare moment din vacanță să se bucure de nisip și soare.</p>
<p>„Va fi o vacanță în care vom sărbători pe măsură și vom merge undeva cu soare, undeva pe o plajă”, a declarat David Popovici, după Campionatele Mondiale de natație de la Singapore.</p>
<p>Zis și făcut. <span>David Popovici și-a luat iubita și a plecat</span> departe de țară pentru a petrece o vacanță de neuitat. Și-a găsit o nouă metodă de a prinde viteză mare pe apă. S-a dat cu un skijet în jurul unui iaht și a postat un video pe care a notat și un mesaj.</p>
<p>„Oh, grozav! Acum vreau să-mi iau un skijet”, a scris David Popovici la un InstaStory.</p>
<h2><span>Colaborare selectă cu brandul mașinii în urma căruia a primit un val de critici</span></h2>
<p>La scurt timp de la Jocurile Olimpice din 2024, David Popovici și-a cumpărat un bolid de lux și au apărut un val de critici cu privire la decizia sportivului.</p>
<p>Acesta nu a ținut cont de ce spune lumea și a mărturisit că e pasionat de mașini și viteză. La câteva luni de când și-a cumpărat un Porsche, David Popovici a încheiat și un contract de imagine cu celebrul brand.</p>
<p>Oficial, a devenit primul Friend of the Brand Porsche din România, iar acest lucru l-a făcut foarte fericit.</p>
<p>„În apă totul este despre viteză, precizie şi control – exact valorile pe care le regăsesc la Porsche, un brand care a transformat performanţa în artă. În copilărie aveam postere cu diverse modele de 911 pe pereţii din cameră, iar acum mă bucur că drumurile noastre se întâlnesc oficial. De data aceasta nu mai trebuie să privesc de la distanţă, ci sunt gata să fac parte din poveste”, a declarat Popovici.</p>

]]></description>
    </item>
  </channel>
</rss>
