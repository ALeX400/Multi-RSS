<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Iliescu a refuzat să fie nașul Nadiei Comăneci: „Nu a vrut lucrul ăsta”</title>
      <link>https://www.prosport.ro/diverse/ion-iliescu-a-refuzat-sa-fie-nasul-nadiei-comaneci-nu-a-vrut-lucrul-asta-20238855</link>
      <description><![CDATA[<img src="https://www.prosport.ro//wp-content/uploads/2025/08/Ion-Iliescu-a-refuzat-sa-fie-nasul-Nadiei-Comaneci-„Nu-a-vrut-lucrul-asta.png"/><br/><p>Ion Iliescu, primul președinte al României post-decembriste, a refuzat să fie nașul Nadiei Comăneci.</p>
<h2><span>Ion Iliescu a refuzat să fie nașul Nadiei Comăneci</span></h2>
<p><span>Ion Iliescu a murit</span> la vârsta de 95 de ani. Adrian Năstase a făcut o dezvăluire incredibilă despre Nadia Comăneci și fostul președinte. Cea mai titrată gimnastă româncă din istorie și-ar fi dorit ca Ion Iliescu să îi fie naș.</p>
<p>Nadia Comăneci și Bart Connor au avut nunta în primăvara lui 1996. Ion Iliescu era încă președintele României la acea vreme. Ceremonia religioasă s-a ținut la mânăstirea Cașin din București. Iliescu a refuzat să fie nașul Nadiei Comăneci, astfel că lângă miri la altar au fost Adrian și Dana Năstase.</p>
<p>„Cred că Nadia ar fi vrut ca Ion Iliescu să îi fie naș, iar noi am fost a doua alegere, pentru că Iliescu, evident, nu a vrut lucrul ăsta. Cred că Nadia într-un fel voia să facă un fel de reconciliere cu zona politică de aici, după plecarea ei. Eu m-am bucurat pentru că o admiram, soția mea la fel”, a declarat cu patru ani în urmă Adrian Năstase, citat de kanald.ro.</p>
<h2><span>Reacția lui Adrian Năstase după moartea lui Iliescu: „I-am admirat calitățile”</span></h2>
<p>Adrian Năstase a reacționat după <span>moartea lui Ion Iliescu</span>. Fostul premier a amintit de lunga sa colaborare cu primul președinte al României post-decembriste și a recunoscut că îl privea cu admirație.</p>
<p>„A murit Ion Iliescu și a luat cu el aproape un secol de istorie românească. A fost un om de stat care a cultivat respectul bazat pe dialog. A știut să rezolve cu ințelepciune și cu echilibru multe din problemele complicatei tranziții prin care a trecut România după 1989.</p>
<p>A știut să construiască echipe, a știut să stabilească alianțe dar, mai ales, a reușit să genereze consens pe marile provocări ale României post-decembriste. Din acest punct de vedere, Masa de la Snagov rămâne un grandios exemplu.</p>
<p>Am lucrat împreună din 1990. Îi datorez intrarea mea în politică. I-am admirat calitățile politice dar și calitățile umane, pasiunea pentru cultură, capacitatea de a asculta, capacitatea de a analiza. I-am admirat forța de a comunica direct cu oamenii simpli dar și prestanța la reuniuni internaționale.</p>
<p>Cel mai adesea, am avut opinii asemănătoare. Cred că în ultimii douăzeci de ani s-a simțit lipsa unei prezențe mai consistente a sa în viața publică. Probabil că mulți îl vor prețui mai mult după ce nu mai este”, a scris Adrian Năstase într-o postare pe <span>blog</span>.</p>

]]></description>
    </item>
    <item>
      <title>„Iliescu m-a impresionat. Reper al democrației româneşti”. Reacție controversată a omului de încredere al lui Gigi Becali</title>
      <link>https://www.prosport.ro/diverse/iliescu-m-a-impresionat-reper-al-democratiei-romanesti-reactie-controversata-a-omului-de-incredere-al-lui-gigi-becali-20238990</link>
      <description><![CDATA[<img src="https://www.prosport.ro//wp-content/uploads/2025/08/„Iliescu-m-a-impresionat.-Reper-al-democratiei-romanesti.-Reactie-controversata-a-omului-de-incredere-al-lui-Gigi-Becali.jpg"/><br/><p>Omul de încredere al lui Gigi Becali a avut o reacție controversată la adresa lui Ion Iliescu, fostul președinte al României care s-a stins din viață în această după-amiază.</p>
<p>După 57 de zile de spitalizare la terapie intensivă, <span>Ion Iliescu a decedat la 95 de ani</span>. Moartea fostului președinte al României a stârnit un val de reacții critice, dar și pozitive. Unul dintre cei care l-au lăudat pe Ion Iliescu pentru realizările de după Revoluție este Mihai Stoica.</p>
<p>Declarația oficialului FCSB nu va fi apreciată de cei care încă îi poartă pică lui Ion Iliescu pentru ce s-a întâmplat în decembrie 1989, dar și în primii ani din era postdecembristă.</p>
<h2><span>Mihai Stoica, declarație controversată la adresa lui Ion Iliescu: „reper al democrației românești”</span></h2>
<p>La doar câteva ore de la încetarea din viață a unuia dintre cei mai controversați lideri ai României de după Revoluție, Mihai Stoica l-a omagiat în stilul său caracteristic. Deși era cunoscut faptul că Ion Iliescu a fost un mare fan al Rapidului, asta nu l-a deranjat pe oficialul FCSB să îl stimeze și să se declare impresionat de faptul că fostul președinte era la curent cu ce se întâmplă în lumea fotbalului.</p>
<blockquote><p>„L-am cunoscut pe Iliescu la începutul anilor 2000. Am fost impresionat pentru că nu credeam că Iliescu cunoștea fotbalul românesc atât de bine. Pentru mine, Ion Iliescu a fost un reper al democrației românești”, a declarat <span>Mihai Stoica.</span></p></blockquote>
<p>Omul de încredere al lui Gigi Becali l-a trecut pe Ion Iliescu în topul personalităților care l-au impresionat de-a lungul vieții.</p>
<blockquote><p>„N-a fost un personaj foarte simpatizat, dădea bine să-l înjuri pe Iliescu și dă în continuare. Am cunoscut doar 3 mari personalități care m-au impresionat foarte mult: Corneliu Vadim Tudor, Adrian Păunescu, Ion Iliescu.”, a mai spus oficialul roș-albaștrilor.</p></blockquote>
<h2><span>Decizia luată de FRF după moartea fostului președinte al României</span></h2>
<p>Ion Iliescu suferea de cancer pulmonar, iar în ultimele zile starea de sănătate s-a agravat, organele cedând, pe rând. La scurt timp de la aflarea veștii morții fostului președinte, <span>Federația Română de Fotbal a anunțat</span> că se vor ține momente de reculegere la partidele din această etapă a Cupei României, programate pe 6 și 7 august.</p>
<p>Înmormântarea fostului șef de stat va avea loc joi, 7 august. La ceremonia de la Cimitirul Ghencea vor participa doar membrii familiei și alți apropiați. Sicriul urmează să fie depus miercuri la Palatul Cotroceni, în Sala Unirii, iar publicul va avea acces în exteriorul clădirii unde va fi un spațiu special amenajat pentru lumânări și flori.</p>

]]></description>
    </item>
    <item>
      <title>Ion Iliescu a vrut să-i ofere lui Ion Țiriac gradul de general. Magnatul s-a dus la Cotroceni: „I-am zis asta”</title>
      <link>https://www.prosport.ro/diverse/ion-iliescu-a-vrut-sa-i-ofere-lui-ion-tiriac-gradul-de-general-magnatul-s-a-dus-la-cotroceni-i-am-zis-asta-20238884</link>
      <description><![CDATA[<img src="https://www.prosport.ro//wp-content/uploads/2025/08/Ion-Iliescu-a-vrut-sa-i-ofere-lui-Ion-Tiriac-gradul-de-general.-Magnatul-s-a-dus-la-Cotroceni-„I-am-zis-asta-1.jpg"/><br/><p>Ion Țiriac a fost așteptat de Ion Iliescu să îi ofere gradul de general, dar magnatul l-a refuzat pe președintele de la acea vreme.</p>
<p>Fostul tenismen român a recunoscut că a fost „milițian” pe vremea când la putere era Nicolae Ceaușescu. În anii 60, miliardarul era sublocotenent al secției de tenis de la Dinamo și timp de peste 20 de ani a încasat salariu de la Ministerul de Interne. Ion Iliescu era la un pas să îl facă general al Armatei Române, dar Ion Țiriac a refuzat.</p>
<h2><span>Ion Țiriac a refuzat funcția de general: „Nu merit”</span></h2>
<p>În urmă cu 21 de ani, <span>lui Ion Țiriac i s-a propus </span>funcția de general, dar a refuzat respectuos unul din cele mai înalte grade oferite sportivilor de performanță. A preferat să facă lobby pentru alți sportivi români de la acea vreme care au realizat performanțe mai mari decât fostul tenismen.</p>
<blockquote><p>„După Jocurile Olimpice de la Atena, eram pe listă și am fost aprobat de președintele de atunci (n.r. – Ion Iliescu) să primesc un grad de general. Respectuos, m-am dus la Cotroceni și am spus: „Domnule, nu vă supărați. Nu merit eu asta. Nu am fost nici campion mondial, nici campion olimpic.”</p>
<p>Nenea Ivan are mai multă nevoie de asta’. Și mi-am permis să spun chiar și numele Lipă”, dezvăluia în urmă cu câțiva ani, Ion Țiriac, la <span>GSP.</span></p></blockquote>
<p>A glumit pe seama faptului că bunul său prieten Ilie Năstase are grad de general și acum trebuie să îl numească „domnul general Năstase”.</p>
<blockquote><p>„Mă deranjează un singur lucru, că trebuie să-i spun lui Năstase domn general. Are grad de două ori mai înalt decât mine”, a adăugat fostul mare tenismen.</p></blockquote>
<h2><span>Ion Iliescu a murit la 95 de ani</span></h2>
<p>Primul președinte din era postdecembristă <span>s-a stins din viață la 95 de ani</span>. La scurt timp după ce a fost diagnosticat cu cancer pulmonar, Ion Iliescu a fost internat la spital, dar rând pe rând organele i-au cedat și doctorii nu au mai putut face nimic pentru a-l salva.</p>
<p>S-a stins din viață la ora 15:55, iar la scurt timp numeroase personalități și oameni politici au transmis condoleanțe familiei. Corpul neînsuflețit al lui Ion Iliescu va ajunge miercuri dimineață la Palatul Cotroceni. Pe sicriu va fi amplasat steagul României și o coroană de flori albe.</p>
<p>Înmormântarea va avea loc la Cimitirul Ghencea 3 în prezența familiei și a persoanelor apropiate fostului președinte. Publicul va avea acces miercuri, între orele 13-18, să depună flori și lumânări într-un spațiu special amenajat în afara Palatului Cotroceni.</p>

]]></description>
    </item>
    <item>
      <title>Ce s-a ales de Cristian Daminuță. A ajuns să lucreze la Aeroportul Internațional din Timișoara</title>
      <link>https://www.prosport.ro/diverse/ce-s-a-ales-de-cristian-daminuta-a-ajuns-sa-lucreze-la-aeroportul-international-din-timisoara-20238849</link>
      <description><![CDATA[<img src="https://www.prosport.ro//wp-content/uploads/2025/08/Ce-s-a-ales-de-Cristian-Daminuta.-A-ajuns-sa-lucreze-la-Aeroportul-International-din-Timisoara.jpg"/><br/><p>În 2010 semna contractul carierei cu AC Milan, iar acum Cristian Daminuță a ajuns să lucreze la Aeroportul Internațional din Timișoara.</p>
<p>Unul din marile talente ale fotbalului românesc nu a avut parte de un destin fericit după ce a plecat în străinătate și la doar 35 de ani a ajuns să lucreze ca agent de securitate pe un aeroport. <span>Cristian Daminuță i-a criticat recent </span>pe impresarii care l-au transferat de la Poli Timișoara fiindcă de atunci cariera sa a luat-o la vale chiar dacă a trecut pe la echipe precum Inter Milano și AC Milan.</p>
<h2><span>Cristian Daminuță și-a găsit de lucru la Aeroportul Internațional din Timișoara</span></h2>
<p>Cristian Daminuță s-a reprofilat la doi ani după retragerea oficială din fotbal, iar în prezent lucrează ca agent de pază la Aeroportul Internațional ”Traian Vuia” din Timișoara. Fotbalistul s-a dat de gol când a postat o imagine pe rețelele de socializare cu doi dintre fotbaliștii de la Universitatea de Vest din Timișoara.</p>
<blockquote><p>„Alături de campionii mei! Felicitări pentru Titlul European Universitar”, a scris Daminuță la poza distribuită pe rețelele de socializare.</p></blockquote>
<h2><span>Pe cine consideră vinovați pentru faptul că și-a pus cariera „pe butuci”</span></h2>
<p>Considerat unul dintre cei mai talentați jucători români, Cristian Daminuță ajungea, în 2008, la Inter Milano. A făcut o impresie bună la echipa Primavera a clubului, iar după ce a mai fost împrumutat la Dinamo și Modena a semnat cu AC Milan.</p>
<p>De aici a început declinul carierei lui Daminuță, transferul la gruparea „rossoneră” ridicând semne de întrebare. Chiar fostul fotbalist a lansat un atac la adresa celor care <span>au pus la cale acest transfer</span> și le-a atras atenția tinerilor jucători să aibă grijă cu ce impresari semnează.</p>
<p>El îi consideră vinovați pe frații Becali pentru declinul suferit în cariera de fotbalist. I-a atacat dur pe cei doi impresari, la scurt timp după ce Giovanni Becali a spus despre Romario Benzar că a contribuit la „distrugerea fotbalului românesc”.</p>
<blockquote><p>„Lumea a fost surprinsă atunci de transferul meu, crezând că am dat lovitura din punct de vedere financiar, în schimb eu mi-am semnat propria sentință a finalului carierei din punct de vedere sportiv!</p>
<p>Acest transfer a fost intermediat de cei mai cunoscuți impresari din istoria României, oameni cu state vechi în fotbal, care datorită influenței lor in fotbalul MONDIAL au făcut acest lucru să devină posibil. (…)</p>
<p>Vă mulțumesc tuturor celor care s-au implicat direct și indirect în eșecul meu în viața de fotbalist, dar știți și voi că viața va făcut să plătiți x2 pentru tot! ”, a transmis Daminuță pe rețelele de socializare.</p></blockquote>

]]></description>
    </item>
    <item>
      <title>Brad Pitt a dat lovitura: 545 de milioane de dolari pentru filmul „F1”, nou record personal!</title>
      <link>https://www.prosport.ro/diverse/brad-pitt-a-dat-lovitura-545-de-milioane-de-dolari-pentru-filmul-f1-nou-record-personal-20238577</link>
      <description><![CDATA[<img src="https://www.prosport.ro//wp-content/uploads/2025/08/Brad-Pitt-a-dat-lovitura-545-de-milioane-de-dolari-pentru-filmul-„F1-nou-record-personal.jpg"/><br/><p>Cel mai nou film cu Brad Pitt în rol principal rupe toate recordurile personale ale starului american, având deja încasări de peste 545 de milioane de euro.</p>
<p>Filmul „F1” redă drama curselor de Formula 1 și îl readuce în prim plan pe Brad Pitt într-un nou rol de senzație. La doar două luni de la lansare, filmul a depășit borna de 545 de milioane de dolari în încasări globale.</p>
<h2><span>„F1 The Movie”, cel mai profitabil film din cariera lui Brad Pitt: încasări de peste 545 de milioane de dolari</span></h2>
<p>Sunt aproape două luni de la lansarea „F1 The Movie”, filmul mult așteptat de fanii Formulei 1, dar și cei ai lui Brad Pitt. Filmul prezintă viața lui Sonny Hayes, fost pilot <span>interpretat de Brad Pitt</span>, și a coechipierului său, Joshua Pearce.</p>
<p>Brad Pitt joacă rolul unui fost pilot care decide să revină în competiții după 30 de ani pentru a salva echipa fictivă APXGP. Este o adevărată capodoperă cinematografică care a atras milioane de spectatori în cinematografe. Filmul redă extrem de bine experiența și adrenalina trăită la maximum pe circuitele de Formula 1. <span>Filmările au fost realizate </span>chiar în timpul sezonului 2023-2024, alături de piloți și echipe reale.</p>
<p>Celebrul actor nu a apelat la cascador și s-a antrenat intens pentru a putea conduce un monopost de F1. A experimentat pe pielea sa forța G la viteze de peste 290 de km/h.</p>
<blockquote><p>„Totul e real. Trebuie să faci exerciții speciale pentru gât. Și nici măcar nu simțim forțele G pe care le suportă piloții adevărați.”, a declarat starul de la Hollywood la premiera filmului.</p></blockquote>
<p>Filmul a avut un debut global fabulos cu încasări de peste 130 de milioane de euro, cea mai bună lansară a unui film al starului american. În cele două luni de când rulează în cinematografele din întreaga lume, „F1 The Movie” a realizat încasări de 545 de milioane de dolari.</p>
<p>A depășit deja cel mai profitabil film al actorului, „World War Z” (540 milioane dolari). Și pentru Apple Studios reprezintă cea mai de succes lansare cinematografică, depășind  pelicule vestite precum „Killers of the Flower Moon” și „Napoleon”.</p>
<p>Din distribuția peliculei fac parte nume sonore precum Javier Bardem, Damson Idris, Kerry Condon, Tobias Menzies și Kim Bodnia.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/R2Psqs0roW4?si=vecbbszBMg9XBsAJ" title="YouTube video player" width="560"></iframe></p>
<h2><span>Brad Pitt, despre colaborarea cu Lewis Hamilton: „E o bijuterie de om”<br/>
</span></h2>
<p>Septuplul campion mondial de Formula 1 a făcut parte din echipa de producători a acestui film. Lewis Hamilton l-a impresionat pe Brad Pitt. Actorul a avut numai cuvinte de laudă la adresa pilotului de la Ferrari cu care a colaborat foarte bine și de la care a învățat multe lucruri.</p>
<blockquote><p>„Când a venit Lewis Hamilton în proiect, abia atunci s-a dat undă verde. Pentru mine a mai fost nevoie de un simplu telefon ca să vin. Îmi amintesc că prima dată când ne-am văzut a fost mai puțin despre curse și mai mult despre a descoperi o bijuterie de om.</p>
<p>Dincolo de talent, campionii se remarcă prin felul în care se comportă și în care se confruntă cu lumea reală. Iar el este o bijuterie de om, un gentleman. Într-adevăr! Și apoi ajungi la expertiza pe care a adus-o acestui film.”, a declarat Brad Pitt, potrivit <span>Libertatea. </span></p></blockquote>

]]></description>
    </item>
  </channel>
</rss>
