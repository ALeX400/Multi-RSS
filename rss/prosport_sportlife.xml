<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac a mers la vot cu şapca MAGA pe care i-a dat-o cadou Donald Trump: „Să ni se audă glasul! Nu vrem război”</title>
      <link>https://www.prosport.ro/alte-sporturi/tenis/ion-tiriac-a-mers-la-vot-cu-sapca-maga-pe-care-i-a-dat-o-cadou-donald-trump-sa-ni-se-auda-glasul-nu-vrem-razboi-20173762</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-a-mers-la-vot-cu-sapca-MAGA-pe-care-i-a-dat-o-cadou-Donald-Trump-„Sa-ni-se-auda-glasul-Nu-vrem-razboi22.jpg"/><br/><p>Duminică, 18 mai 2025, Ion Țiriac (86 de ani) și-a îndeplinit rolul de cetățean model și a mers la vot pentru a participa activ la turul doi al alegerilor prezidențiale din România.</p>
<p>Cel mai bogat om al țării și-a făcut apariția la secția de votare deschisă la Liceul „Jean Monet” din București, iar pe capul său a putut fi observată șapca MAGA pe care i-a dat-o cadou nimeni altul decât Donald Trump (78).</p>
<h2><span>Reacția lui Ion Țiriac în ziua în care toți românii își aleg președintele! Magnatul și-a făcut apariția la vot cu șapca MAGA primită de la Donald Trump</span></h2>
<p>Ion Țiriac, cel mai bogat român de mulți ani de zile și un adevărat model pentru iubitorii sportului și sectorului antreprenorial, nu a putut omite importanța pe care ziua de duminică, 18 mai 2025, o are pentru viitorul țării.</p>
<p>Românii de pretutindeni își aleg președintele, cu ocazia turului doi al alegerilor, iar în primele ore ale zilei prezența la urne a fost cel puțin îmbucurătoare. În jurul orei 12:00, s-a estimat că peste 1.000.000 de români au votat în plus față de aceeași oră înregistrată la primul tur al alegerilor prezidențiale.</p>
<p>Ion Țiriac și-a făcut și el apariția la urne, iar locația în care a mers să pună ștampila pe buletinul de vot a fost Liceul „Jean Monet” din București.</p>
<p>Încă dinainte de a intra în cabina de vot, miliardarul a atras toate privirile alegătorilor, dar și a obiectivelor camerelor de filmat. Și asta pentru că Ion Țiriac a ales să își asorteze costumul elegant cu șapca MAGA pe care i-a dat-o cadou însuși protagonistul mișcării „Make America Great Again”, anume Donald Trump, cel de-al 45-lea și 47-lea președinte din istoria Statelor Unite ale Americii.</p>
<p>Imediat după ce a ieșit din cabina de vot, Ion Țiriac și-a îndeplinit rolul de model până la capăt și a oferit câteva declarații în fața reporterilor, evidențiind faptul că își dorește un președinte pentru România care să dea dovadă de demnitate și hotărâre.</p>
<blockquote><p>Eu și toți românii cred că ne dorim un președinte care să ne reprezinte și pe cei care l-am votat, dar și pe cei care am votat adversarul dumnealui, și pe cei care sunt în afara țării, adică pe toți românii. Mai important este, însă, să reprezinte țara. Noi, în ultimii ani, nu am fost reprezentați așa cum trebuie, ca țara care am fost, ca țara care suntem și țara pe care vrem să o câștigăm, să fim ceea ce am fost odată. Trebuie să-i facem pe partenerii noștri să ne înțeleagă că suntem granița Europei, că avem datoriile pe care le avem față de comunitatea în care suntem, de care ne-am achitat întotdeauna. Noul președinte ar trebui, cu o demnitate și cu o hotărâre tipic românească, să fie acolo și să ni se audă glasul. Nu vrem război, suntem la granița unui război, după părerea mea noul președinte ar trebui să vadă cum poate să scoată 5% din PIB pentru arme, mai bine să nu le scoată pentru arme și să vedem dacă nu le putem pune într-un fond global pe tot pământul ăsta, să vedem ce facem într-un viitor foarte apropiat, când o să fim 16 miliarde nu 8, cât suntem acum. Deci demnitate, hotărâre și să ne reprezinte pe toți românii și să ne adune la un loc. Pentru asta am venit aici, pentru asta am votat”, a declarat Ion Țiriac, după ce și-a exercitat votul la turul doi al alegerilor prezidențiale.</p></blockquote>
<h2><span>Ce a spus despre șapca MAGA primită de la Donald Trump</span></h2>
<p>În ceea ce privește șapca MAGA pe care Ion Țiriac a avut-o pe cap la secția de votare de la Liceul „Jean Monet” din Capitală, aceasta poate fi cumpărată de pe magazinul oficial care îi poartă numele lui Donald Trump. Este vorba despre modelul „45-57 MAGA hat – White/Gold”, care are un preț de achiziție de 55 de dolari.</p>
<p>Însă, exemplarul lui Ion Țiriac este cu totul și cu totul special, deoarece nu a fost achiziționat online, ci i-a fost oferit magnatului român de însuși Donald Trump.</p>
<blockquote><p>Șapca asta am primit-o de la domnul președinte Trump, când am primit-o era cu o lună înainte de alegeri, am avut plăcerea și onoarea să îl cunosc acum acum 40 de ani, când era un mare businessman și mi-am socotit eu datoria să spun că are un slogan foarte bun pentru Statele Unite. Acest slogan l-am împrumutat și eu pentru România și asta aș vrea eu, să aducem România acolo unde a fost odată, să ne respecte toți așa cum îi respectăm și noi. Să nu mai aștept 20 de ani pentru un Schengen, să nu mai așteptăm vizele de pomană și așa mai departe, suntem egali cu toții, chit că suntem o țară mult mai mititică decât marile puteri”, a completat Ion Țiriac.</p></blockquote>
<p><span>Ion Țiriac și Donald Trump au o relație apropiată</span>, iar magnatul român chiar a avut ocazia de a ieși „la bere” cu președintele SUA și de a merge la vânătoare cu fiul acestuia. Totodată, în cadrul unui eveniment la care a luat parte recent, <span>Ion Țiriac a rememorat și o glumă pe care a făcut-o la adresa lui Donald Trump</span>, cu mult timp în urmă, și pe care americanul nu a gustat-o cum se anticipa.</p>

]]></description>
    </item>
    <item>
      <title>Milionarul Adrian Mititelu a votat în finala George Simion – Nicuşor Dan: „Românii vor face azi istorie”</title>
      <link>https://www.prosport.ro/diverse/milionarul-adrian-mititelu-a-votat-in-finala-george-simion-nicusor-dan-romanii-vor-face-azi-istorie-20173815</link>
      <description><![CDATA[<img src="https://www.prosport.ro/wp-content/uploads/2025/05/Milionarul-Adrian-Mititelu-a-votat-in-finala-George-Simion-Nicusor-Dan-„Romanii-vor-face-azi-istorie22-1400x821.png"/><br/><p>Duminică, 18 mai 2025, afaceristul care deține clubul de fotbal FC U Craiova, milionarul Adrian Mititelu (57 de ani), și-a exercitat dreptul de care beneficiază ca cetățean al unei țări democratice și a votat în finala de la alegerile prezidențiale, George Simion (38) – Nicușor Dan (55).</p>
<p>Imediat după ce a introdus buletinul de vot în urnă, Mititelu a încărcat o fotografie pe rețelele de socializare. Iar în dreptul acesteia, antreprenorul și-a expus, pe scurt, gândurile.</p>
<h2><span>Toată România iese la vot pentru a decide finala George Simion – Nicușor Dan! Patronul FC U Craiova, Adrian Mititelu, reacție despre turul 2 al alegerilor prezidențiale</span></h2>
<p><span>George Simion și Nicușor Dan sunt protagoniști în turul 2 al alegerilor prezidențiale din România</span>, iar duminică, 18 mai 2025, până la ora 14:00, peste 7.000.000 de români și-au exercitat dreptul la vot, potrivit datelor afișate de Autoritatea Electorală Permanentă (AEP).</p>
<p>Vestea este îmbucurătoare, mai ales prin comparație cu felul în care au arătat lucrurile în primul tur. La data de 4 mai, până la ora 15:00, puțin peste 5.000.000 de români merseseră la urne pentru a pune ștampila pe un candidat. Așadar, diferența este una serioasă și toată țara așteaptă cu sufletul la gură primele exit-poll-uri, programate să fie date publicității după ora 21:00.</p>
<p>Până atunci, nume importante din sportul românesc dau dovadă de spirit civic și ies în număr mare la vot. Spre exemplu, <span>Ion Țiriac a mers la urne cu șapca MAGA pe care i-a dat-o cadou Donald Trump</span> și nu s-a sfiit să vorbească despre viitorul pe care îl dorește pentru România începând cu data de 19 mai.</p>
<p>La vot s-a prezentat și patronul clubului de fotbal FC U Craiova, Adrian Mititelu, care imediat după ce a ieșit din secția de votare a realizat o postare pe rețelele de socializare.</p>
<p>Mai întâi de toate, afaceristul a ținut să spună că și-a exercitat unul dintre cele mai importante drepturi ale sistemului democratic, dreptul la vot. Ulterior, Adrian Mititelu a adăugat:</p>
<blockquote><p>Am votat! Am rămas fidel valorilor EUROATLANTICE! Cred în România EUROPEANĂ! Românii azi vor trece un examen greu, vor face istorie!”, a scris Adrian Mititelu, pe <span>pagina sa de Facebook</span>, postarea sa reușind să adune câteva sute de aprecieri în doar o oră.</p></blockquote>
<h2><span>Detaliile vestimentare</span></h2>
<p>Dacă Ion Țiriac, în momentul în care s-a dus la secția de votare de la Liceul „Jean Monet” din București, a ales să își asorteze costumul cu șapca MAGA primită cadou de la Donald Trump, Adrian Mititelu s-a îmbrăcat într-un trening reprezentativ echipei de fotbal pe care o patronează, FC U Craiova.</p>
<p>Însă, la fel ca magnatul Țiriac, Adrian Mititelu a optat și el pentru o șapcă. Una pe care a putut fi văzut drapelul României, steagul reprezentativ Uniunii Europene și cel al Organizației Tratatului Atlanticului de Nord (NATO).</p>
<p><iframe allowfullscreen="allowfullscreen" frameborder="0" height="609" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fadrianmititelu.1968%2Fposts%2Fpfbid029UMSkoYTuWqjmGidj3n4BUBNgihoAsG6C8pfKR2dX8zR6jLey4C5nzdovkdqK5mZl&amp;show_text=true&amp;width=500" style="border: none; overflow: hidden;" width="500"></iframe></p>

]]></description>
    </item>
    <item>
      <title>Sorana Cîrstea, dată peste cap de vremea de la Bucureşti. Cum a ieşit îmbrăcată din casă: „Outfit de vară”</title>
      <link>https://www.prosport.ro/sport-life/sorana-cirstea-data-peste-cap-de-vremea-de-la-bucuresti-cum-a-iesit-imbracata-din-casa-outfit-de-vara-20173699</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-data-peste-cap-de-vremea-de-la-Bucuresti-Cum-a-iesit-imbracata-din-casa-Outfit-de-vara.jpg"/><br/><p>Jucătoarea de tenis Sorana Cîrstea (34 de ani) este în vacanță, motiv pentru care se află de mai multe zile în România.</p>
<p>Dar vremea de afară i-a creat probleme și a trebuit să folosească o altă vestimentație. Ținuta ei însă i-a luat prin surprindere pe apropiați, inclusiv pe iubitul Ion Ion Țiriac.</p>
<h2><span>Ce face Sorana Cîrstea la București după victoria istorică de la Madrid</span></h2>
<p>„Outfit summer” este ultima ei postare pe contul de Instagram, care este urmărit de aproape 300.000 de fani.</p>
<p>Și din punct de vedere sportiv lucrurile merg mai bine în ultima perioadă, iar acest vibe o face să aibă un alt ritm de viață. Și încearcă tot felul de haine pentru a fi în ton cu moda.</p>
<p><img alt="" class="aligncenter size-large wp-image-20173701" decoding="async" fetchpriority="high" height="1400" sizes="(max-width: 781px) 100vw, 781px" src="https://www.prosport.ro/wp-content/uploads/2025/05/sorana-cirstea-outfit-de-vara-781x1400.jpg" srcset="https://www.prosport.ro/wp-content/uploads/2025/05/sorana-cirstea-outfit-de-vara-781x1400.jpg 781w, https://www.prosport.ro/wp-content/uploads/2025/05/sorana-cirstea-outfit-de-vara-768x1377.jpg 768w, https://www.prosport.ro/wp-content/uploads/2025/05/sorana-cirstea-outfit-de-vara-857x1536.jpg 857w, https://www.prosport.ro/wp-content/uploads/2025/05/sorana-cirstea-outfit-de-vara.jpg 1080w" width="781"/></p>
<p>Alături de Ana Kalinskaia a câștigat, acum două săptămâni, a luat titlul în proba de dublu din cadrul turneului de tenis WTA 1.000 de la Madrid, dotat cu premii totale de 7.854.000 de euro, după ce a învins în finală cuplul Veronika Kudermetova (Rusia)/Elise Mertens (Belgia), cu 6-7 (10/12), 6-2, 12-10.</p>
<p>Pentru Cîrstea a fost al șaselea titlu WTA la dublu (precedentul obținut în 2019) și cel mai important, având alte cinci finale disputate.</p>
<ul>
<li>Sorana Cîrstea i-a dat pe spate pe spanioli. Ce au scris jurnaliștii iberici despre triumful fabulos de la Madrid</li>
</ul>
<h2><span>S-a retras de la Roma după succesul din capitala Spaniei</span></h2>
<p>Imediat după, la câteva zile, Sorana Cîrstea, locul 131 WTA, s-a retras însă de la turneul de categorie WTA 1000 de la Roma, cu premii totale de 6 milioane de euro.</p>
<p>Românca ar fi trebuit să dea pipet în primul tur pe sportiva americană Caroline Dolehide (73 WTA), dar a fost nevoită să se retragă din cauza unei accidentări la piciorul drept.</p>
<p>În locul ei, pe tabloul principal a ajuns ca lucky loser jucătoareea australiană Olivia Gadecki (92 WTA).</p>

]]></description>
    </item>
    <item>
      <title>Ce a postat Mădălina Ghenea în ziua în care noua iubită a milionarului Grigor Dimitrov, fostul partener al româncei, a scris că adoră „fiecare centimetru” din el</title>
      <link>https://www.prosport.ro/diverse/ce-a-postat-madalina-ghenea-in-ziua-in-care-noua-iubita-a-milionarului-grigor-dimitrov-fostul-partener-al-romancei-a-scris-ca-adora-fiecare-centimetru-din-el-20172894</link>
      <description><![CDATA[<img src="https://www.prosport.ro/wp-content/uploads/2025/05/Ce-a-postat-Madalina-Ghenea-in-ziua-in-care-noua-iubita-a-milionarului-Grigor-Dimitrov-fostul-partener-al-romancei-a-scris-ca-adora-„fiecare-centimetru-din-el.jpg"/><br/><p>Mădălina Ghenea a postat un mesaj emoționant însoțit de o galerie foto cu imagini din anumite momente ale vieții la scurt timp după ce noua iubită a lui Grigor Dimitrov i-a transmis un mesaj romantic bulgarului de ziua lui.</p>
<p>Din luna octombrie 2023, Mădălina Ghenea și Grigor Dimitrov <span>au decis să își separe drumurile.</span> Jucătorul de tenis a trecut rapid peste despărțirea de celebrul fotomodel și s-a afișat alături de Alize Lim. Totuși, a fost doar o aventură de moment cu fosta tenismenă, în prezent bulgarul având o relație cu actrița Eliza Gonzalez, care i-a transmis un mesaj plin de complimente pe rețelele de socializare în ziua în care sportivul a împlinit 34 de ani.</p>
<h2><span>Mădălina Ghenea încă pare afectată după despărțirea de Grigor Dimitrov</span></h2>
<p>Tenismenul bulgat a împlinit 34 de ani. Noua iubită, alături de care s-a afișat oficial în cadrul Festivalului de Film de la Cannes, i-a transmis un mesaj extrem de romantic pe rețelele de socializare. Actrița Eliza Gonzalez i-a transmis fostului iubit al Mădălinei Ghenea că e una din cele mai bune persoane pe care le-a întâlnit și pe care o admiră enorm, adorând „fiecare centimetru” din el.</p>
<blockquote><p>„Cea mai fericită aniversare pentru bărbatul visurilor mele. Grigor Dimitrov ești special. Ești cu adevărat omul meu preferat și nu pot să cred că am fost atât de norocoasă încât să te găsesc. Ai readus atât de multe în mine că nu am crezut vreodată că este posibil. Pentru cel mai bun, cel mai grijuliu om, admir fiecare centimetru din omul care ești și devii. Abia aștept să sărbătorim multe, multe altele pentru totdeauna. Te iubesc, G”, a notat Gonzalez, pe Instagram.</p></blockquote>
<p>La scurt timp de la postarea actriței mexicane, Mădălina Ghenea a publicat un mesaj emoționant pe rețelele de socializare, însoțit cu imagini care îi scot în evidență formele de invidiat și frumusețea răvășitoare, cel mai probabil pentru a-i atrage atenția fostului partener.</p>
<blockquote><p>„Dacă oamenii ar putea lua durerea pe care ți-au provocat-o, ți-ar lua și puterea pe care ai dobândit-o din ea”, a scris superbul fotomodel, pe Instagram.</p></blockquote>
<h2><span>Relația româncei cu celebrul tenismen a durat doar șapte luni</span></h2>
<p>Au trecut aproape doi ani de la despărțirea Mădălinei Ghenea de celebrul tenismen bulgar. Cei doi s-au cunoscut la începutul primăverii, în 2013, iar după<span> șapte luni de relație</span> au decis să își vadă fiecare de viața lui pe drumuri separate. Bărbatul e cunoscut pentru numele sonore din lumea showbiz-ului cu care a avut relații. Printre acestea se numără Serena Williams, Nicole Scherzinger sau Lolita Osmanova.</p>

]]></description>
    </item>
    <item>
      <title>Marea schismă din familia Beckham. Ce tabără au ales prințul Harry şi Meghan Markle: „Femeile care au stricat relațiile soților”</title>
      <link>https://www.prosport.ro/diverse/marea-schisma-din-familia-beckham-ce-tabara-au-ales-printul-harry-si-meghan-markle-femeile-care-au-stricat-relatiile-sotilor-20172812</link>
      <description><![CDATA[<img src="https://www.prosport.ro/wp-content/uploads/2025/05/Marea-schisma-din-familia-Beckham.-Ce-tabara-au-ales-printul-Harry-si-Meghan-Markle-„Femeile-care-au-stricat-relatiile-sotilor.jpg"/><br/><p>„Ruptura” din familia Beckham dintre Victoria, David și fiul lor cel mare, Brooklyn, a făcut ca prințul Harry și Meghan Markle să aleagă o tabără.</p>
<p><span>David Beckham este foarte afectat</span> de faptul că fiul său Brooklyn și soția acestuia, Nicola Petz, au decis să încheie orice legătură cu familia fostului fotbalist. Brooklyn și Nicola nu au fost prezenți la ultimele petreceri ale familiei, în special la cea în care tatăl său a celebrat împlinirea a 50 de ani.</p>
<p>Prințul Harry se cunoaște de multă vreme cu David Beckham, dar ca și în alte situații, a ales să urmeze calea soției și împreună cu actrița Meghan Markle i-au invitat pe Brooklyn și Nicola la o cină în California.</p>
<h2><span>S-au răcit relațiile dintre familia Beckham și celebrul cuplu regal: „Femeile care au stricat relațiile soților”</span></h2>
<p>Familia Beckham a avut o relație de prietenie de lungă durată în special cu prințul Harry, dar și cu soția acestuia, Meghan Markle. Legăturile dintre cele două cupluri s-au răcit după ce în presă au apărut informații legat de presupusele probleme cu care s-ar confrunta prințul Harry și soția acestuia. Meghan Markle i-a bănuit pe soții Beckham că ar fi „scurs” informații în presă, iar de aici a pornit un adevărat conflict, chiar dacă David Beckham a negat că ar fi discutat cu presa despre prietenii săi.</p>
<p>De când Brooklyn este certat cu părinții săi, prințul Harry a decis să treacă în tabăra fiului cel mare al fostului star britanic, dat fiind faptul că se regăsește în drama acestuia.</p>
<blockquote><p>„Harry știe bine situația și i-a oferit lui Brooklyn susținerea sa necondiționată, mai ales că el a trecut prin ceva similar. Nicola și Meghan au avut o conversație profundă, având în vedere că ambele au fost portretizate de media drept distrugătoare de familii, drept femeile care au stricat relațiile soților lor cu părinții”, a declarat o sursă, potrivit <span>Mirror.</span></p></blockquote>
<h2><span>Nicola Peltz, mărul discordiei din familia Beckham</span></h2>
<p>Brooklyn Beckham s-a căsătorit în 2022 cu actrița Nicola Peltz, dar părinții acestuia au fost mereu revoltați de decizia luată de fiul lor cel mare. Soții Beckham nu ar fi agreat niciodată această relație, iar din momentul căsătoriei lui Brooklyn cu Nicola, <span>relația cu părinții s-a răcit</span> din ce în ce mai mult.</p>
<p>Semnul că ruptura s-a produs total a fost dat de absența la aniversarea de 50 de ani a lui David Beckham. La petrecerea grandioasă de la Miami și-au făcut prezența doar doi dintre cei trei băieți, Romeo și Cruz, alături de fiica Harper.</p>
<p>„David este devastat, dar încearcă să se țină tare. Brooklyn și-a informat părinții de ceva vreme că el și soția lui nu vor participa. David și Victoria au sperat cu disperare că se vor răzgândi. E un cuțit în inimă că nu a participat la niciuna dintre petrecerile organizate de David Beckham cu ocazia împlinirii vârstei de 50 de ani și toată familia suferă.</p>
<p>Brooklyn e un băiat foarte bun și toată lumea îl iubește. Ei speră că problemele se pot rezolva curând”, a declarat o sursă apropiată de familia Beckham pentru <span>The Sun.</span></p>

]]></description>
    </item>
  </channel>
</rss>
