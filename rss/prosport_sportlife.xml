<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Violetta l-a „topit” pe celebrul milionar. Rusoaica a fost irezistibilă în club</title>
      <link>https://www.prosport.ro/diverse/violetta-l-a-topit-pe-celebrul-milionar-rusoaica-a-fost-irezistibila-in-club-20183172</link>
      <description><![CDATA[<img src="https://www.prosport.ro/wp-content/uploads/2025/05/Violetta-l-a-„topit-pe-celebrul-milionar.-Rusoaica-a-fost-irezistibila-in-club.jpg"/><br/><p>Un pilot de Formula 1 a uitat de startul slab de sezon și a petrecut în brațele unui celebru model rus imediat după Marele Premiu de la Monaco.</p>
<p>Violetta Bert a încins atmosfera într-un club de fițe din Monaco. Pe rețelele de socializare a circulat un video în care modelul rus dansează în compania lui Lewis Hamilton, septuplul campion mondial din Formula 1.</p>
<h2><span>Lewis Hamilton a trecut rapid peste despărțirea de Sofia Vergara: surprins în brațele unei rusoaice focoase</span></h2>
<p>Noul pilot de la Ferrari s-a distrat la maximum într-un club după ce a terminat cursa de la Monaco abia pe locul 5. Potrivit <span>Daily Mail</span>, britanicul a petrecut în compania unei blonde care este model și influencer rus. Frumoasa femeie are peste 800.000 de urmăritori pe Instagram și în ultimele zile a postat imagini din Monaco, semn că ar fi venit special pentru starul britanic.</p>
<p><span>Lewis Hamilton a trecut rapid peste despărțirea</span> de actrița Sofia Vergara. Cei doi nu și-au oficializat niciodată presupusa relație, dar la două luni de la prima întâlnire presa internațională a scris despre ruptura dintre cei doi. Anterior, a avut o relație cu modelul Camila Kendra și artista Nicole Scherzinger.</p>
<p>În imaginile surprinse de alți oameni în club, Hamilton apare îmbrăcat cu o vestă roșie și ochelari de soare albi. A dansat alături de frumoasa blondă punându-și mâinile în jurul taliei acesteia.</p>
<p>Violetta Bert a mai fost în lumina reflectoarelor când s-a zvonit că ar avea o relație cu Mykhailo Mydruk, de la Chelsea. Presupusa relație s-a încheiat anul trecut, iar modelul rus a fost văzută în Alpii francezi alături de un alt fotbalist, Weston McKennie, fostul mijlocaș de la Leeds.</p>
<h2><span>Start modest de sezon la noul constructor din Formula 1</span></h2>
<p>După 12 ani petrecuți la Mercedes, Lewis Hamilton a semnat cu marea rivală Ferrari. Nu s-a ridicat deloc la nivelul așteptărilor, iar în ultima etapă de circuit, de la Monaco,<span> le-a dat mari bătăi de cap</span> colegilor de la boxe după ce a făcut accident cu mașina. Aceștia s-au chinuit să repună mașina la punct pentru a fi gata de calificări. Și în timpul cursei au existat divergențe cu echipa, britanicul încheind abia pe locul 5.</p>
<blockquote><p>„Dacă maşina i se potriveşte, încă mai poate da randament la cel mai bun nivel. S-a văzut asta în China. Dar dacă îl compari cu Leclerc, e mult în spatele lui, mai ales în calificări. E adevărul pe care unii nu vor să îl audă acum, nu mai e cel mai tânăr pilot. Dacă îl compari cu Hamilton din urmă cu cinci sau zece ani, poţi vedea diferenţele”, a declarat Nick Heidfeld, potrivit<span> f1-insider.com.</span></p></blockquote>

]]></description>
    </item>
    <item>
      <title>Fostul atacant din Generația de Aur, șocat după ce a văzut moartea cu ochii: „A fost chemat doctorul să facă operații pe cord la 1 noaptea!”</title>
      <link>https://www.prosport.ro/diverse/fostul-atacant-din-generatia-de-aur-socat-dupa-ce-a-vazut-moartea-cu-ochii-a-fost-chemat-doctorul-sa-faca-operatii-pe-cord-la-1-noaptea-20183124</link>
      <description><![CDATA[<img src="https://www.prosport.ro/wp-content/uploads/2025/05/Fostul-atacant-din-Generatia-de-Aur-socat-dupa-ce-a-vazut-moartea-cu-ochii-„A-fost-chemat-doctorul-sa-faca-operatii-pe-cord-la-1-noaptea.jpg"/><br/><p>Fostul atacant din Generația de Aur a dezvăluit momentele teribile pe care le-a trăit în spital și cum a reușit să câștige cel mai dur meci al vieții sale.</p>
<p>În luna mai, Jean Vlădoiu a suferit un infarct cauzat de vestea trecerii în neființă a unei rude apropiate. A ajuns de urgență la spital și a fost internat la reanimare. Fostul fotbalist a povestit clipele șocante pe care le-a trăit după ce a văzut moartea cu ochii.</p>
<h2><span>Jean Vlădoiu, șocat de ce a trăit în spital după ce a făcut infarct: „Nu am putut dormi”</span></h2>
<p><span>Fostul internațional român a suferit un infarct</span> și a fost operat de urgență la un spital din Pitești. Medicii au intervenit de urgență și i-au montat 3 stenturi.</p>
<p>A petrecut câteva zile în spital după cumplitul eveniment și a dezvăluit că l-a șocat foarte tare ceea ce a văzut atunci când era internat la<span> terapie intensivă.</span> Nu s-a putut odihni deloc timp de trei zile și din cauza aparatelor care scoteau zgomote non-stop.</p>
<blockquote><p>„Emoțiile cele mai mari trăite au fost în acele șase zile cât am stat la terapie intensivă. Am fost șocat! Au fost multe cazuri de oameni salvați în ultimele secunde. Veneau oamenii la ora 11 noaptea, 12, ora 1 noaptea, deci a fost chemat doctorul să facă operații pe cord la acele ore!</p>
<p> </p>
<p>A fost șocant pentru unul ca mine, care nu prea am fost pe acolo. Asta m-a obosit mai mult. Nu am putut să dorm. Acele aparate nu îți poți imagina cum tot piuie indiferent de oră, non-stop, 24 din 24! În primele trei nopți nu am închis un ochi.”, a declarat Jean Vlădoiu, pentru <span>Cancan. </span></p></blockquote>
<h2><span>O boală ereditară l-a afectat pe fostul fotbalist și pe fratele lui: „Am moștenit-o de la mama”</span></h2>
<p>Jean Vlădoiu nu este străin de această afecțiune de care știe că suferă și fratele său, fiind transmisă genetic de la mama lor. La fel ca fostul internațional, fratele acestuia a fost operat, la doar 50 de ani, tot la Pitești unde i s-au pus 3 stenturi.</p>
<blockquote><p>„Noi avem o boală ereditară, am moștenit-o pe mama. Fratele meu, la vârsta de 50 de ani, a fost operat acolo, cu 3 stenturi. Domnul doctor Boțu este cel care s-a ocupat de mine.</p>
<p> </p>
<p>(n.r. despre posibila revenire în fotbal) Mă simt foarte bine, mă refac, nu pot să mă îndepărtez de fotbal indiferent ce se întâmplă. Dacă va veni o ofertă pentru mine să revin în fotbal, aș accepta fără niciun fel de probleme.”, a mai spus fostul sportiv.</p></blockquote>
<p>Jean Vlădoiu este una din legendele Stelei, reușind să cucerească de trei ori titlul alături de formația din Ghencea. A bifat peste 300 de meciuri în primul eșalon și a înscris peste 130 de goluri. De asemenea, a făcut parte din Generația de Aur alături de care a bifat cele mai mari performanțe ale „tricolorilor” din anii 90.</p>

]]></description>
    </item>
    <item>
      <title>Un festival de manele „închide” Arena Națională. FCSB și Dinamo, afectate!</title>
      <link>https://www.prosport.ro/fotbal-intern/superliga/un-festival-de-manele-inchide-arena-nationala-fcsb-si-dinamo-afectate-20183311</link>
      <description><![CDATA[<img src="https://www.prosport.ro/wp-content/uploads/2025/05/Un-festival-de-manele-„inchide-Arena-Nationala.-FCSB-si-Dinamo-afectate.webp"/><br/><p>Organizatorii unui festival de manele, aflat în 2025 la ediția de debut, tocmai au anunțat că evenimentul, care e programat în intervalul 1-2 august, va avea loc pe Arena Națională din București, cel mai mare stadion al țării.</p>
<p>Așadar, manelele vor răsuna în Bulevardul Basarabia din Capitală, în timp ce cluburi de fotbal precum FCSB și Dinamo vor trebui să își caute un alt stadion pe care să joace. Și asta pentru că în debutul lui august, Superliga va fi deja în plină desfășurare.</p>
<h2><span>Continuă să apară evenimentele extrasportive pe Arena Națională. FCSB și Dinamo, înștiințate de faptul că pe cel mai mare stadion al țării va avea loc un festival de manele</span></h2>
<p><span>Arena Națională din București va fi casă pentru o mulțime de evenimente extrasportive în vara anului 2025, inclusiv un festival al grătarului, anume GRILLFEST BBQ</span>, urmând să fie organizat pe cel mai mare stadion al României.</p>
<p>De asemenea, cum pe 2025 aproape că s-a umplut lista de rezervări, autoritățile din București au început deja să semneze contracte pentru închirierea stadionului din Bulevardul Basarabia în ceea ce privește anul 2026. Iar un prim eveniment despre care se știe că <span>va avea loc pe Arena Națională la anul este un concert Metalica</span>.</p>
<p>Totuși, printre puținele intervale de timp rămase disponibile pentru vara lui 2025, responsabilii din Capitală continuă să accepte propuneri de închiriere. Iar de curând, organizatorii unui festival de manele, aflat în acest an la ediția de debut, au anunțat că evenimentul lor va avea loc pe Arena Națională în perioada 1-2 august.</p>
<p>Festivalul în cauză se numește Festobal și va fi primul din România care va aduce pe scenă exclusiv interpreți de manele și trapanele, precum Tzancă Uraganu, Bogdan de la Ploiești, Adrian Minune, Luis Gabriel sau Iuly Neamțu:</p>
<blockquote><p>Vara asta nu e chill, e BALKAN VIBE! FESTOBAL primul festival de trapanele și manele din România cu cei mai virali artiști. Unde? Arena Națională. Când? 1 și 2 august 2025. Cine? Toți! Absolut toți! Fii acolo unde explodează vara! #festobal #manele #trapanele”, au transmis organizatorii festivalului de manele care va avea loc pe Arena Națională.</p></blockquote>
<p>De asemenea, biletele pentru eveniment au fost puse deja în vânzare. Iar un ticket simplu, pentru acces general, are un preț de 185 de lei la ora redactării acestui material. În schimb, pentru fanii care vor acces în zona VIP, prețurile biletelor vor începe de la 500 de lei. Însă, acestea nu pot fi cumpărate momentan.</p>
<h2><span>Când începe sezonul 2025 – 2026 din Superliga</span></h2>
<p>Așadar, în cazul în care vor avea programat un meci pe teren propriu în intervalul 1-2 august 2025, cluburi ca FCSB și Dinamo București vor trebui să își găsească un alt stadion pe care să evolueze.</p>
<p>Federația Română de Fotbal a anunțat încă din martie că sezonul competițional 2025 – 2026 din Superliga va debuta în weekendul 12-13 iulie:</p>
<blockquote><p>Comitetul Executiv al FRF a aprobat în ședința din 20 martie 2025 calendarul competițional al primului eșalon fotbalistic din România, sezonul 2025-2026. Prima etapă din viitorul sezon al SuperLigii este programată în weekend-ul 12-13 iulie, urmând a se intra în pauza de iarnă odată cu ultimul meci din etapa 21, programată în 20-21 decembrie 2025. SuperLiga se va relua în 17-18 ianuarie 2026, iar play-off-ul și play-out-ul vor începe în 14-15 martie 2026. Etapa 10 din play-off se va juca în 23-24 mai 2026. Supercupa României, ediția 2025, urmează să se dispute în săptămâna premergătoare startului noului sezon din SuperLiga”, se arată pe <span>FRF.ro</span>.</p></blockquote>

]]></description>
    </item>
    <item>
      <title>Soția fotbalistului de la FCSB a refuzat vacanțele exotice când a dat de bani mulți: „Ce să caut la Dubai, dacă nu am văzut Iașul? Eu am fost cu sapa, cu vaca”</title>
      <link>https://www.prosport.ro/sport-life/sotia-fotbalistului-de-la-fcsb-a-refuzat-vacantele-exotice-cand-a-dat-de-bani-multi-ce-sa-caut-la-dubai-daca-nu-am-vazut-iasul-eu-am-fost-cu-sapa-cu-vaca-20183126</link>
      <description><![CDATA[<img src="https://www.prosport.ro/wp-content/uploads/2025/05/Sotia-fotbalistului-de-la-FCSB-a-refuzat-vacantele-exotice-cand-a-dat-de-bani-multi.-„Ce-sa-caut-la-Dubai-daca-nu-am-vazut-Iasul.-Eu-am-fost-cu-sapa-cu-vaca-.jpeg"/><br/><p>Mădălina, soția lui Valentin Crețu, campionul din acest sezon cu FCSB, refuză și în ziua de azi vacanțele exotice, în Dubai de exemplu, deoarece, modestă din cale afară, a preferat să viziteze Iașul și zona Maramureșului.</p>
<p>Nevasta veteranului din flancul drept al „roș-albaștrilor” dezvăluie că provine dintr-o familie de la țară, fiind obișnuită cu muncile câmpului, să dea cu sapa și să meargă cu vaca la păscut.</p>
<h2><span>Soția lui Vali Crețu spune de ce refuză vacanțele exotice, chiar și după ce a dat de bani</span></h2>
<p>Partenera de viață a campionului Vali Crețu nu vrea nici acum, când <span>soțul său câștigă mii de euro lunar</span> de la Gigi Becali, să meargă în vacanțele scumpe în întreaga lume, pentru că felul ei de a fi nu este să cheltuie sume extravagante și preferă mai bine să viziteze locurile frumoase din România.</p>
<p>Soția veteranului din lotul lui Elias Charalambous povestește că provine dintr-o familie de la țară, fiind obișnuită cu viața grea, cu muncile câmpului, să dea cu sapa și să meargă cu vaca la păscut.</p>
<p>„La ceva timp (n.r. – după ce a început relaţia cu Valentin Creţu), eu i-am spus: &lt;&lt;Valentine, uite care e treaba. Sunt fată serioasă&gt;&gt;. Stăteam cu gazdă în oraş, fiind de la ţară. Mama muncea în Spania să mă ţină la şcoală, desi aveam şi bursă. Am muncit din clasa a X-a până în a XII-a. Mergeam la petrecerile cu copii şi mai primeam ceva bănuţi, trebuia să mă descurc cumva. I-am zis &lt;&lt;Sunt serioasă şi am planuri mari cu viaţa mea&gt;&gt;. Lui i s-a părut amuzant, dar a văzut apoi.<br/>
Galerie foto cu Mădălina Creţu, soţia fotbalistului de la FCSB</p>
<p>(n.r. – De ce nu se duc în vacanţe exotice, deşi îşi permit acum) Noi nu am plecat, pentru că… anul trecut, spre exemplu, am fi vrut şi noi să mergem prin alte locuri exotice, cum merg şi colegii lui Vali, dar eu aşa sunt şi îmi asum. &lt;&lt;Valentine, ce să caut la Dubai, dacă nu am văzut Iaşul, zona Maramureşului?&gt;&gt; Am vrut neapărat să ajung la Putna. Dumnezeu mereu a fost alături de noi în toate greutăţile, El ne-a scos din toate relele, din toate situaţiile, că ai noştri nu au avut cu ce să ne ajute. Doar că ne-au dat viaţă şi de aici a trebui să ne descurcăm”, a declarat Mădălina Creţu, la Liga Iubitelor de Fotbalişti de la <span>OrangeSport</span>.</p>
<figure aria-labelledby="figcaption_attachment_20176949" class="wp-caption aligncenter" id="attachment_20176949"><img alt="" class="size-full wp-image-20176949" decoding="async" fetchpriority="high" height="1300" sizes="(max-width: 941px) 100vw, 941px" src="https://www.prosport.ro/wp-content/uploads/2025/05/494356943_557898577371295_3772034443447491040_n.jpg" srcset="https://www.prosport.ro/wp-content/uploads/2025/05/494356943_557898577371295_3772034443447491040_n.jpg 941w, https://www.prosport.ro/wp-content/uploads/2025/05/494356943_557898577371295_3772034443447491040_n-768x1061.jpg 768w" width="941"/><figcaption class="wp-caption-text" id="figcaption_attachment_20176949">Foto Instagram Valentin Cretu</figcaption></figure>
<h2><span>Sinceră până la capăt. „Venim din familii modeste. Modeste e mult spus”</span></h2>
<p>Buzoieni amândoi, Vali și Mădălina au o poveste de viață dură. Cei s-au cunoscut întâmplător, la o trecere de pietoni din oraşul din Crâng. Momentele grele i-au unit și mai mult și i-au ajutat să răzbească în viață. <span>Femeia și-a dat seama încă de atunci</span> că dacă nu se „va pune cu burta pe carte”, va rămâne pentru totdeauna în satul natal.</p>
<p>„Când ne-am întâlnit, fiecare şi-a spus durerea. Provenim din familii cu probleme diverse, modeste. Toţi cei din satul meu, apropiaţii ne ştiu povestea. Venim din familii modeste. Modeste e mult spus, dar pentru noi şi cei apropiaţi suntem dovada vie că putem reuşi, chiar dacă am plecat de la zero. Noi am fost copii săraci, tata lucra pământul şi creştea animale, iar mama se chinuia cu câte un serviciu prin sat, ba în Spania la cules căpşuni. Ai noştri ne luau tot timpul la munca câmpului, mai ales pe mine. Mai am un frate mai mic cu cinci ani şi e greu… de primăvară până toamnă să stai cu sapa, grebla, cu toate…</p>
<p>Mi-am dat seama că dacă nu învăţ nu o să pot pleca de acolo şi asta am şi făcut. Eu mă plimbam cu vaca, mulgeam laptele şi-l duceam la lăptărie, iar eu eram contabilul casei. Am avut o copilărie grea (n.r. – emoţionată), dar faptul că am avut toate greutăţile astea de mică m-au întărit şi m-au ambiţionat. Am zis că nu se poate să mă chinui precum părinţii mei, precum mama, tata, că trebuie să fac altceva”, a mai spus Mădălina Creţu pentru sursa citată.</p>

]]></description>
    </item>
    <item>
      <title>Vedeta PRO TV a dezvăluit cum a scăpat de cancer. Prezentatorul a slăbit enorm: „Asta i-am zis copilului meu”</title>
      <link>https://www.prosport.ro/sport-life/vedeta-pro-tv-a-dezvaluit-cum-a-scapat-de-cancer-prezentatorul-a-slabit-enorm-asta-i-am-zis-copilului-meu-20183084</link>
      <description><![CDATA[<img src="https://www.prosport.ro/wp-content/uploads/2025/05/Vedeta-PRO-TV-a-dezvaluit-cum-a-scapat-de-cancer.-Prezentatorul-a-slabit-enorm.-„Asta-i-am-zis-copilului-meu-1400x788.png"/><br/><p>Mihai Dedu, fostul prezentator al știrilor sportive de la Pro TV, a făcut dezvăluiri terifiante despre cum a reușit să se vindece de cancer.</p>
<p>Ex-campionul național la atletism în proba de 400 m garduri a slăbit zeci de kilograme și povestește cum i-a dat teribila veste copilului său, cel care, până la urmă, s-a dovedit a fi „medicamentul” său în lupta cu nemiloasa boală.</p>
<h2><span>Cum a scăpat de cancer Mihai Dedu și ce rol a avut copilul său în teribila luptă cu boala</span></h2>
<p>Mihai Dedu, fostul prezentator al știrilor sportive de la Pro TV, a făcut dezvăluiri terifiante într-un podcast despre cum a reușit să descopere un cancer în fază incipientă și, mai mult decât atât, să se vindece de această boală incurabilă.</p>
<p>Ex-campionul național la atletism <span>a slăbit zeci de kilograme</span> și povestește cum i-a dat teribila veste copilului său, cel care, până la urmă, s-a dovedit a fi „leacul” său în lupta cu nemiloasa boală.</p>
<p>„Doctorul mi-a spus clar: nu e bine deloc. Era un început de cancer, iar dacă nu făceam acest control de rutină, probabil ar fi evoluat fără ca eu să știu. M-am dus acasă și le-am spus familiei. Au fost momente grele, atât pentru mine, cât și pentru ei.</p>
<p>Dar copilul meu a fost medicamentul de care am avut nevoie. I-am spus copilului: Dacă se întâmplă ceva cu tatăl tău, probabil atât a fost să fie. Dar deocamdată, există multă speranță, și trebuie să lupt”, a spus Mihai Dedu în <span>podcastul lui Damian Drăghici</span>.</p>
<p><img alt="" class="size-large wp-image-20183092" decoding="async" height="1400" sizes="(max-width: 1023px) 100vw, 1023px" src="https://www.prosport.ro/wp-content/uploads/2025/05/76009-Mediafax_Foto-Adrian_Stoicoviciu-1023x1400.jpg" srcset="https://www.prosport.ro/wp-content/uploads/2025/05/76009-Mediafax_Foto-Adrian_Stoicoviciu-1023x1400.jpg 1023w, https://www.prosport.ro/wp-content/uploads/2025/05/76009-Mediafax_Foto-Adrian_Stoicoviciu-768x1051.jpg 768w, https://www.prosport.ro/wp-content/uploads/2025/05/76009-Mediafax_Foto-Adrian_Stoicoviciu-1122x1536.jpg 1122w, https://www.prosport.ro/wp-content/uploads/2025/05/76009-Mediafax_Foto-Adrian_Stoicoviciu.jpg 1146w" width="1023"/></p>
<h2><span>Prezentatorul știe de unde i se trage. „Vicii, alimentație, job haotic și tensiune 21”</span></h2>
<p>Mihai Dedu recunoaște că stilul aiurea de viață pe care îl avea înainte i-ar fi putut declanșa boala. Viciile, alimentația, <span>jobul de la Pro TV</span>, stresul extrem și tensiunea arterială foarte mare au dus toate la nemilosul diagnostic.</p>
<p>„După ce am renunțat la sport, am început să iau în greutate. Mâncatul târziu, carbohidrații, stresul și oboseala s-au acumulat și am ajuns într-o stare de degradare fizică. Poate observam că mă îngraș, dar nu băgam de seamă, ziceam că mai e timp, m-am neglijat total. Ușor, ușor, lucrurile au scăpat de sub control: genunchii, șoldurile, tensiunea arterială era groaznică.</p>
<p>Toate se adună: problemele cu școala copilului, părinții, serviciul, nevasta… și toate acestea au contribuit la o revenire a kilogramelor. Am reușit să slăbesc cu dietă și alergare. La începutul anilor 2000, când s-a născut copilul meu, eram la 139 de kilograme, dar am reușit să ajung la 92”, a concluzionat prezentatorul de la Pro TV.</p>
<p> </p>
<p> </p>
<p> </p>
<p> </p>

]]></description>
    </item>
  </channel>
</rss>
