<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A furat peste 20 de milioane de dolari de la echipa de fotbal și i-a băgat la pariuri, iar apoi a cerut despăgubiri de 250 de milioane!</title>
      <link>https://www.prosport.ro/diverse/a-furat-peste-20-de-milioane-de-dolari-de-la-echipa-de-fotbal-si-i-a-bagat-la-pariuri-iar-apoi-a-cerut-despagubiri-de-250-de-milioane-20273809</link>
      <description><![CDATA[<img src="https://www.prosport.ro//wp-content/uploads/2025/09/A-furat-peste-20-de-milioane-de-dolari-de-la-echipa-de-fotbal-si-i-a-bagat-la-pariuri-iar-apoi-a-cerut-despagubiri-de-250-de-milioane.jpg"/><br/><p>Fostul manager financiar al echipei NFL Jacksonville Jaguars a furat peste 20 de milioane de dolari din cadrul clubului și i-a băgat la pariuri, iar ce a urmat e demn de un scenariu de film.</p>
<p>Amit Patel a fost condamnat la șase ani și jumătate pentur fraudă fiscală. Bărbatul a furat peste 20 de milioane de dolari folosind programul organizației clubului din NFL pentru carduri de credit virtuale.</p>
<p>A folosit banii pentru a-și cumpăra mașini, apartamente de lux, dar și pentru a juca la pariuri. Cea mai mare sumă a investit-o pe un site de pariuri online, iar în 2024 Jacksonville Jaguars a solicitat restituirea unei părți a sumei furate de către propriul angajat. Patel a intentat un proces împotriva <span>casei de pariuri</span> căreia îi cere 250 de milioane de dolari.</p>
<h2><span>Motivul incredibil pentru care un bărbat a solicitat daune de 250 de milioane de dolari unei case de pariuri</span></h2>
<p>O sumă uriașă din conturile unui club de fotbal american a fost băgată la pariuri de un angajat. Amit Patel și-a dus dependența pentru pariuri la un alt nivel. Fostul manager financiar de la Jacksonville Jaguars a găsit o găselniță prin care a sustras nu mai puțin de 22 de milioane de dolari din cadrul clubului.</p>
<p>Ceea ce a făcut interesant cazul bărbatului e ce a ajuns să facă cu banii și ce solicită în prezent. Din banii furați și-a cumpărat numeroase bunuri, iar o parte din bani i-a investit în criptomonede. 20 de milioane de euro i-a „tocat” la păcănele online.</p>
<p>Clubul a solicitat anul trecut restituirea unei <span>părți din bani </span>de la casa de pariuri, dar nu a avut câștig de cauză deoarece deținătorii agenției au considerat că banii au fost încasați pe căi legale, nefiind problema lor cum a obținut Patel acea sumă fabuloasă. Totuși, agenția a decis să restituie o parte din bani pentru a rămâne în relații bune cu conducerea clubului, pentru viitoare colaborări.</p>
<p>Pentru fapta sa, Patel a primit o condamnare la șase ani și jumătate de închisoare. A fost acuzat de fraudă organizată, iar Jacksonville Jaguars i-a cerut daune de peste 66 de milioane de dolari. La rândul său, bărbatul a dat în judecată casa de pariuri, cerând 250 de milioane de dolari fiindcă compania ar fi profitat de dependența sa de jocurile de noroc.</p>
<p>Într-un interviu pentru CNN, Patel a dezvăluit ce voia avea cu banii. Dacă planul său avea succes și câștiga la pariuri, ar fi returnat toată suma clubului.</p>

]]></description>
    </item>
    <item>
      <title>Transformarea lui Adrian Mititelu jr. A ajuns un pachet de muşchi după problemele pe care le-a avut</title>
      <link>https://www.prosport.ro/diverse/transformarea-lui-adrian-mititelu-jr-a-ajuns-un-pachet-de-muschi-dupa-problemele-pe-care-le-a-avut-20273842</link>
      <description><![CDATA[<img src="https://www.prosport.ro//wp-content/uploads/2025/09/Transformarea-lui-Adrian-Mititelu-jr.-A-ajuns-un-pachet-de-muschi-dupa-problemele-pe-care-le-a-avut.jpg"/><br/><p>Adrian Mititelu jr. a avut probleme de sănătate în ultimul an, dar acum a ajuns să fie din nou un pachet de mușchi și se mândrește cu asta pe rețelele sociale.</p>
<p>La începutul anului trecut, fiul patronului de la FCU Craiova ajungea de urgență la spital din cauza unei supradoze cu pastile antidepresive. Era un an extrem de dificil pentru Adrian Mititelu jr., iar <span>ProSport </span>publica imagini la scurt timp după ce a ieșit din comă. Era vizibil slăbit, iar diferența după mai bine de un an și jumătate e uriașă. Acum a postat pe internet o imagine din sala de forță unde se antrenează din greu să revină la forma din urmă cu câțiva ani.</p>
<h2><span>Adrian Mititelu jr., transformare radicală, după problemele cu care s-a confruntat în ultimii ani</span></h2>
<p>Fiul lui Adrian Mititelu nu a avut parte de prea multă liniște în ultimii ani. A trebuit să aibă grijă de echipă cât timp tatăl său a fost la închisoare, a avut probleme și cu ANAF, fiindu-i pus sechestru anul trecut pe mai multe mașini de lux, dar punctul culminant a fost atunci când a ajuns în comă la spital după ce a luat mai multe pastile antidepresive.</p>
<p>A fost găsit inconștient în casă de un prieten, iar tatăl său a exclus atunci varianta unei tentative de suicid. Adrian Mititelu jr.<span> a stat în comă zece ore</span>, medicii reușind în cele din urmă să îl stabilizeze.</p>
<blockquote>
<p id="p-5">„Le mulțumesc mult pe această cale. Mi-au spus că, dacă mă găseau cu câteva minute mai târziu, nu mai aveau ce face! Am luat mai multe, nu mai stiu ce… dar au fost amestecate. În momentul de față sunt stabil, mă simt bine. Sper ca în 2-3 zile să ies din spital”, spunea Adrian Mititelu jr, pentru <span>Fanatik.</span></p>
</blockquote>
<p>La mai bine de un an de la acel incident, tânărul a postat o imagine de la sală în care le arată fanilor că a reușit să revină la forma de altădată, după ce în 2024 era surprins pe holurile spitalului slăbit și lipsit de energie.</p>
<h2><span>Investiții de 400.000.000 de euro în 2.000 de apartamente</span></h2>
<p>La începutul acestui an, fiul lui Adrian Mititelu a anunțat un proiect grandios în care se va implica. A promovat un proiect rezidențial a cărui valoare va depăși peste 400 de milioane de euro.</p>
<p>Blocurile vor fi amplasate pe Calea Severinului, în Craiova. Craiovița Paradise este proiectul imobiliar unde proprietarii celor 2.000 de locuințe vor avea acces la zonă de office, un stadion, spațiu de agrement, parc de 10 ha, Promenada Craiova Mall și două hypermarketuri.</p>

]]></description>
    </item>
    <item>
      <title>Simona Halep a dat de gustul libertății și de bucuria sportului pentru bogătași. S-a relaxat la piscină și a jucat golf</title>
      <link>https://www.prosport.ro/diverse/simona-halep-a-dat-de-gustul-libertatii-si-de-bucuria-sportului-pentru-bogatasi-s-a-relaxat-la-piscina-si-a-jucat-golf-20273234</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-a-dat-de-gustul-libertatii-si-de-bucuria-sportului-pentru-bogatasi.-S-a-relaxat-la-piscina-si-a-jucat-golf.jpeg"/><br/><p>Simona Halep (33 de ani) a pus racheta de tenis în cui și a dat de gustul libertățiii, dar și de bucuria sportului pentru bogătași.</p>
<p>Fără un program strict, așa cum avea când era în circuit, fostul lider mondial se relaxează la piscină și joacă golf la un complex de lângă București, unde <span>recent și-a achiziționat o vilă</span>, după ce și-a vândut casa în care a locuit cu fostul soț.</p>
<h2><span>Simona Halep a dat de gustul libertății și de bucuria golfului</span></h2>
<p>Fostul lider WTA are o vilă în complexul „National Golf &amp; Contry Club” și acum împărtășește parte din momentele sale cu fanii care o urmăresc pe social media, așa cum s-a întâmplat și în acest weekend, în care s-a bucurat de relaxare la piscină, dar și de o partidă de golf.</p>
<p>Simona Halep și-a anunțat retragerea din activitate în timpul turneului WTA 250 Transylvania Open de la Cluj. În ultimii doi ani, Simona Halep a trecut printr-o perioadă extrem de dificilă, care a erodat-o, în primul rând mental, de la suspendarea din tenis la revenirea în circuit, dar fără succesul care o consacrase. Astfel, decizia de a se retrage a venit natural, în termenii stabiliți de fostul lider mondial, pe teren.</p>
<p>După retragere, Simona Halep nu a dispărut din lumina reflectoarelor, fiind prezentă la o serie de evenimente naționale, precum dezvelirea noului frontispiciu al Centrului Național de Tenis care îi poartă numele sau participarea la un meci demonstrativ la turneul WTA de la Iași, din vară. De asemenea, Simona Halep a fost o prezență remarcabilă la <span>Wimbledon, la finala feminină</span>.</p>
<h2><span>Simona Halep are 24 de titluri în carieră. Două sunt de Grand Slam</span></h2>
<p>În octombrie 2017, Simona Halep a devenit numărul 1 mondial,  după turneul China Open (Beijing), iar în palmaresul său are 24 de titluri, din care două sunt majore.</p>
<p>Halep a câștigat primul său Grand Slam în 2018, la Roland Garros, după finala cu Sloane Stephens, scor 3-6, 6-4, 6-1. Al doilea titlu de Grand Slam a fost cel de la Wimbledon, din 2019, după o finală spectaculoasă în fața legendarei Serena Williams, scor 6-2, 6-2.</p>
<p>Celelalte trofee WTA pe care le-a câștigat Simona Halep de-a lungul carierei sunt:  Nurnberg, ‘s-Hertogenbosch, Budapesta, New Haven, Moscova și Sofia, în 2013; Doha și București, în 2014; Shenzhen, Dubai și Indian Wells, în 2015; Madrid, București și Montreal, în 2016; Madrid, în 2017; Montreal și Shenzhen, în 2018, la acesta din urmă a câștigat și în proba de dublu, alături de Irina Begu; Dubai, Praga și Roma, în 2020; Toronto și Melbourne, în 2022.</p>
<p>Simona Halep a fost o figură emblematică și pentru echipa României, cu care a participat la Jocurile Olimpice Londra 2012, respectiv la Fed Cup (în prezent Billie Jean King Cup), în 2010, 2012 și 2014-2019. Cel mai bun rezultat pe echipe a fost consemnat în 2019, când România a fost la doar un singur pas de finala competiției, după ce a pierdut, dramatic, în meciul decisiv, cu reprezentativa Franței.</p>
<p>Simona Halep a câștigat din tenis peste 40,2 de milioane de dolari, potrivit site-ului <span>WTA Tennis.</span></p>

]]></description>
    </item>
    <item>
      <title>A murit Ricky Hatton! Celebrul campion mondial la box avea doar 46 de ani</title>
      <link>https://www.prosport.ro/alte-sporturi/box/a-murit-ricky-hatton-celebrul-campion-mondial-la-box-avea-doar-46-de-ani-20272479</link>
      <description><![CDATA[<img src="https://www.prosport.ro//wp-content/uploads/2025/09/A-murit-Ricky-Hatton-Celebrul-campion-mondial-la-box-avea-doar-46-de-ani-1400x902.png"/><br/><p>Duminică, 14 septembrie 2025, fostul mare boxer Ricky Hatton a murit la vârsta de doar 46 de ani, șocând întreaga lume a sportului.</p>
<p>Ex-pugilistul, care s-a luptat inclusiv cu Floyd Mayweather (48 de ani), a fost găsit fără suflare în locuința sa din Manchester, potrivit primelor informații.</p>
<h2><span>Ricky Hatton a murit la vârsta de 46 de ani, fix când se pregătea să revină în ring. Primele detalii despre decesul fostului campion mondial</span></h2>
<p>Ricky Hatton, ex campion mondial, declarat „Luptătorul Anului 2015” în Marea Britanie, a murit la vârsta de doar 46 de ani, fiind găsit fără suflare în propria casă din Manchester, potrivit <span>The Sun</span>.</p>
<p>Din primele informații, decesul s-a produs din cauze naturale, iar poliția nu a deschis un dosar pentru moarte suspectă.</p>
<p>„Putem confirma că am găsit un corp la o adresă de pe Bowlacre Road, în Gee Cross, la ora 6:45 în această dimineață, duminică, 14 septembrie. Decesul nu este considerat suspect”, a declarat un purtător de cuvânt al Poliției din Greater Manchester.</p>
<h2><span>Se pregătea să revină în ring</span></h2>
<p><span>Ricky Hatton s-a retras din boxul profesionist în 2012</span>, iar ulterior s-a confruntat cu multiple dificultăți, <span>inclusiv probleme de sănătate mintală și dependență de droguri</span>. Hatton a vorbit deschis despre situația dramatică prin care a trecut, iar în ultimii ani părea că a renăscut. În plus, asemenea foștilor mari boxeri care au revenit în ring pentru lupte demonstrative sau nu, Ricky Hatton decisese și el să facă acest pas.</p>
<p>Astfel, la data de 2 decembrie 2025, într-un eveniment organizat la Dubai, Ricky Hatton trebuia să îl înfrunte pe Eisa Al Dah, un pugilist din Emiratele Arabe Unite.</p>
<p>Ricky Hatton urma să împlinească vârsta de 47 de ani la data de 6 octombrie 2025.</p>
<h2><span>Ricky Hatton vs. Floyd Mayweather</span></h2>
<p>În perioada 1997-2012, Ricky Hatton a cucerit mai multe centuri recunoscute la nivel mondial, iar poate cea mai importantă luptă în care a fost implicat a rămas cea cu Floyd Mayweather. În 2007, în cadrul unei gale organizate la MGM Grand Garden Arena din Las Vegas, Nevada, britanicul l-a înfruntat pe legendarul boxer american. Însă, Floyd Mayweather, care nu a fost învins nici măcar o dată în întreaga carieră de la profesioniști, s-a dovedit a fi mai bun și a câștigat bătălia în runda a zecea, prin TKO.</p>
<h2><span>Reacții din lumea boxului și nu numai</span></h2>
<p>Amir Khan, de asemenea ex-campion mondial pentru Marea Britanie, a scris o postare emoționantă pe platformele de socializare:</p>
<p>„Astăzi l-am pierdut nu doar pe unul dintre cei mai mari boxeri ai Marii Britanii, ci și pe un prieten, mentor, un războinic… L-am pierdut pe Ricky Hatton”, a scris Amir Khan.</p>
<p>Anthony Fowler, boxer olimpic, a transmis:</p>
<p>„Nu pot să cred. Odihnește-te în pace, Ricky Hatton”, a scris Fowler.</p>
<p>Inclusiv controversatul jurnalist Piers Morgan a postat un mesaj pe platforma X:</p>
<p>„Odihnește-te în pace, Ricky „Asasinul” Hatton. 46 de ani… Găsit decedat în domiciliul său din Manchester, poliția spune că nu există circumstanțe suspecte. Ce veste incredibil de tristă”, a scris Piers Morgan.</p>

]]></description>
    </item>
    <item>
      <title>Investiție de 74 de milioane de euro într-un stadion aflat într-un teritoriu „de la capătul lumii”</title>
      <link>https://www.prosport.ro/diverse/investitie-de-74-de-milioane-de-euro-intr-un-stadion-aflat-intr-un-teritoriu-de-la-capatul-lumii-20272418</link>
      <description><![CDATA[<img src="https://www.prosport.ro//wp-content/uploads/2025/09/Investitie-de-74-de-milioane-de-euro-intr-un-stadion-aflat-intr-un-teritoriu-„de-la-capatul-lumii-1400x860.png"/><br/><p>Guvernele din Australia și Tasmania sunt gata să facă, la comun, o investiție de multe milioane de euro într-un stadion aflat într-un teritoriu „de la capătul lumii”.</p>
<p>Este vorba despre stadionul „Universitatea din Tasmania”, aflat în York Park, pe insula situată la sud de Melbourne.</p>
<h2><span>Tasmania va intra în Liga Australiană de Fotbal! Stadionul din York Park, Launceston, va fi modernizat copios</span></h2>
<p>Guvernul din Tasmania, cu ajutorul Guvernului din Australia, a început de curând modernizarea stadionului din York Park, Launceston, care a fost construit în 1921.</p>
<p>Potrivit <span>Pulse Tasmania</span>, arena va avea nevoie, pentru a se ridica la standardele actuale, de o investiție de 130 de milioane de dolari, adică aproximativ 110 milioane de euro. Însă, proiectul va fi finanțat la comun de cele două guverne menționate și fiecare parte va contribui cu jumătate din sumă.</p>
<p>Arena ar trebui să fie gata în octombrie 2027, iar ulterior, Tasmania va fi introdusă oficial în Liga Australiană de Fotbal, atât cu o echipă masculină, cât și cu una feminină.</p>
<p>„Este un proiect care creează locuri de muncă pe plan local și va stimula activitatea economică regională. În același timp, va evidenția și capacitatea de construcție a Tasmaniei de Nord. Această reamenajare este o oportunitate fantastică pentru noi toți, inclusiv pentru subcontractanții și furnizorii noștri. Putem realiza un proiect plin de satisfacții și provocator în același timp, contribuind la dezvoltarea unei locații emblematice din Tasmania”, a declarat Craig Edmunds, președintele companiei Fairbrother, care a câștigat licitația pentru <span>lucrările de modernizare ale stadionului</span>.</p>
<h2><span>Ce presupune modernizarea</span></h2>
<p>În prezent, stadionul mai poate găzdui doar aproximativ 9.000 de persoane. Însă, în 2027, după ce renovările vor fi gata, se estimează că peste 17.000 de oameni vor putea încăpea <span>în tribunele stadionului</span> „Universitatea din Tasmania”.</p>
<p>„Va fi realizată o tribună nouă pe partea de vest, iar tribuna de pe partea de est va fi reamenajată. De asemenea, vizitatorii vor avea parte de o mulțime de noi facilități”, se arată pe Pulse Tasmania.</p>
<p>Tasmania este cel mai mic stat al Australiei, fiind localizat pe insula cu același nume din sudul orașului Melbourne. Așadar, pentru a ajunge din România în Tasmania este nevoie de o durată de peste 20 de ore de zbor.</p>
<p>Pe de altă parte, se crede că primii locuitori ai Tasmaniei s-au stabilit pe insulă cu 25 de mii de ani înainte de sosirea europenilor pe teritoriul respectiv. Primul astfel de episod s-a consemnat în 1642, când olandezul Abel Tasman, cel care a și „botezat” insula, a acostat în Tasmania.</p>

]]></description>
    </item>
  </channel>
</rss>
