<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ilie Bolojan a băgat România în austeritate și vor să-i dea jos Guvernul. Gigi Becali știe deja rezultatul votului: „Nici 1 la sută șansă nu are!”</title>
      <link>https://www.prosport.ro/diverse/ilie-bolojan-a-bagat-romania-in-austeritate-si-vor-sa-i-dea-jos-guvernul-gigi-becali-stie-deja-rezultatul-votului-nici-1-la-suta-sansa-nu-are-20266783</link>
      <description><![CDATA[<img src="https://www.prosport.ro//wp-content/uploads/2025/09/Ilie-Bolojan-a-bagat-Romania-in-austeritate-si-vor-sa-i-dea-jos-Guvernul.-Gigi-Becali-stie-deja-rezultatul-votului-„Nici-1-la-suta-sansa-nu-are.jpg"/><br/><p>Partidele din Opoziție au depus patru moțiuni împotriva măsurilor de austeritate impuse de Guvernul condus de Ilie Bolojan, iar Gigi Becali știe deja care va fi rezultatul așa că nu se va prezenta.</p>
<p>Parlamentul s-a reunit astăzi, 7 septembrie, într-o ședință comună a Camerei Deputaților și Senatului pentru a dezbate cele 4 moțiuni de cenzură depuse de partidele AUR, SOS și POT.</p>
<p>Aceste moțiuni de cenzură sunt împotriva actualului Guvern din cauza <span>proiectelor privind măsurile fiscale</span> pe care Ilie Bolojan și le-a asumat astfel că nu a mai fost necesar să treacă prin votul Parlamentului înainte de aplicare. Parlamentarii vor vota pentru menținerea sau schimbarea conducerii Guvernului, dar Gigi Becali nu crede că va trece vreo moțiune.</p>
<h2><span>Gigi Becali știe care sunt șansele să treacă moțiunile de cenzură în Parlament: „Nu va cădea Guvernul. Cine să vină?”</span></h2>
<p>Patronul FCSB a obținut un loc de deputat la alegerile parlamentare de anul trecut din postura de membru al partidului AUR. După alegerile prezidențiale de la începutul acestui an, s-a certat cu George Simion și a ieșit din partid, astfel că va continua ca deputat independent până la finalul mandatului.</p>
<p>Gigi Becali nu și-a anunțat prezența la votul moțiunilor depuse de fostul său partid la adresa <span>Guvernului Bolojan.</span> Pentru latifundiarul din Pipera e mai important să ajungă la hram la Sinaia decât să fie prezent în Parlament și să voteze dacă e bine sau nu să fie schimbat actualul Guvern. El e convins deja că nu va trece nicio moțiune de cenzură.</p>
<blockquote><p>„Mâine sunt la un hram la Sinaia. Ca atare, mai importantă e Sfânta Liturghie decât votul ăsta pentru moțiune. Nu e important că este formal, nu va cădea Guvernul. Eu am vorbit cu oameni care decid în partide. Nici 1% șansă să treacă vreo moțiune. Să zicem, ipotetic, cade Guvernul. Și cine vine? Care partid și care oameni să vină?”, a transmis Gigi Becali, la România TV.</p></blockquote>
<h2><span>Moțiunile de cenzură nu au voturile necesare să treacă mai departe</span></h2>
<p>În momentul în care au fost citite moțiunile, sala de plen era aproape goală. Chiar și mulți dintre aleșii Opoziției au lipsit, deși prezența lor era cea mai importantă în această zi în care partidele aflate în Opoziție încearcă să schimbe Guvernul Bolojan. Dintre cei 464 de senatori și deputați, doar 172 și-au înregistrat prezența fizică sau online.</p>
<p>Pentru a putea trece o moțiune de cenzură în Parlament e nevoie de o majoritate de jumătate plus unu. Astfel, Opoziția are nevoie de minimum 233 de voturi, ceea ce e aproape imposibil dat fiind faptul că partidele aflate la guvernare dețin o majoritate de 70% în Parlament.</p>

]]></description>
    </item>
    <item>
      <title>„Asta a fost greșeala mea”. Dan Alexa s-a mutat din București din cauza Anamariei Prodan</title>
      <link>https://www.prosport.ro/diverse/asta-a-fost-greseala-mea-dan-alexa-s-a-mutat-din-bucuresti-din-cauza-anamariei-prodan-20266629</link>
      <description><![CDATA[<img src="https://www.prosport.ro//wp-content/uploads/2025/09/„Asta-a-fost-greseala-mea.-Dan-Alexa-s-a-mutat-din-Bucuresti-din-cauza-Anamariei-Prodan-1400x787.jpg"/><br/><p>Dan Alexa a făcut recent noi dezvăluiri despre altercația cu Anamaria Prodan, petrecută la finalul partidei Astra Giurgiu – FC Botoșani, scor 2-2.</p>
<p>În 2019, Dan Alexa a fost lovit în figură de Anamaria Prodan. Incidentul a fost filmat, încărcat pe internet și s-a viralizat rapid.</p>
<h2><span>Dan Alexa s-a mutat din Capitală din cauza Anamariei Prodan: „Am luat decizia să mă rup de București”</span></h2>
<p>Odată la ceva timp, apar noi detalii despre interacțiunea celebră dintre <span>fostul mijlocaș și Anamaria Prodan</span>, când renumita impresară i-a aplicat o lovitură în față lui Dan Alexa, la finalul remizei dintre Astra Giurgiu și FC Botoșani (2-2).</p>
<p>De această dată, Dan Alexa a vorbit deschis despre modul în care conflictul cu Anamaria Prodan i-a influențat atât viața personală, cât și cariera profesională. Totodată, „chirurgul” și-a asumat o parte din responsabilitate pentru reacția impulsivă a impresarei și a discutat despre perioada de izolare pe care a traversat-o după incident.</p>
<p>„Incidentul cu Ana m-a tras în jos. Am luat decizia să mă rup de București. M-am dus la Timișoara, la Reșița, ca să mă liniștesc. Pentru mine, ca și impact, n-a fost ușor. Imediat după ce s-a întâmplat, am fost antrenor la Rapid, în Liga 2, deci am avut oferte. Însă am luat apoi decizia să mă liniștesc, eu m-am retras.</p>
<p>(n.r. – Care a fost greșeala ta atunci?) Nu că n-am răspuns, aia nu regret, deși m-am gândit ulterior că trebuia să-i răspund. Greșeala mea e că am făcut-o să creadă pe Ana că își permite chiar lucrul ăsta. Aici a fost greșeala mea”, a declarat Dan Alexa la podcastul lui Mihai Morar.</p>
<p>Dan Alexa a renunțat la funcția de antrenor principal al Astrei pe 9 octombrie 2019, iar după o pauză de aproape jumătate de an, a preluat Rapidul în martie 2020. „Chirurgul” a rezistat doar cinci meciuri pe banca giuleștenilor, iar ulterior a devenit director la<span> Poli Timișoara, echipă pe care a ajuns să o antreneze </span>trei luni mai târziu. Fostul internațional a mai antrenat apoi la echipe precum CSM Reșița, FC Brașov, FC Botoșani, CS Tunari <span>și din nou Poli Timișoara</span>.</p>
<h2><span>Motivul pentru care Anamaria Prodan l-a lovit pe Dan Alexa</span></h2>
<p>Anamaria Prodan își dorea foarte mult ca Dan Alexa să aibă succes în carieră, iar reacția ei impulsivă a fost provocată de o discuție legată de două transferuri nereușite.</p>
<p>„De ce m-a lovit? Ana a avut așa tot timpul o obsesie față de mine, cumva să fac lucrurile perfect, să merg pe o nișă, să reușesc eu în toate domeniile. Cred că am fost obsesia ei în acel moment”, a spus Dan Alexa în cadrul emisiunii <span>„40 de întrebări cu Denise Rifai”</span>.</p>

]]></description>
    </item>
    <item>
      <title>Valentina Pelinel, apariție cu care le-a tăiat respirația celor din jur. Ce rochie a purtat la nunta unor prieteni</title>
      <link>https://www.prosport.ro/diverse/valentina-pelinel-aparitie-cu-care-le-a-taiat-respiratia-celor-din-jur-ce-rochie-a-purtat-la-nunta-unor-prieteni-20266741</link>
      <description><![CDATA[<img src="https://www.prosport.ro//wp-content/uploads/2025/09/Valentina-Pelinel-aparitie-cu-care-le-a-taiat-respiratia-celor-din-jur.-Ce-rochie-a-purtat-la-nunta-unor-prieteni.jpg"/><br/><p>Valentina Pelinel și Cristi Borcea au fost avut o apariție fermecătoare la nunta unor prieteni, iar superba soție a omului de afaceri a atras toate privirile cu rochia superbă care i-a scos formele în evidență.</p>
<p>Celebrul cuplu le-a fost aproape unor prieteni în cea mai importantă zi din viața lor. Valentina Pelinel nu a ratat ocazia să împărtășească experiența de vis, trăită alături de soțul său, și cu fanii săi pe rețelele sociale. A purtat o rochie neagră, care a făcut-o să eclipseze pe toată lumea de la nuntă.</p>
<h2><span>Valentina Pelinel, apariție spectaculoasă la o nuntă</span></h2>
<p>Cristi Borcea îi face toate poftele soției sale și asta se vede și pe chipul superbei vedete care își ascunde foarte bine vârsta (44 de ani). Invitați la nunta unor prieteni apropiați, cei doi s-au asortat la ținute. Cristi Borcea a purtat un sacou negru cu cămașă albă și cravată neagră, la care a adăugat un accesoriu care să dea culoare ținutei, o batistă roșie.</p>
<p>Valentina Pelinel a fost cea care a atras toate privirile. Și-a făcut apariția într-o rochie semnată de Ana Radu, un designer român de succes. Rochia este de culoare negru clasic, care îi conferă un aer sofisticat și atemporal. Este lungă, cu o deschidere pe picior, ce oferă mai multă senzualitate.</p>
<p>În partea de sus, este cu umerii goi pentru a evidenția linia umerilor și a gâtului. Are și o floare neagră în zona taliei pentru a pune mai mult accentul pe eleganță și feminitate. Materialul este cel mai probabil o stofă satinată/lucioasă care reflectă subtil lumina. În ceea ce privește accesoriile, Valentina Pelinel a optat pentru cercei lungi cu pietre, colier, brățară și inel, completând perfect ținuta al cărui cost pornește de la 2.000 de euro.</p>
<h2><span>Sportul nu lipsește din rutina zilnică a fostului fotomodel</span></h2>
<p>La 44 de ani, Valentina Pelinel arată cu 20 de ani mai tânără dar pentru a se menține în formă face sport regulat. Are propria sală de fitness acasă și practică sportul pilates, postând des imagini pe rețelele sociale cu exercițiile pe care le urmează.</p>
<p>„Să știi că îmi place să mențin un echilibru și sunt și foarte organizată am o agendă «pe vechi», unde notez tot și mă descurc pentru că avem și ajutoare, ce-i drept. Dar încerc să mă împart în așa fel încât niciun copil să nu fie supărat și să petrec cam același timp cu fiecare dintre ei.”, preciza vedeta într-un interviu pentru <span>Cancan.</span></p>

]]></description>
    </item>
    <item>
      <title>A cerut un banal Faringosept la farmacie, dar a primit altceva. De ce totul a fost un dezastru: „Era trecută pe listă!”</title>
      <link>https://www.prosport.ro/fotbal-intern/superliga/a-cerut-un-banal-faringosept-la-farmacie-dar-a-primit-altceva-de-ce-totul-a-fost-un-dezastru-era-trecuta-pe-lista-20266633</link>
      <description><![CDATA[<img src="https://www.prosport.ro//wp-content/uploads/2025/09/A-cerut-un-banal-Faringosept-la-farmacie-dar-a-primit-altceva.-De-ce-totul-a-fost-un-dezastru-1400x981.jpg"/><br/><p>Sorin Ghionea (46 de ani), fost internațional român de seniori și dublu campion în Superliga alături de FCSB, a rememorat episodul în care a mers la farmacie și a cerut un banal Faringosept, dar a primit altceva, la recomandarea medicului farmacist.</p>
<p>Pe scurt, fostului fundaș central născut în Galați i-a fost oferit tot un medicament care ameliorează durerile în gât, însă problema a fost reprezentată de prospect.</p>
<h2><span>Sorin Ghionea, la un pas să fie prins dopat dintr-o prostie: a cerut Faringosept la farmacie, dar medicul i-a recomandat altceva!</span></h2>
<p>Cazurile de dopaj s-au înmulțit considerabil în ultimii ani, fiind o sumedenie de exemple celebre din mai toate sporturile. Paul Pogba doar ce a revenit după o suspendare și a semnat cu AS Monaco, în timp ce Mykhailo Mudryk ispășește în continuare pedeapsa de patru ani pe care a primit-o din partea autorităților.</p>
<p>De asemenea, tenisul, „sportul alb”, a fost cutremurat de multiple cazuri. <span>Simona Halep a primit o suspendare pentru dopaj de patru ani</span>, redusă ulterior semnificativ, în timp ce <span>Jannik Sinner, liderul ATP, a fost depistat și el pozitiv la o substanță interzisă</span>. Și, nu în ultimul rând, Iga Swiatek a fost și ea în centrul unui astfel de scandal.</p>
<p>Cel puțin în cazul jucătorilor de tenis menționați, cu toții au susținut că au ajuns dopați involuntar, prin contaminare, așa cum s-a demonstrat în dosarul Simonei, sau prin diverse alte metode.</p>
<p>Aparent, astfel de scenarii chiar sunt posibile, mai ales dacă jucătorii aleg să ia medicamente fără consultarea staff-ului tehnic în prealabil. Sorin Ghionea, fost internațional cu 13 apariții bifate în tricoul primei reprezentative, a povestit cum a fost la un pas să fie și el prins dopat, dintr-o prostie.</p>
<p>„Aveam niște dureri de gât. Am mers noaptea la farmacie să cer un medicament pentru gât, Faringosept. Mi-a zis farmacista că îmi dă ceva mai bun, Oropivalone. Nu știu ce substanță avea, dar era trecută pe lista doping. Nu că te-ar fi ajutat la ceva, dar că masca ceva. A trecut medicul Radu Paligora prin camere pe la noi și, când i-am zis ce medicament pentru gât am luat, și-a pus mâinile în cap. Ne-am dus la Zenga, i-am zis că am luat vreo opt pastile în 24 de ore, deși trebuia să iau patru. Dar îmi ameliorase durerea. N-am fost în lot la meciul următor, de la Bacău, din Cupă. După ce ne-am întors, a venit convocarea la națională. M-am dus direct la doctorul naționalei și i-am zis că am luat Oropivalone. Am plecat, le-am spus că nu am cum să rămân pentru că am luat medicamentul ăsta. Chiar atunci, în ziua aia, a fost control antidoping pentru toți jucătorii naționalei”, a declarat Sorin Ghionea pentru <span>GSP</span>.</p>
<h2><span>Când a revenit pe gazon și cum a scăpat de penalizare</span></h2>
<p>După ce a plecat din cantonamentul echipei naționale, Sorin Ghionea și-a aranjat un test antidoping confidențial, pentru a vedea dacă substanța interzisă din medicamentul luat este depistată la analize. Fostul stoper al FCSB-ului a primit rezultatul negativ, iar ulterior și-a putut ajuta coechipierii într-un meci european:</p>
<p>„Urma un meci european pentru Steaua acasă. Am făcut un test antidoping confidențial, mi-a venit rezultatul negativ cu o zi înainte de meci. Abia atunci am intrat în cantonament cu echipa. Fără acel test antidoping, pe care l-am plătit, nu aș fi intrat în teren”, a declarat Sorin Ghionea pentru GSP.</p>
<p>Pe lângă cele două titluri pe care le-a cucerit în 2005 și 2006, Sorin Ghionea a mai câștigat și o Supercupă a României alături de FCSB.</p>

]]></description>
    </item>
    <item>
      <title>Moștenitorul magnatului Ion Țiriac e un pachet de mușchi. Reacția Soranei Cîrstea, iubita lui, când l-a văzut</title>
      <link>https://www.prosport.ro/alte-sporturi/tenis/mostenitorul-magnatului-ion-tiriac-e-un-pachet-de-muschi-reactia-soranei-cirstea-iubita-lui-cand-l-a-vazut-20266605</link>
      <description><![CDATA[<img src="https://www.prosport.ro//wp-content/uploads/2025/09/Mostenitorul-magnatului-Ion-Tiriac-e-un-pachet-de-muschi.-Reactia-Soranei-Cirstea-iubita-lui-cand-l-a-vazut.jpg"/><br/><p>Ion Alexandru Țiriac (48 de ani), moștenitorul magnatului Ion Țiriac (86), trage tare la sala de forță și ultima filmare pe care a postat-o pe rețelele de socializare arată că e un pachet de mușchi.</p>
<p>Clipul a fost foarte apreciat de cele aproximativ 30 de mii de persoane care îl urmăresc pe Țiriac Jr., iar în secțiunea de comentarii și-a făcut loc și iubita acestuia, jucătoarea de tenis Sorana Cîrstea (35 de ani – 57 WTA).</p>
<h2><span>„Stil de viață dur”. Ion Alexandru Țiriac, iubitul Soranei Cîrstea, a surprins audiența cu ultima postare</span></h2>
<p><span>Ion Alexandru Țiriac, care a celebrat de curând triumful iubitei Sorana Cîrstea de la Cleveland</span>, a intrat din nou în sala de forță și în timpul unei sesiuni de antrenament s-a filmat pentru a-i actualiza pe urmăritorii de pe platformele de socializare cu privire la progresul său.</p>
<p>În vârstă de 48 de ani, <span>moștenitorul magnatului Ion Țiriac este un pachet de mușchi</span> și nu a ezitat să se mândrească prin intermediul descrierii alese pentru postare:</p>
<p>„Sesiune de antrenament. Stil de viață dur”, a scris Ion Alexandru Țiriac, care e cunoscut pentru pasiunea pe care o are pentru ridicarea de greutăți.</p>
<p>În filmarea respectivă, fiul lui Ion Țiriac trage tare la antrenamente, în timp ce persoanele din preajma lui îl ajută să se hidrateze și îi oferă un prosop.</p>
<p>Sorana Cîrstea a văzut clipul și nu s-a putut abține să nu reacționeze în secțiunea de comentarii. Numărul 57 WTA a postat mai multe emoji-uri zâmbărețe, semn că s-a amuzat copios. Un comentariu similar a fost postat și de sora lui Alexandru Ion Țiriac.</p>
<h2><span>Se trezește și la ora 06:00 dimineața pentru a-și lucra fizicul</span></h2>
<p>Așa cum se poate vedea în galeria foto a articolului, Ion Alexandru Țiriac s-a mai pozat și cu alte ocazii în sala de forță. Fiul magnatului Ion Țiriac nu acceptă ideea de a avea un corp care nu este tonifiat, iar pentru a-și îndeplini obiectivele recurge la sacrificii pe care nu mulți le fac. Concret, uneori se duce la ora 06:00 dimineața la sală, pentru ca ulterior să se poată ocupa de afacerile pe care le gestionează.</p>
<p>„Duminică la ora 6 dimineața fac exerciții pentru a fi în formă zi de zi. Nu te uita niciodată în oglindă, te vei obișnui cu imaginea locului în care ești, nu a locului unde vrei să fii!”, a scris fiul cel mare al lui Ion Țiriac, tot pe Instagram, alături de o postare pe care a realizat-o în primăvara lui 2023.</p>

]]></description>
    </item>
  </channel>
</rss>
