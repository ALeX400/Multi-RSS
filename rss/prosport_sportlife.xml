<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a lămurit cel mai mare mister de pe străzile Europei. A fost prins șoferul fantomă care umbla de ani cu o mașină de Formula 1 în trafic</title>
      <link>https://www.prosport.ro/alte-sporturi/auto-moto/s-a-lamurit-cel-mai-mare-mister-de-pe-strazile-europei-a-fost-prins-soferul-fantoma-care-umbla-de-ani-cu-o-masina-de-formula-1-in-trafic-20267535</link>
      <description><![CDATA[<img src="https://www.prosport.ro//wp-content/uploads/2025/09/S-a-lamurit-cel-mai-mare-mister-de-pe-strazile-Europei.-A-fost-prins-soferul-fantoma-care-umbla-de-ani-cu-o-masina-de-Formula-1-in-trafic-1400x767.png"/><br/><p>Cel mai mare mister de pe străzile Europei, care a avut în prim-plan un monopost de Formula 1, o copie Ferrari mai precis, a pus pe jar poliția din Cehia timp de aproximativ șase ani.</p>
<p>Pe scurt, un șofer fantomă ieșea ocazional îmbrăcat în echipament complet de curse și făcea furori printre ceilalți participanți la trafic. Primul astfel de episod s-a întâmplat în 2019, iar acum circul a luat sfârșit.</p>
<h2><span>Poliția din Cehia l-a prins pe șoferul fantomă care umbla de ani cu o mașină de Formula 1! Știrea s-a răspândit în toată Europa</span></h2>
<p>O poveste parcă desprinsă din filme, care a luat naștere și s-a consumat în Cehia, a ajuns la final după aproximativ șase ani de zile.</p>
<p>Concret, după cum informează <span>The Sun</span>, în 2019 s-a raportat pentru prima oară apariția pe șosele a unui <span>monopost de Formula 1</span>, chipurile Ferrari. La început totul a părut o glumă, însă episoadele au continuat și în anii ce au urmat, iar șoferul fantomă a reușit de fiecare dată să scape nepedepsit de autorități.</p>
<p>Totul până duminica aceasta, 7 septembrie 2025, când misteriosul deținător al monopostului a decis să iasă din nou la o plimbare rapidă. Sesizările la numărul de urgență au început să curgă, iar de data aceasta, poliția s-a mobilizat mai bine ca niciodată și a reușit, într-un final, să îl prindă pe bărbat, după cum informează sursa citată.</p>
<p>Mașina, care <span>imită la perfecție Ferrari</span>, dar nu este o creație a Scuderiei, a rulat pe Autostrada D4 din Cehia, după care a oprit la o benzinărie lângă orașul Dobris. Ulterior, șoferul, care era îmbrăcat în echipament complet de curse, cu cască inclusiv, s-a pus în mișcare și poliția a început misiunea de urmărire. În cele din urmă, în apropiere de satul Buk, la aproximativ 60 de kilometri sud-vest de Praga, monopostul a fost încolțit și nu a mai avut încotro decât să oprească.</p>
<h2><span>Cine e șoferul fantomă</span></h2>
<p>Astfel s-a descoperit că șoferul fantomă care a pus Cehia pe jar în ultimii șase ani este un bărbat în vârstă de 51 de ani. Conform sursei citate mai sus, acesta a fost reținut imediat și plasat în arest la domiciliu, până când autoritățile vor da un verdict în dosarul său.</p>
<p>Aparent, șoferul nu a fost deloc încântat de faptul că a fost prins și s-a răfuit timp de momente bune cu ofițerii de poliție, care au trebuit să îl scoată din monopost cu forța.</p>
<p>Totodată, poliția cehă a comunicat pe X că ulterior, după ce a fost dus la secție, bărbatul a refuzat să facă orice fel de comentariu la interogatoriu:</p>
<p>„Șoferul mașinii, care a fost oprit și identificat de poliție în vehicul, a refuzat să comenteze situația în timpul interogatoriului. Poliția va demara proceduri administrative, la capătul cărora bărbatul s-ar putea confrunta cu o amendă de câteva mii de coroane și cu o interdicție de a conduce”, a informat poliția, conform The Sun.</p>
<p>De asemenea, fiul șoferului fantomă ar fi reacționat în presa locală și s-ar fi plâns de faptul că poliția a organizat o percheziție fulger la casa lor, cu mai multe mașini de poliție și inclusiv un elicopter. Cel mai probabil, forțele de ordine au dorit să afle dacă mai au și altceva de ascuns în garaj.</p>

]]></description>
    </item>
    <item>
      <title>Carlos Alcaraz i-a transmis un mesaj tranșant lui Jannik Sinner după ce l-a învins și a luat 5 milioane de dolari</title>
      <link>https://www.prosport.ro/alte-sporturi/tenis/carlos-alcaraz-i-a-transmis-un-mesaj-transant-lui-jannik-sinner-dupa-ce-l-a-invins-si-a-luat-5-milioane-de-dolari-20267447</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-i-a-transmis-un-mesaj-transant-lui-Jannik-Sinner-dupa-ce-l-a-invins-si-a-luat-5-milioane-de-dolari-e1757319146945-1400x765.jpg"/><br/><p>Carlos Alcaraz (22 de ani – 1 ATP) i-a transmis un mesaj tranșant lui Jannik Sinner (24 de ani – 2 ATP) după ce l-a învins în finala de la US Open 2025, scor 6-2, 3-6, 6-1, 6-4, și a luat un cec în valoare de 5 milioane de dolari.</p>
<p>Spre deosebire de finala de la Roland Garros 2025, când Alcaraz a fost nevoit să facă o remontada istorică pentru a se impune, acum meciul s-a dovedit a fi mai lejer.</p>
<h2><span>Carlos Alcaraz vrea să îl țină la respect pe Jannik Sinner pentru mult timp. Declarații tari după finala US Open 2025</span></h2>
<p><span>Carlos Alcaraz a câștigat trofeul US Open și a revenit pe locul 1 ATP</span>, după ce duminică, 7 septembrie 2025, l-a învins în finala masculină de la Flushing Meadows pe rivalul și prietenul Jannik Sinner, reprezentant al Italiei, care începând de luni va ocupa locul secund în ierarhia mondială.</p>
<p>Spre deosebire de finalele de la Roland Garros și Wimbledon, 2025, <span>Carlos Alcaraz l-a distrus pe Jannik Sinner, scor 6-2, 3-6, 6-1, 6-4, iar mulțimită acestui triumf și-a asigurat și un cec de 5 milioane de dolari</span>.</p>
<p>A fost a cincea întâlnire a anului dintre cei doi, iar trei dintre ele au reprezentat finale de Grand Slam. La Paris, Alcaraz a câștigat cu 3-2 la seturi, după ce a reușit o remontada istorică. În schimb, la Wimbledon s-a impus Sinner, 3-1 la seturi. Iar în rest, cei doi s-au mai duelat în finalele de la Roma și Cincinnati. De fiecare dată, învingător a ieșit Alcaraz.</p>
<p>Așadar, cu doar câteva săptămâni înainte de încheierea sezonului, Carlos Alcaraz poate spune că a ieșit pe plus în fața rivalului. Și conform declarațiilor pe care ibericul le-a oferit după finala US Open 2025, Sinner ar putea fi ținut la respect pentru mult timp de acum înainte:</p>
<p>„Nu simt că Jannik trebuie să îmbunătățească ceva ca să mă învingă. Dar trebuie să fiu pregătit în caz că va face asta. Să mă gândesc: «Ce poate face Jannik mai bine ca să mă învingă?». Dar da, mă aștept ca o variantă diferită a lui Jannik să încerce să mă învingă și voi fi pregătit pentru orice. Simt că pot face orice pe teren, sincer, orice fel de lovituri. Sunt foarte încrezător în condiția mea fizică, am încredere că pot lovi orice minge, ceea ce îmi dă siguranța pentru a obține puncte bune și pentru a avea un joc variat. De la o vârstă foarte, foarte fragedă am avut sentimentul că pot face orice”, a declarat Carlos Alcaraz, citat de <span>Marca</span>.</p>
<h2><span>Și-a descris jocul drept „perfect”</span></h2>
<p>Pe de altă parte, Carlos Alcaraz a spus că a atins perfecțiunea odată cu US Open 2025, cel mai bun turneu al său din întreaga carieră.</p>
<p>„De la primele runde și până la marea finală, a fost cel mai bun turneu pe care l-am jucat vreodată. Nivelul meu, atât de constant pe tot parcursul turneului, a fost foarte, foarte ridicat. Sunt foarte mândru, pentru că e ceva la care am lucrat: să fiu cu adevărat constant. Cred că am jucat perfect. Știam că dacă vreau să câștig US Open, dacă vreau să îl înving pe Jannik, trebuie să joc perfect. Și cred că am făcut-o”, a mai declarat noul lider din ierarhia ATP.</p>
<p>US Open 2025 a fost al șaselea titlu de Grand Slam câștigat de Carlos Alcaraz, după US Open 2022, Wimbledon 2023/2024 și Roland Garros 2024/2025.</p>

]]></description>
    </item>
    <item>
      <title>A venit vestea uriașă de la WTA. Pe ce loc a ajuns Jaqueline Cristian</title>
      <link>https://www.prosport.ro/alte-sporturi/tenis/a-venit-vestea-uriasa-de-la-wta-pe-ce-loc-a-ajuns-jaqueline-cristian-20267477</link>
      <description><![CDATA[<img src="https://www.prosport.ro//wp-content/uploads/2025/09/A-venit-vestea-uriasa-de-la-WTA.-Pe-ce-loc-a-ajuns-Jaqueline-Cristian.webp"/><br/><p>Parcursul bun de la US Open 2025 a răsplătit-o pe Jaqueline Cristian nu doar din punct de vedere financiar, ci și sportiv, deoarece a atins o nouă bornă în ierarhia WTA.</p>
<p>Potrivit clasamentului actualizat la data de 8 septembrie, luni, sportiva care ne reprezintă țara a urcat până pe locul 40 mondial. Este de departe cea mai bună poziție pe care Jaqueline Cristian a ocupat-o în întreaga carieră.</p>
<h2><span>Jaqueline Cristian, locul 40 WTA după rezultatele bune de la US Open 2025</span></h2>
<p><span>Jaqueline Cristian a ajuns până în turul trei la US Open 2025</span>, ceea ce a reprezentat cea mai bună performanță a carierei ei de la turneul american.</p>
<p>Sportiva din România mai bifase aceeași fază la Australian Open și Roland Garros, tot în 2025, dar la Flushing Meadows nu depășise niciodată primul tur.</p>
<p>Revenind la US Open 2025, Jaqueline Cristian a dat, din păcate, peste o sportivă foarte bine clasată în turul trei, anume Amanda Anisimova, care a învins-o cu greu, scor 6-4, 4-6, 6-2.</p>
<p><span>Americanii i-au băgat o sumă uriașă de bani în conturi lui Jaqueline Cristian, anume 237 de mii de dolari</span>, însă românca nu a fost răsplătită doar din punct de vedere financiar, ci și sportiv. Mulțumită rezultatelor fără precedent de la US Open, Jaqueline a primit multe puncte WTA și a izbutit să urce până pe locul 40 în ierarhia mondială.</p>
<p>Este cea mai bună poziție WTA din întreaga carieră a lui Jaqueline Cristian, care în acest moment este și prima româncă din întreaga ierarhie.</p>
<p>În TOP 100 WTA se mai află Sorana Cîrstea, pe poziția 63, dar și Gabriela Ruse, pe locul 95. Ulterior urmează Irina Begu, numărul 110 WTA, care nu a luat parte la US Open 2025, și Anca Todoni, care a părăsit competiția de la Flushing Meadows în calificări. Anca Todoni este locul 114 mondial.</p>
<h2><span>Jaqueline Cristian a învins două favorite locale la US Open, înainte de a pierde în fața finalistei</span></h2>
<p>Jaqueline Cristian a început dezlănțuită US Open 2025 și în primul tur a învins-o pe americanca Danielle Collins, scor 6-2, 6-0 după doar 67 de minute de joc.</p>
<p>În turul doi, lui Jaqueline Cristian i-a ieșit în față tot o reprezentantă a Statelor Unite ale Americii, anume Ashlyn Krueger. Deși a avut parte de o confruntare mult mai dificilă, în care a pierdut primul set, Cristian s-a impus în final cu scorul de 4-6, 6-2, 6-2.</p>
<p>Trebuie precizat și că Amanda Anisimova, sportiva care a răpus-o pe Jaqueline Cristian în turul trei, a ajuns până în finala US Open 2025, unde a fost învinsă de liderul mondial, Aryna Sabalenka, scor 3-6, (3)6-7.</p>

]]></description>
    </item>
    <item>
      <title>Maria Sharapova şi-a înnebunit fanii cu apariția în costum de baie</title>
      <link>https://www.prosport.ro/alte-sporturi/tenis/maria-sharapova-si-a-innebunit-fanii-cu-aparitia-in-costum-de-baie-20267428</link>
      <description><![CDATA[<img src="https://www.prosport.ro//wp-content/uploads/2025/09/Maria-Sharapova-si-a-innebunit-fanii-cu-aparitia-in-costum-de-baie-1400x872.png"/><br/><p>Maria Sharapova continuă să facă sport la o intensitate ridicată chiar și la cei 38 de ani ai ei, iar recent și-a înnebunit fanii cu o apariție în costum de baie.</p>
<p>Fostul lider din clasamentul WTA a renunțat la haine nu pentru a face plajă, ci pentru o baie cu gheață, tehnică renumită pentru recuperarea musculară.</p>
<h2><span>Maria Sharapova, poză în costum de baie de la „recuperare”. Ce imagine le-a prezentat fanilor</span></h2>
<p>Chiar dacă <span>a renunțat la dieta pe care o avea în perioada de jucătoare profesionistă de tenis, Maria Sharapova</span> continuă să arate senzațional la cei 38 de ani ai săi.</p>
<p>Însă, acest lucru se datorează în principal faptului că nu a încetat să facă mișcare. În ultimii an, ea a cochetat cu pickleball-ul, un sport inspirat din tenisul de câmp, și de asemenea a tras tare în sala de fitness pentru a-și ține tonifiate toate grupele musculare.</p>
<p>În acest context, <span>Maria Sharapova îndrăznește să își facă frecvent poze în costum de baie</span>, iar un astfel de exemplu a avut loc recent.</p>
<p>După o sesiune dură de antrenamente, rusoaica a ales să se recupereze cu o baie cu gheață, iar înainte de a intra în bazin, cei care i-au pregătit apa i-au făcut și o mică farsă: au luat apă rece din bazin și i-au turnat-o în cap.</p>
<p>Maria Sharapova nu a fost deranjată de surpriză, deoarece a zâmbit inclusiv când apa rece ca gheața îi atingea capul, iar ulterior a postat imaginea pe pagina ei de Instagram, unde este urmărită de peste 4 milioane de persoane:</p>
<p>„Recuperare”, a scris Maria Sharapova, pe imaginea respectivă.</p>
<p>De asemenea, în josul imaginii, rusoaica a amintit și de o provocare care a făcut vâlvă pe internet în urmă cu mai mulți ani, anume „ice bucket challenge”.</p>
<p>„Apa din găleată este rece ca gheața, ca să fiți informați”, a completat Sharapova.</p>
<div class="wp-caption aligncenter" id="attachment_20267434" style="width: 798px"><img alt="" aria-describedby="caption-attachment-20267434" class="size-large wp-image-20267434" decoding="async" fetchpriority="high" height="1400" sizes="(max-width: 788px) 100vw, 788px" src="https://www.prosport.ro//wp-content/uploads/2025/09/sharapova-788x1400.png" srcset="https://www.prosport.ro/wp-content/uploads/2025/09/sharapova-788x1400.png 788w, https://www.prosport.ro/wp-content/uploads/2025/09/sharapova-768x1365.png 768w, https://www.prosport.ro/wp-content/uploads/2025/09/sharapova-864x1536.png 864w, https://www.prosport.ro/wp-content/uploads/2025/09/sharapova.png 1080w" width="788"/><p class="wp-caption-text" id="caption-attachment-20267434">SURSA FOTO: CAPTURĂ VIDEO instagram.com/mariasharapova/</p></div>
<h2><span>Maria Sharapova continuă să aibă un stil de viață sănătos</span></h2>
<p>Așa cum am precizat deja, Maria Sharapova a renunțat la dietele stricte din perioada de jucătoare profesionistă, care constau în mese simple, cum ar fi orez fiert cu pui.</p>
<p>Însă, rusoaica are în continuare grijă la ce mănâncă și susține că acest aspect este poate cel mai important pentru sănătatea organismului.</p>
<p>„Ceea ce pui în organismul tău va fi întotdeauna extrem de important. Sunt multe lecții pe care le-am învățat din carieră și o dietă bună și sănătoasă este cu siguranță una dintre ele. Întotdeauna am avut grijă de corpul meu. Nu contează dacă ești un sportiv profesionist sau lucrezi într-un birou, alimentația e foarte importantă. Îmi încep ziua cu adevărat în stil sănătos. Eu beau multă apă cu lămâie, am făcut asta de-a lungul carierei mele, apoi am un smoothie verde cu kale, lămâie, spanac și uneori puțin măr sau avocado. De obicei, am toast de secară. Apoi văd doar cum mă simt în timpul zilei”, declara Maria Sharapova, într-un interviu acordat în urmă cu mai mulți ani.</p>
<p>Maria Sharapova deține cinci titluri de Grand Slam în palmares: Wimbledon 2004, US Open 2006, Australian Open 2008 și Roland Garros 2012, 2014.</p>

]]></description>
    </item>
    <item>
      <title>Decizia surprinzătoare pe care a luat-o Zhanle Pan după ruşinea de la Mondiale. Ce a făcut în China</title>
      <link>https://www.prosport.ro/natatie/decizia-surprinzatoare-pe-care-a-luat-o-zhanle-pan-dupa-rusinea-de-la-mondiale-ce-a-facut-in-china-20267407</link>
      <description><![CDATA[<img src="https://www.prosport.ro//wp-content/uploads/2025/09/Decizia-surprinzatoare-pe-care-a-luat-o-Zhanle-Pan-dupa-rusinea-de-la-Mondiale.-Ce-a-facut-in-China-.webp"/><br/><p>După rușinea de la Campionatele Mondiale de Natație de la Singapore, unde a ratat finalele la 200 și 100 de metri liber, Zhanle Pan (21 de ani) a luat o decizie surprinzătoare.</p>
<p>Talentatul sportiv a revenit în bazinul de înot în țara natală, cu ocazia Campionatelor Naționale Chineze de natație, și a izbutit să obțină o medalie de bronz.</p>
<h2><span>Zhanle Pan, bronz la 50 de metri fluture în China. Rivalul lui David Popovici participă la Campionatele Naționale</span></h2>
<p><span>Zhanle Pan a fost poate cea mai mare dezamăgire la Campionatele Mondiale de Natație de la Singapore</span>, care au avut loc în luna iulie.</p>
<p>Sportivul chinez nu a prins nici măcar tabloul semifinalelor la proba de 200 de metri liber, deși a luat startul de pe culoarul 5 în seria sa și pornea cu statutul de favorit. În plus, timpul scos de el în serii a fost cu două secunde sub cel al lui David Popovici.</p>
<p>Însă, totul a fost considerat un accident pe moment, iar chinezul a promis răzbunare în cursa lui favorită. Este vorba despre <span>proba de 100 de metri liber, în care, surpriză, Zhanle Pan a ratat calificarea în finală</span> și a șocat pe toată lumea. Pan este deținătorul recordului mondial în „proba regină” a natației și era așteptat să spulbere concurența la Singapore. Cu toate acestea, nu s-a aflat printre cei 8 sportivi din bazin care au concurat pentru medalii. Trebuie menționat că David Popovici a cucerit medaliile de aur atât la 200 de metri liber, cât și la 100 de metri liber.</p>
<p>Revenind la Zhanle Pan, după rușinea de la Singapore, chinezul a intrat din nou în bazin și a făcut-o cu ocazia Campionatelor Naționale Chineze de Natație.</p>
<p>El a cucerit deja o medalie, de bronz, însă nu în probele de 200 sau 100 de metri liber, ci la 50 de metri fluture.</p>
<p>„Campionul olimpic Zhanle Pan încearcă 50 de metri fluture la Campionatele Naționale Chineze”, au titrat jurnaliștii de la revista de specialitate <span>SwimSwam</span>, surprinși de decizia înotătorului.</p>
<h2><span>Bronz pentru Zhanle Pan</span></h2>
<p>Așa cum am precizat deja, Zhanle Pan a luat doar bronzul la 50 de metri fluture, fiind surclasat de conaționalii Xu Fang și Shen Jiahao.</p>
<p>„Xu Fang a atins primul marginea la 50 de metri fluture, înregistrând un timp de 23.66 și reușind să se impună la limită. Shen Jiahao l-a urmat cu timpul de 23.69, în timp ce campionul olimpic la 100 de metri liber și deținătorul recordului mondial Zhanle Pan a obținut bronzul cu timpul de 23.80”, se mai arată pe SwimSwam.</p>
<p>Conform sursei citate, Zhanle Pan a înregistrat cel mai bun timp al carierei la proba de 50 de metri fluture:</p>
<p>„Performanța lui Pan, în vârstă de 21 de ani, de 23.80, reprezintă cel mai bun timp al probei din întreaga sa carieră. Pan este al 20-lea cel mai bun înotător al Chinei din toate timpurile”, mai informează celebra revistă de specialitate.</p>

]]></description>
    </item>
  </channel>
</rss>
