<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gabi Tamaș e „Ronaldinho al șprițului” și i-a învățat pe Frey și pe Maicon cum se bea românește! S-a chefuit regește în Moldova la petrecerea „Dințosului”</title>
      <link>https://www.prosport.ro/diverse/gabi-tamas-e-ronaldinho-al-spritului-si-i-a-invatat-pe-frey-si-pe-maicon-cum-se-bea-romaneste-s-a-chefuit-regeste-in-moldova-la-petrecerea-dintosului-20332908</link>
      <description><![CDATA[<img src="https://www.prosport.ro//wp-content/uploads/2025/11/Gabi-Tamas-e-„Ronaldinho-al-spritului-si-i-a-invatat-pe-Frey-si-pe-Maicon-cum-se-bea-romaneste-S-a-chefuit-regeste-in-Moldova-la-petrecerea-„Dintosului-1400x926.png"/><br/><p>Gabi Tamaș (42 de ani) a făcut spectacol în Moldova, sâmbătă seară, 29 noiembrie 2025, și a demonstrat că este „Ronaldinho al șprițului”.</p>
<p>La scurt timp după evenimentul „Football World – Ronaldinho &amp; Friends”, desfășurat pe stadionul „Emil Alexandrescu” din Iași, fostul fundaș central al naționalei a petrecut alături de invitați și s-a întrecut la „shot-uri” cu Sebastien Frey (45) și Maicon (44).</p>
<h2><span>Imagini de senzație, surprinse la petrecerea de după meciul lui Ronaldinho din Moldova! Gabi Tamaș i-a provocat pe Frey și Maicon pentru titlul de „Ronaldinho al șprițului”</span></h2>
<p><span>Noroiul de pe gazonul stadionului „Emil Alexandrescu” din Iași nu l-a deranjat pe Ronaldinho</span>, care s-a afișat cu zâmbetul pe buze la evenimentul ce l-a avut în prim-plan și a făcut spectacol pentru suporterii prezenți în tribune.</p>
<p>„Football World – Ronaldinho &amp; Friends” s-a consumat pe parcursul zilei de sâmbătă, 29 noiembrie, iar „Dințosul” nu a fost singurul star de pe scena internațională care s-a regăsit pe lista invitaților. Din echipa sa au mai făcut parte Helton, Rafinha, Polga, Naldo, D. Souza, Panucci, Iaquinta, Zaccardo, Andre Santos, Amauri, Jankulovski, Maicon sau Sebastien Frey.</p>
<p>În schimb, echipa României de la meciul demonstrativ i-a scos la rampă pe Paraschiv, M. Niculae, Alin Rațiu, Neaga, Pătrașcu, Mitic, Bucur, Emil Dică, Trică, Onofraș, Tamaș, Miclea și Curelea, plus portarii Stanca și Stăncioiu.</p>
<p>Dacă <span>înainte de meci atmosfera a fost întreținută de Ronaldinho, care a fost surprins în timp ce a dansat de mama focului cu moldovencele din Iași</span>, după eveniment, statutul de „showman” a părut să fie preluat de Gabi Tamaș.</p>
<p>Sâmbătă seară, imediat după meci, la un local din Iași a avut loc o cină care s-a întins pe mai multe ore. Iar dacă la jocul de pe „Emil Alexandrescu” tichetele au fost considerate nu tocmai accesibile, de la 50 de euro în sus, dineul de după fluierul final a fost și mai exclusivist. Un bilet pentru a mânca în compania starurilor menționate mai sus a costat 500 de euro de persoană. Astfel, au fost puține persoane din exterior, însă toate vedetele care au jucat în meciul demonstrativ nu au ratat oportunitatea unei petreceri.</p>
<h2><span>Cum a fost surprins Tamaș</span></h2>
<p>Imaginile serii de la cina exclusivistă a lui Ronaldinho au fost surprinse de <span>ProSport</span>. În timpul petrecerii, Gabi Tamaș a făcut pe antrenorul și la un moment dat chiar i-a învățat pe Sebastian Frey și Maicon cum se beau „shot-urile”.</p>
<p>Și, în timp ce Tamaș ținea brațul peste umărul lui Frey, în semn de prietenie, Maicon a fost învățat să rostească și câteva cuvinte în română: „La mulți ani!”.</p>
<p>Tamaș a fost sufletul petrecerii, iar cel mai bun exemplu pentru a demonstra acest lucru sunt chiar imaginile surprinse de <span>ProSport</span>.</p>
<p>În plus, fostul mare fundaș al echipei naționale nu a petrecut doar cu străinii. La fel de bine s-a distrat și cu românii, unii dintre ei foști colegi ai săi de la prima reprezentativă.</p>

]]></description>
    </item>
    <item>
      <title>Gabi Tamaș, la un pas să se ia la bătaie cu Mihai Bendeac: bodyguarzii au sărit să-i despartă! De la ce a plecat totul</title>
      <link>https://www.prosport.ro/diverse/gabi-tamas-la-un-pas-sa-se-ia-la-bataie-cu-mihai-bendeac-bodyguarzii-au-sarit-sa-i-desparta-de-la-ce-a-plecat-totul-20333021</link>
      <description><![CDATA[<img src="https://www.prosport.ro//wp-content/uploads/2025/11/Gabi-Tamas-la-un-pas-sa-se-ia-la-bataie-cu-Mihai-Bendeac-bodyguarzii-au-sarit-sa-i-desparta-De-la-ce-a-plecat-totul-1400x908.jpeg"/><br/><p>Fostul internațional Gabi Tamaș (42 de ani) și actorul Mihai Bendeac au fost la un pas să se ia la bătaie într-un club, fiind nevoie de intervenția bodyguarzilor pentru a-i despărți, iar întregul scandal a pornit de la un consum prea mare de băuturi alcoolice, care a dat drumul unor amintiri stânjenitoare pentru Tamaș.</p>
<p>Incidentul dintre cei doi a avut loc în urmă cu mai mulți ani și a fost povestit de Mihai Bendeac în cadrul unei emisiuni TV, unde se afla și Delia, proprietarea respectivului club. De altfel, Tamaș este cunoscut pentru modul s[u de a petrece, iar recent a făcut spectacol la Iași, unde <span>a dat lecții de cum se bea românește</span>, la petrecerea legendarului Ronaldinho.</p>
<h2><span>Gabi Tamaș, la un pas să se ia la bătaie cu Mihai Bendeac într-un club din București</span></h2>
<p>Mihai Bendeac a dezvăluit, într-o emisiune TV, cum a fost la un pas să se bată cu Gabi Tamaș, dintr-un motiv amuzant acum, dar stânjenitor la acel moment. Tamaș și Bendeac au petrecut o seară în clubul deținut de Delia și de soțul acesteia, în Centru Vechi din București, iar pe fondul unui consum avansat de alcool s-a ajuns de la distracție la vorbe grele, fiind nevoie de intervenția bodyguarzilor pentru a-i despărți pe cei doi prieteni de pahar.</p>
<p>„Cu Tamaș era să mă bat rău de tot când eram amândoi beți și ne-au despărțit bodyguarzii. Prima dată ne-am întâlnit și a venit la mine. Eram mort de beat și mi-a zis: «Știi că ești rudă cu mine?» Și m-a luat în brațe. «Eu sunt actor, eu pot să o fac pe bețivii», mi-a zis, și «hai să bem un shot, că suntem rude». În fine, n-am înțeles de ce suntem rude, dar mă rog…</p>
<p>A pus 10 shoturi, eu am băut două, el a băut 8, după care și-a adus aminte că am avut eu un sketch cu referire la el și a zis că trebuie să mă bată. Și-a dat tricoul jos, atunci, mi-am dat și eu tricoul jos, bineînțeles. Diferențele erau majore și au sărit bodyguarzii și ne-au despărțit”, a mărturisit Mihai Bendeac într-o emisiune TV, unde era în juriu alături chiar de Delia.</p>
<h2><span>Gabi Tamaș, câștigătorul Asia Express</span></h2>
<p>Cu trecerea timpului s-a mai atenuat din imaginea de scandalagiu și de consumator de alcool, care <span>l-a urmărit o bună perioadă din carieră</span>, iar în acest an a participat la Asia Esxpress, alături de Dan Alexa, fost internațional.</p>
<p>Cei doi au trecut cu brio toate probele din celebrul concurs de aventuri și au cucerit râvnitul trofeu, arătând în același timp o altă față a oamenilor din fotbal, mai puțin vizibilă doar prin prisma meciurilor disputate de-a lungul carierelor lor fotbalistice.</p>
<p>Gabi Tamaș s-a retas din fotbal în urmă cu doi ani, cu puțin înainte de a împlini 40 de ani.</p>

]]></description>
    </item>
    <item>
      <title>Câte milioane de euro a strâns Mihai Neșu doar din campania prin SMS cu donațiile de 2 euro lunar</title>
      <link>https://www.prosport.ro/diverse/cate-milioane-de-euro-a-strans-mihai-nesu-doar-din-campania-prin-sms-cu-donatiile-de-2-euro-lunar-20333084</link>
      <description><![CDATA[<img src="https://www.prosport.ro//wp-content/uploads/2025/11/Cate-milioane-de-euro-a-strans-Mihai-Nesu-doar-din-campania-prin-SMS-cu-donatiile-de-2-euro-lunar.jpg"/><br/><p>În ultimii ani, Mihai Neșu s-a ocupat doar cu activități caritabile și religioase, reușind să pună pe picioare Centrul de Recuperare „Sfântul Nectarie” din Oradea pentru care a atras milioane de euro din donații.</p>
<p>Unul dintre cei mai talentați fotbaliști români a avut parte de un destin crunt. Mihai Neșu <span>s-a accidentat grav </span>în timpul unui antrenament în Olanda și a paralizat din cauza unor leziuni la coloană. A fost momentul care i-a schimbat definitiv viața, iar în prezent se ocupă de un ONG pentru care a reușit să strângă suma de 4 milioane de euro.</p>
<h2><span>Mihai Neșu, sprijinit din toate părțile să realizeze proiectul prin care ajută mii de oameni să se recupereze</span></h2>
<p>Din 2021, a pus bazele Centrului de Recuperare ”Sfântul Nectarie” din Oradea. A avut mult de muncă, dar nu se aștepta să primească atât de mult sprijin din partea oamenilor. A dezvăluit ce sume a obținut din donații. Este impresionant că oamenii au donat foarte mulți bani pentru această cauză nobilă și s-au strâns aproape 4 milioane de euro doar din donațiile venite prin SMS.</p>
<blockquote><p>„Din campania (n.r. cu mesajele) asta am strâns deja peste patru milioane de euro din cei șapte milioane pe care i-am strâns în această campanie (n.r. cu centrul de recuperare), restul venind din sponsorizări de la firme, donații, de la oameni. Și niciodată nu am simțit că se îngreunează proiectul, tot timpul am mers bine.</p>
<p>Am putut să cumpărăm materiale de calitate, nu am fost niciodată restrânși să calculăm, chiar dacă la început credeam că o să fie mai ieftin, dar apoi, când am văzut ce amploare are proiectul, ne-am dat seama că o să coste mult mai mult”,  a declarat Mihai Neșu, pentru <span>iamsport.</span></p></blockquote>
<h2><span>Proiect unic în România realizat de Mihai Neșu</span></h2>
<p><span>Visul fostului fotbalist</span> de a ajuta copii și adulți cu probleme locomotorii a prins viață. La finalul anului 2024 a deschis un centru modern de recuperare, lângă orașul Oradea. E un complex uriaș în care cei cu probleme pot primi terapia de care au nevoie, cazare, zone de recreere și chiar pot merge la o mică bisericuță unde se pot ruga pentru însănătoșirea lor și a celor dragi.</p>
<p>Interesant e faptul că 75% din costul pentru recuperare este acoperit din donațiile primite de la persoane fizice și juridice. În aproape un an de la deschiderea complexului, aproape 50 de familii au beneficiat de cazare, 135 de copii au mers săptămânal la terapii și au fost oferite peste 10.000 de ore de kinetoterapie și hidroterapie pentru adulți sau copii cu dizabilități.</p>
<p>Pe site-ul <span>Mihai Nesu Foundation</span> sunt mai multe detalii despre proiectul desfășurat de fostul fotbalist.</p>

]]></description>
    </item>
    <item>
      <title>Un campion mondial din sportul românesc și-a deschis o afacere inedită: „Sala este aproape plină”. SPECIAL</title>
      <link>https://www.prosport.ro/alte-sporturi/un-campion-mondial-din-sportul-romanesc-si-a-deschis-o-afacere-inedita-sala-este-aproape-plina-special-20332720</link>
      <description><![CDATA[<img src="https://www.prosport.ro//wp-content/uploads/2025/11/Un-campion-mondial-la-canotaj-si-a-deschis-o-afacere-inedita-„Sala-este-aproape-plina.jpg"/><br/><p>Florin Arteni, campion mondial la canotaj în proba de opt plus unu mixt, și-a planificat atent viitorul pentru a avea continuitate în lumea sportului și după ce va renunța la canotaj.</p>
<p>Împreună cu prietena lui, Florin a ales să-și deschidă o sală de pilates. Business-ul este unul inedit și atrage deja public care dorește să facă mișcare.</p>
<p>Florin Arteni a explicat pentru <span>ProSport</span> cum de s-a ajuns la o astfel de idee.</p>
<p>„De ce pilates? Pentru că este o modalitate de a face mișcare unde efectele se văd în profunzime și nu neapărat la suprafață. Este genul de mișcare extrem de solicitantă. Pilates a prins foarte bine ca idee de sport, de mișcare”, a declarat Florin Arteni care a ales ca loc de deschidere a studioului pilates zona Tunari.</p>
<p>Chiar dacă nu și-a inaugurat „afacerea” de multă vreme Florin se poate declara mulțumit de interesul pe care cursanții îl manifestă față de orele de pilates.</p>
<p>„Sunt multe înscrieri ceea ce nu poate decât să ne bucure. Asta demonstrează interesul pe care oamenii îl manifestă față de sport. Sala este aproape plină”, a mai precizat Florin Arteni.</p>
<h3>Numele studioului dat după orașul în care și-a întâlnit marea dragoste</h3>
<p>„Buenos studio” nu este o denumire aleasă întâmplător pentru sala de pilates.</p>
<p>„Povestea numelui are un istoric drag nouă. A plecat de la numele orașului argentinian, Buenos Aires. Un oraș superb în care aș putea spune că mi-am întâlnit marea dragoste, pe Alina Balețchi, și ea fostă canotoare.</p>
<p>Atunci am fost împreună la Jocurile Olimpice pentru tineret în 2018. De la Buenos Aires am zis să dăm și numele studioului de pilates”, a mai explicat Florin.</p>
<p><img alt="" class="aligncenter size-large wp-image-20332727" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/11/florin-arteni1212-1050x1400.jpg" srcset="https://www.prosport.ro/wp-content/uploads/2025/11/florin-arteni1212-1050x1400.jpg 1050w, https://www.prosport.ro/wp-content/uploads/2025/11/florin-arteni1212-768x1024.jpg 768w, https://www.prosport.ro/wp-content/uploads/2025/11/florin-arteni1212-1152x1536.jpg 1152w, https://www.prosport.ro/wp-content/uploads/2025/11/florin-arteni1212-1536x2048.jpg 1536w, https://www.prosport.ro/wp-content/uploads/2025/11/florin-arteni1212-scaled.jpg 1920w" width="1050"/></p>
<h3>Vrea să-și invite colegii la o sesiune de pilates</h3>
<p>Într-o mini vacanță de la canotaj Florin se gândește să-și invite colegii la câteva ședințe de pilates.</p>
<p>„Sigur că mi-aș dori ca ei să vină să vadă cum e. Sunt sigur că le va plăcea”, a mai explicat Florin Arteni, care a ținut să puncteze faptul că fără sprijinul Alinei Balețchi, prietena lui, nu ar fi reușit să pună pe picioare acest bussiness.</p>
<p>„Este un om extraordinar. Ne înțelegem de minune. Pentru mine ea reprezintă principalul pilon de susținere în tot ceea ce fac și țin să-i mulțumesc pentru asta”, a încheiat el.</p>
<h3>Ce înseamnă pilates</h3>
<p>Pilates este o metodă de antrenament fizic și mental, creată la începutul secolului XX de Joseph Pilates, care se concentrează pe întărirea musculaturii profunde (core), îmbunătățirea posturii, flexibilității și echilibrului. Principiile sale esențiale includ controlul mișcărilor, respirația conștientă, concentrarea, precizia, fluiditatea și centrarea (pornită din zona abdominală și lombară).</p>

]]></description>
    </item>
    <item>
      <title>Maghiarii au văzut România – Japonia și au reacționat imediat. România va întâlni Ungaria în Grupele Principale de la Campionatul Mondial</title>
      <link>https://www.prosport.ro/alte-sporturi/handbal/maghiarii-au-vazut-romania-japonia-si-au-reactionat-imediat-romania-va-intalni-ungaria-in-grupele-principale-de-la-campionatul-mondial-20332877</link>
      <description><![CDATA[<img src="https://www.prosport.ro//wp-content/uploads/2025/11/Maghiarii-au-vazut-Romania-–-Japonia-si-au-reactionat-imediat.-Romania-va-intalni-Ungaria-in-Grupele-Principale-de-la-Campionatul-Mondial-1400x933.jpeg"/><br/><p>Jurnaliștii maghiari au comentat pe marginea partidei România – Japonia 31-27, care s-a decis sâmbătă, 29 noiembrie 2025, în etapa 2 de la Campionatul Mondial de handbal feminin.</p>
<p>În urma acestui succes, al doilea consecutiv de la turneul final, după 33-24 cu Croația, „tricolorele” s-au calificat în faza următoare, unde pot întâlni inclusiv Ungaria.</p>
<h2><span>„Ungaria va fi adversara lor în grupă”. Reacția maghiarilor după meciul România – Japonia 31-27 de la CM de handbal feminin</span></h2>
<p><span>Victoria pe care România a obținut-o în fața Japoniei la Campionatul Mondial de handbal feminin</span>, 31-27, a însemnat și calificarea „tricolorelor” în faza următoare a competiției, anume Grupele Principale.</p>
<p>Anterior succesului de sâmbătă seară, elevele lui Ovidiu Mihăilă le-au învins și mai clar pe sportivele din Croația, 33 la 24.</p>
<p><span>Revenind la meciul România – Japonia</span>, maghiarii au fost și ei extrem de atenți la disputa din Grupa A a Campionatului Mondial.</p>
<p>Și asta pentru că „tricolorele” le vor fi adversare în Grupele Principale. Cel mai probabil, România și Ungaria vor ajunge în aceeași grupă cu Elveția și Senegal. Însă, totul se va decide după ultimele confruntări din actuala fază a competiției.</p>
<p>Jurnaliștii de la cunoscuta publicație Nemzeti Sport au descris modul în care româncele le-au surprins pe nipone, după care au sugerat că așteaptă cu nerăbdare partida handbalistelor lui Ovidiu Mihăilă cu Danemarca, programată pe 1 decembrie:</p>
<p>„Echipa naționala a României a avut dificultăți în a-și găsi ritmul pe parcursul primei reprize a partidei cu Japonia. Dar datorită a două goluri marcate în ultimele două minute și jumătate a reușit să intre la pauză cu avantaj pe tabelă. Ulterior, echipa din Orientul Îndepărtat a reușit să egaleze, în repriza secundă. Dar nu a putut rezista, iar vecina noastră de la est și-a adjudecat victoria în ultimele 10 minute. Meciul împotriva danezelor va decide dacă România va lua două sau mai multe puncte în Grupele Principale, unde și echipa națională a Ungariei îi va fi adversară”, se arată pe <span>Nemzeti Sport</span>.</p>
<h2><span>Ce a declarat selecționerul Ovidiu Mihăilă după victoriile cu Croația și Japonia</span></h2>
<p>Duminică dimineață, chiar din Rotterdam, Olanda, acolo unde joacă România în prezent, selecționerul Ovidiu Mihăilă a intrat în direct, la TV, și a oferit câteva declarații. Așa cum era de așteptat, tehnicianul este mulțumit de felul în care au răspuns elevele sale până acum și speră că naționala de handbal feminin va putea face o figură frumoasă la turneul final din Olanda și Germania:</p>
<p>„Vreau să mă bucur de fiecare zi pe care o am aici, alături de fete. Ne-am simțit ca acasă cu atâția români în tribună. A fost doar o glumă, am o brățară pe mână care îmi monitorizează trăirile mele, în acel interviu am spus aceste detalii. Trebuie să rămân echilibrat și fetele la fel, pentru că ne așteaptă un drum lung. Lumea nu credea când am ajuns aici că o să facem o figură frumoasă.</p>
<p>A fost frumos, după joc am mers în zona fanilor, a fost un feedback extraordinar. Mâine, cu Danemarca, cred că va fi la fel, o atmosferă fantastică. (n.r. despre viitoarele adversare, Ungaria și Elveția) Obiectivul meu acum este jocul de mâine, am demonstrat în ultima vreme că putem face jocuri bune și cu echipe mai bine cotate. Mâine vreau să ne luăm în piept cu Danemarca. Azi mergem să vizităm muzeul păcii, după care programul normal. Trebuie să păstrăm fetele calme, echilibrate, pentru jocul cu Danemarca. Eu mi-am luat haine cu mine, sper să terminăm Campionatul Mondial în ultima zi. Important este să credem”, a declarat selecționerul Ovidiu Mihăilă, la <span>Digi Sport</span>.</p>

]]></description>
    </item>
  </channel>
</rss>
