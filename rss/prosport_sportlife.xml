<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pique stă într-un apartament de lux în hotelul de 5 stele Four Seasons din Miami. Are terasă, jacuzzi și bucătărie proprie</title>
      <link>https://www.prosport.ro/sport-life/pique-sta-intr-un-apartament-de-lux-in-hotelul-de-5-stele-four-seasons-din-miami-are-terasa-jacuzzi-si-bucatarie-proprie-20176380</link>
      <description><![CDATA[<img src="https://www.prosport.ro/wp-content/uploads/2025/05/Pique-sta-intr-un-apartament-de-lux-in-hotelul-de-5-stele-Four-Seasons-din-Miami.-Are-terasa-jacuzzi-si-bucatarie-proprie.jpg"/><br/><p>Gerard Pique, fostul fundaș al Barcelonei, locuiește într-un apartament de lux în hotelul de 5 stele Four Seasons din Miami.</p>
<p>Ibericul a preferat să stea departe de zonele turistice ale orașului și a ales o zonă cunoscută pentru zgârie-norii înalți și clădirile de birouri.</p>
<h2><span>Pique stă într-un apartament de lux în hotelul de 5 stele Four Seasons din Miami. Are terasă, jacuzzi și bucătărie proprie</span></h2>
<p><span>Gerard Pique locuiește într-un cartier exclusivist</span> din Miami. Fostul fundaș al Barcelonei a optat pentru un apartament luxos în cadrul hotelului Four Seasons.</p>
<p>Apartamentul dispune de o terasă, un dormitor spațios cu pat dublu, un vestiar separat și o baie completă cu cadă cu hidromasaj, potrivit El Espanol.</p>
<p><span>Spaniolul se poate bucura</span> de toate serviciile oferite de hotel, printre care se numără o parcare privată, o piscină în aer liber și o sală de sport.</p>
<p>„Această reședință, situată lângă mare, oferă tot confortul de care ar putea avea nevoie fostul fotbalist. Deși locuința lui Gerard Pique are o bucătărie complet utilată, acesta are acces la un serviciu de restaurant cu opțiuni din bucătăria internațională.</p>
<p>Pe de altă parte, fostul iubit al Shakirei se poate bucura de toate serviciile oferite de hotel. Printre acestea, o parcare privată, o piscină în aer liber și o sală de sport.</p>
<p>Gerard Pique a preferat să stea departe de zonele mai turistice. Această zonă este cunoscută pentru zgârie-norii înalți și clădirile de birouri.</p>
<p>Așa cum era de așteptat, decizia lui Gerard Pique a alimentat speculațiile despre o posibilă despărțire de Clara Chía. Deși, de-a lungul timpului, ambii au demonstrat că relația lor rămâne puternică, în ciuda distanței.</p>
<p>În acest moment al vieții sale, sportivul a prioritizat apropierea de copiii săi, ceea ce a însemnat să-și lase în urmă viața din Barcelona. A făcut acest lucru pentru a se stabili în Statele Unite și a putea petrece mai mult timp cu Milan și Sasha”, a notat <span>catalunyadiari.com</span>.</p>

]]></description>
    </item>
    <item>
      <title>George Simion l-a pus la punct pe Gigi Becali, imediat cum a auzit de generalul de la Cluj şi de ruşii de la Viena! Discurs devastator împotriva miliardarului de la FCSB: „Eu nu mă sfătuiesc cu corupți”</title>
      <link>https://www.prosport.ro/diverse/george-simion-l-a-pus-la-punct-pe-gigi-becali-imediat-cum-a-auzit-de-generalul-de-la-cluj-si-de-rusii-de-la-viena-discurs-devastator-impotriva-miliardarului-de-la-fcsb-eu-nu-ma-sfatuiesc-c-20176523</link>
      <description><![CDATA[<img src="https://www.prosport.ro/wp-content/uploads/2025/05/George-Simion-l-a-pus-la-punct-pe-Gigi-Becali-imediat-cum-a-auzit-de-generalul-de-la-Cluj-si-de-rusii-de-la-Viena-Discurs-devastator-impotriva-miliardarului-de-la-FCSB-„Eu-nu-ma-sfatuiesc-cu-corupti.jpeg"/><br/><p>George Simion i-a dat o replică acidă lui Gigi Becali, la scurt timp cum a auzit declarațiile făcute de latifundiarul din Pipera.</p>
<p>Gigi Becali „a tunat și fulgerat” la adresa candidatului pe care l-a susținut în lupta pentru Cotroceni. George Simion a pierdut alegerile, iar la două zile distanță a anunțat că va face contestație, fapt care l-a stârnit și mai tare pe patronul FCSB. După declarațiile milionarului, liderul AUR a avut un discurs devastator împotriva prietenului său.</p>
<h2><span>George Simion, reacție dură la adresa lui Gigi Becali: „Eu nu mă sfătuiesc cu corupți”</span></h2>
<p>Duminică seară, Nicușor Dan a câștigat alegerile prezidențiale în lupta finală cu George Simion. A fost o răsturnare de situație care l-a surprins și pe Gigi Becali, după ce în primul tur candidatul AUR a obținut aproape 40% din voturi. Imediat după anunțul victoriei lui Nicușor Dan, Gigi Becali a dezvăluit că <span>a mers să îl vadă pe George Simion</span> și l-a sfătuit să nu încerce să facă scandal sau să ceară renumărarea voturilor.</p>
<p>La fel ca și în alte situații, liderul AUR nu a ținut cont de părerile latifundiarului din Pipera și a revenit, marți, anunțând că va ataca turul doi la Curtea Constituțională a României. Decizia acestuia l-a înfuriat teribil pe patronul FCSB. Gigi Becali nu a mai ținut cont de nimic și a lansat acuzații grave împotriva celui pe care îl considera prieten.</p>
<blockquote><p>„Am auzit, nu știu dacă este adevărat, că el primește ordine din Austria, ba de la un general de pe la Cluj. A plecat cu mașina la Viena, așa mi-a spus și mie cineva chiar astăzi. Păi spun: băi ești nebun? cum să facă asemenea lucruri?”, a spus Gigi Becali pentru <span>România TV.</span></p></blockquote>
<p>Reacția lui George Simion nu a întârziat să apară. A transmis că nu se sfătuiește „cu oameni corupți”, ci doar cu Călin Georgescu, candidatul de la alegerile prezidențiale anulate anul trecut.</p>
<blockquote><p>„Vedeți cum funcționează propaganda asta? V-ați uitat foarte bine la ce am spus eu, vărsare de sânge ei voiau să provoace. L-au trimis la 01:00 noaptea pe Gigi să încerce și așa și așa-și așa, poate merge cu mine. Cu mine nu merge! Eu mă sfătuiesc cu Călin Georgescu, nu cu oameni corupți, implicați în corupție care au încercat să ne corupă”, a spus George Simion, potrivit sursei enunțate mai sus.</p></blockquote>
<h2><span>Motivul pentru care liderul AUR ar fi făcut contestație: „frica de TikTok”</span></h2>
<p><span>Gigi Becali este de părere</span> că fostul său favorit în cursa pentru Cotroceni a decis să facă contestație mai mult de frica celor care l-au susținut pe TikTok.</p>
<p>„Eu i-am scris să termine cu lucrurile acestea. Din moment ce ai spus «Domnule, bărbătește, recunosc… mă recunosc în frânt, felicit pe câștigător», acum, de fapt, ce arăți? Arăți ceea ce ai amânat până acum.</p>
<p>Arăți că, de fapt, îți este teamă de TikTok, arăți că îți este teamă de unii oameni și faci ceea ce vor alții. Cu alte cuvinte, faci contestație. Păi ce contestație să faci? Eu l-am îndrumat să aibă demnitate. El, dacă face lucrurile acestea, este treaba lui, se face de râs… L-a făcut să se răzgândească frica de Tiktok, oamenii care i-au spus: «Domnule, ne-ai vândut, nici măcar n-ai făcut contestație, nici nu te-au interesat voturile noastre»”, a declarat Gigi Becali, conform <span>Digi24.ro.</span></p>

]]></description>
    </item>
    <item>
      <title>Ion Țiriac s-a întâlnit cu Ilie Bolojan și a rămas impresionat cum n-a mai fost vreodată în România: „Un exemplu superb, l-am văzut cu ochii mei”</title>
      <link>https://www.prosport.ro/sport-life/ion-tiriac-s-a-intalnit-cu-ilie-bolojan-si-a-ramas-impresionat-cum-n-a-mai-fost-vreodata-in-romania-un-exemplu-superb-l-am-vazut-cu-ochii-mei-20176472</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-s-a-intalnit-cu-Ilie-Bolojan-si-a-ramas-impresionat-cum-n-a-mai-fost-vreodata-in-Romania-„Un-exemplu-superb-l-am-vazut-cu-ochii-mei.jpeg"/><br/><p>Miliardarul Ion Țiriac s-a întâlnit cu Ilie Boljan, președintele interimar al României, și a rămas impresionat.</p>
<p>Magnatul a povestit cum a decurs interacțiunea cu fostul primar din Oradea și președinte al Consiliului Județean Bihor.</p>
<h2><span>Ion Țiriac a dat verdictul despre Ilie Bolojan</span></h2>
<p>Miliardarul Ion Țiriac <span>deține celebrul domeniu de vânătoare la Balc</span> și a avut ocazia să-l cunoască pe Ilie Bolojan.</p>
<p>Magnatul s-a declarat impresionat de ceea ce a reușit să facă fostul primar din Oradea și președinte al Consiliului Județean Bihor.</p>
<p>„Problemele de care te izbești și această birocracție și mitocănie care încă există în România sunt enorme. Cum poți să faci dumneata un business plan pentru a face o băcănie, o tutungerie, un hotel, ce vrei dumneata? Și după aia să începi… îți trebuie 18 luni să iei prima aprobare…</p>
<p>Păi cu planurile pe care le-ai făcut, cu business planul pe care l-ai făcut… în 18 luni, nimic nu mai e valabil. Totul s-a dus. Uită-te dumneata, și aici există un singur exemplu superb pe care eu l-am auzit și l-am văzut cu ochii mei, pentru că Balcul meu de vânătoare (n.r. domeniul de vânătoare de la Balc) este în Oradea, acolo…</p>
<p>Primarul din Oradea (n.r. referire la Ilie Bolojan, fostul primar) s-a supărat într-o zi… am vorbit cu domnul Bolojan atunci… și a zis: domnule Țiriac, n-am avut ce să fac, domnule, m-am supărat, i-am băgat în partea aialaltă (n.r. i-a înjurat) de câte ori îmi spun «nu, nu, nu!» și mi-am făcut treaba.</p>
<p>Uite, exemplul Oradea, pot să spun treaba asta. Ce a făcut dumnealui acolo… se poate, numai trebuie să o faci. Ce riscuri îți iei?”, a spus Ion Țiriac, în cadrul unui interviu pentru <span>TVR</span>.</p>
<blockquote><p>(n.r. despre poziția de premier în noul Guvern) În perioada următoare, noul preşedinte, domnul Nicuşor Dan, căruia îi doresc mult succes în funcţia pe care o va deţine în următori ani, nu numai pentru el, dar în primul rând pentru România, va avea consultări cu partidele politice şi în urma acestor consultări se va face o propunere”, <span>a spus Ilie Bolojan</span> în cadrul ultimei sale conferințe ca președinte interimar al României.</p></blockquote>

]]></description>
    </item>
    <item>
      <title>Nicușor Dan a numit cel mai mare fotbalist român din toate timpurile și nu e Gică Hagi: „El e, fără discuție!”</title>
      <link>https://www.prosport.ro/diverse/nicusor-dan-a-numit-cel-mai-mare-fotbalist-roman-din-toate-timpurile-si-nu-e-gica-hagi-el-e-fara-discutie-20176286</link>
      <description><![CDATA[<img src="https://www.prosport.ro/wp-content/uploads/2025/05/Nicusor-Dan-a-numit-cel-mai-mare-fotbalist-roman-din-toate-timpurile-si-nu-e-Gica-Hagi-„El-e-fara-discutie.jpg"/><br/><p>Nicușor Dan (55 de ani), câștigătorul alegerilor prezidențiale din mai 2025, a fost pus în postura de a numi cel mai mare fotbalist român din toate timpurile.</p>
<p>Actualul șef de stat a surprins și nu a rostit numele lui Gică Hagi (60), liderul „Generației de Aur” și locul 4 din clasamentul pentru Balonul de Aur 1994.</p>
<h2><span>În disputa Gică Hagi vs. Gicu Dobrin, Nicușor Dan se plasează în a doua tabără. Ce a spus președintele României</span></h2>
<p><span>Nicușor Dan este noul președinte al României</span>, după ce la data de 18 mai 2025 a izbutit să câștige turul 2 al alegerilor, cu un avans de aproape 1.000.000 de voturi față de contracandidatul George Simion.</p>
<p>Actualul șef de stat este și un urmăritor al sportului, fiind cunoscute legăturile pe care le-a avut cu CSM București pe parcursul mandatelor sale de primar general al Capitalei, iar într-un interviu pe care l-a acordat în urmă cu mai multe săptămâni, a fost pus în postura de a răspunde la o întrebare celebră atunci când vine vorba de fotbal.</p>
<p>Concret, moderatoarea unei emisiuni de la postul de televiziune <span>Antena 1</span> l-a pus să numească <span>cel mai mare fotbalist român din istorie, fiind celebră aici disputa dintre Gică Hagi și Gicu Dobrin</span>. De asemenea, de multe ori, alături cei doi fotbaliști menționați este pomenit și Ilie Balaci, legenda celor de la Universitatea Craiova.</p>
<p>Părerile sunt foarte împărțite în privința celor trei și până acum niciun sondaj clar de opinie nu a putut stabili cine dintre Gică Hagi, Gicu Dobrin și Ilie Balaci a fost cel mai bun fotbalist român din istorie.</p>
<p>Însă, la auzul întrebării menționate mai sus, Nicușor Dan a răspuns fără să stea pe gânduri și a avut o opinie tranșantă:</p>
<blockquote><p>Din istorie? Fără discuție Nicolae Dobrin”, a declarat Nicușor Dan, la Antena 1.</p></blockquote>
<h2><span>Gicu Dobrin a fost declarat de trei ori cel mai bun fotbalist român</span></h2>
<p>Gicu Dobrin a jucat la Dinamo Pitești (1962-1967), FC Argeş (1967-1980 şi 1982-1983) și CS Târgovişte (1981-1982). În total, el a adunat la nivelul primei Ligi din România peste 400 de meciuri, în care a contribuit cu mai mult de 100 de goluri.</p>
<p>Legenda celor de la FC Argeș a izbutit să câștige de două ori titlul de campion al României, în 1972 și 1979, de fiecare dată cu gruparea din Trivale.</p>
<p>Pe plan personal, Gicu Dobrin s-a putut mândri cu faptul că a fost declarat de trei ori cel mai bun fotbalist român, în 1966, 1967 și 1971.</p>
<p>S-a vehiculat că în anii săi de glorie, ’70, <span>Gicu Dobrin a intrat pe radarul marii Real Madrid</span>, iar legendarul Santiago Bernabeu ar fi demarat negocierile cu Nicolae Ceaușescu pentru un transfer. Deși s-a zvonit că a propus suma de 4.000.000 de dolari, colosală pentru acele vremuri, plus o instalație de nocturnă pentru stadioanele din România, liderului sistemului comunist a refuzat oferta. Este bine cunoscut faptul că în dictatura lui Nicolae Ceaușescu, șeful de stat a încercat mereu să țină cu forța în țară mai toate gloriile sportului.</p>
<blockquote><p>Jucătorul pe care l-am iubit și căruia îi voi purta o stimă deosebită este Gicu Dobrin. Datorită lui am devenit un antrenor respectat, datorită lui eu și FC Argeș am fost campioni. A fost un jucător fenomen”, Florin Halagian, considerat unul dintre cei mai valoroși antrenori români din toate timpurile, despre Gicu Dobrin.</p></blockquote>

]]></description>
    </item>
    <item>
      <title>Discurs halucinant, după ce s-a decis finala George Simion – Nicușor Dan. „Pleava societății s-a luptat. Avem exemplul când Avram s-a rugat pentru Sodoma și Gomora”</title>
      <link>https://www.prosport.ro/diverse/discurs-halucinant-dupa-ce-s-a-decis-finala-george-simion-nicusor-dan-pleava-societatii-s-a-luptat-avem-exemplul-cand-avram-s-a-rugat-pentru-sodoma-si-gomora-20176020</link>
      <description><![CDATA[<img src="https://www.prosport.ro/wp-content/uploads/2025/05/Discurs-intre-halucinatie-si-delir-dupa-ce-s-a-decis-finala-George-Simion-–-Nicusor-Dan.-„Pleava-societatii-s-a-luptat.-Avem-exemplul-cand-Avram-s-a-rugat-pentru-Sodoma-si-Gomora.png"/><br/><p>Un fost jucător de la Dinamo București a avut un discurs halucinant după ce Nicușor Dan a câștigat alegerile prezidențiale.</p>
<p>Andrei Mărgăritescu, campion cu echipa din Ștefan cel Mare în sezonul 2006/2007, a venit cu un mesaj neașteptat.</p>
<h2><span>Reacția lui Andrei Mărgăritescu după finala George Simion – Nicușor Dan</span></h2>
<p><span>Nicușor Dan a câștigat turul doi</span> al alegerilor prezidențiale. Candidatul independent a obținut 6.168.642 de voturi, cu peste 800.000 mai mult decât George Simion.</p>
<p>Andrei Mărgăritescu, fostul mijlocaș de la Dinamo, și-a exprimat opinia în privința rezultatelor finale și a venit cu <span>un discurs halucinant</span>.</p>
<blockquote cite="https://www.tiktok.com/@andreimargaritescu06/video/7506096405493107990" class="tiktok-embed" data-video-id="7506096405493107990" style="max-width: 605px; min-width: 325px;">
<section>@andreimargaritescu06In Hristos mereu Biruitor🙏♬ Yeshua Hamashiach – Josué Novais Piano Worship</section>
</blockquote>
<p><script async="" src="https://www.tiktok.com/embed.js"></script></p>
<p>„Nu a pierdut nimeni. Valorile, principiile și identitatea creștină în Iisus Hristos, în Dumnezeu nu pierd niciodată, sunt biruitoare. Ele țin cu adevărat această țară, chiar dacă în procente nu se vede, dar în realitate și în adevăr, acești oameni, care sunt considerați «pleava societății», sau de care se consideră că nu au carte, au ținut această țară.</p>
<p>Cele mai recente exemple sunt din pandemie, când acest curent global de vaccinare și de manipulare a venit. Cei care s-au opus au fost acești oameni, care au valori creștine și au discernământul care vine de la Dumnezeu. Și acum, în aceste vremuri, oamenii care au discernământ, care sunt tot făcuți «pleava societății» și care nu au carte, s-au luptat pentru valori, nu pentru oameni.</p>
<p>S-au luptat pentru identitate, familie, credință, dreptate, identitatea noastră și pentru valorile creștine, dar nu sunt «pleava societății», sunt cei care țin țara, chiar dacă procentul este mai mare de partea cealaltă. Noi trebuie să ne rugăm pentru țară.</p>
<p>Trebuie să înțelegem că Dumnezeu permite, atunci când inima omului vrea și alege altceva în afara credinței, dar nu trebuie să ajungem și noi acolo, trebuie să ne rugăm neîncetat. Trebuie să ne rugăm pentru țară, pentru copii, pentru conducători, pentru că Dumnezeu poate să schimbe lucrurile.</p>
<p>Avem exemplul cel mai elocvent în cuvântul lui Dumnezeu, când Avram s-a rugat pentru Sodoma și Gomora, și Dumnezeu i-a spus că dacă găsește măcar 10 inimi curate nu va nimici cetatea. Deci fiecare inimă care este pentru Dumnezeu, pentru credință, pentru Iisus Hristos, are valoare.</p>
<p>Nu renunțați la această rădăcină. Nu este nimeni înfrânt, nu este nimeni câștigător. Cei care cunoaștem credința și avem aceste valori știm că în Dumnezeu suntem mereu biruitori. Nu judecăm, nu condamnăm. Ne uităm doar la Dumnezeu și îi slujim Lui”, a fost mesajul transmis de Andrei Mărgăritescu, pe contul personal de TikTok.</p>

]]></description>
    </item>
  </channel>
</rss>
