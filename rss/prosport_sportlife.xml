<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Premierul Marii Britanii, reacție despre moartea lui Diogo Jota: „Va fi greu pentru familie”</title>
      <link>https://www.prosport.ro/diverse/premierul-marii-britanii-reactie-despre-moartea-lui-diogo-jota-va-fi-greu-pentru-familie-20209478</link>
      <description><![CDATA[<img src="https://www.prosport.ro/wp-content/uploads/2025/07/Premierul-Marii-Britanii-reactie-despre-moartea-lui-Diogo-Jota-„Va-fi-greu-pentru-familie.jpg"/><br/><p>Moartea lui Diogo Jota l-a afectat și pe premierul Marii Britanii. Keir Starmer a oferit prima reacție despre cumplitul accident în care și-a pierdut viața starul lui Liverpool și fratele acestuia.</p>
<p>Fotbalistul campioanei Angliei și-a pierdut viața într-un <span>accident de mașină</span>, la doar 28 de ani. Alături de el se mai afla în Lamborghini Andre Jota, în vârstă de 26 de ani. Cumplitul accident a avut loc pe o autostradă din Spania. Un cauciuc a explodat în momentul unei depășiri și Jota a pierdut controlul autoturismului, care s-a izbit violent de marginea drumului și a luat foc.</p>
<h2><span>Reacția premierului britanic despre decesul șocant al fotbaliștilor portughezi: „Va fi greu”</span></h2>
<p>În timpul unui eveniment oficial, premierul Keir Starmer a oferit o scurtă reacție despre moartea lui Diogo Jota și a fratelui său. Vizibil afectat de tragicul accident, Starmer a precizat că va fi un moment foarte greu pentru fani și cei apropiați familiei starului de la Liverpool.</p>
<blockquote><p>„Sunt sigur că vorbesc în numele tuturor când spun că primele noastre gânduri se îndreaptă către familia și prietenii săi. Există milioane de fani ai lui Liverpool și iubitori de fotbal care sunt șocați de această veste. Trebuie să fim conștienți cât de greu va fi acest moment pentru cei apropiați.”, a declarat Keir Starmer, în cadrul unui eveniment oficial.</p></blockquote>
<h2><span>Cine sunt cei doi fotbaliști care și-au pierdut viața în accident</span></h2>
<p>Diogo Jota este unul dintre cei mai titrați jucători de la Liverpool. Lusitanul s-a născut la Porto, în 1996. S-a format la Gondomar și Pacos de Fereira. A făcut pasul în fotbalul mare la Atletico Madrid, dar nu a evoluat pentru spanioli, fiind împrumutat la Porto și Wolves. Prestațiile sale solide i-au convins pe cei de la Liverpool să plătească peste 44 de milioane de euro în 2020. La naționala Portugaliei, a strâns peste 50 de selecții și a marcat 14 goluri. În urmă cu mai puțin de două săptămâni, Jota se căsătorise oficial cu femeia alături de care avea trei copii.</p>
<p>Andre Jota, fratele mai mic al lui Diogo, <span>se afla în mașină</span>. Cei doi se grăbeau să prindă un feribot pentru a ajunge în Portugalia. La fel ca Diogo, Andre era fotbalist profesionist. Evolua pentru Fenafiel, în liga secundă din Portugalia.</p>
<blockquote><p>„Informațiile pe care le avem până acum arată că mașina, un Lamborghini, a fost implicată într-un accident rutier și a părăsit carosabilul din cauza exploziei unei anvelope în timpul unei depășiri. Accidentul a avut loc în primele ore ale dimineții, în municipalitatea Cernadilla din provincia Zamora. Mașina a luat foc, iar cei doi ocupanți au murit”, a fost comunicatul Gărzii Civile spaniole, citat de<span> bbc.com.</span></p></blockquote>

]]></description>
    </item>
    <item>
      <title>Ce a scris Dinamo pe rețelele de socializare, după moartea lui Diogo Jota</title>
      <link>https://www.prosport.ro/diverse/ce-a-scris-dinamo-pe-retelele-de-socializare-dupa-moartea-lui-diogo-jota-20209315</link>
      <description><![CDATA[<img src="https://www.prosport.ro/wp-content/uploads/2025/07/Ce-a-scris-Dinamo-pe-retelele-de-socializare-dupa-moartea-lui-Diogo-Jota-1.jpg"/><br/><p>Decesul atacantului de la Liverpool, Diogo Jota, a cutremurat întreaga lume a fotbalului. O bună parte din cluburile mari și-au exprimat regretul față de pierderea șocantă a portughezului.</p>
<p>Dinamo București s-a trecut și ea pe lista cluburilor care au transmis condoleanțe familiei.</p>
<h2><span>Ce a scris Dinamo pe rețelele sociale, după decesul șocant al lui Diogo Jota</span></h2>
<p><span>Diogo Jota, alături de fratele său Andre, s-au stins din viață</span> după ce roata bolidului de lux pe care Diogo Jota îl conducea a explodat, fapt care a determinat ieșirea de pe autostradă și provocarea unui incendiu, care din pricina vegetației de pretutindeni s-a extins rapid. Cei doi s-au stins din viață la vârsta de 28, respectiv 26 de ani, lăsând în urmă familii îndurerate și o amprentă puternică în rândul <span>tuturor oamenilor.</span></p>
<p>În secțiunea de comentarii a comunicatului publicat de Liverpool care anunța dispariția șocantă a atacantului, Dinamo București a dat dovadă de empatie și a transmis, printr-un mesaj scurt, regretul față de toți cei care suferă după pierderea starului de la Liverpool.</p>
<p>„Toți cei de la Dinamo București transmit sincere condoleanțe familiei Jota, prietenilor și întregii lumi a fotbalului care jelește pierderea lui Diogo și Andre”, a transmis clubul Dinamo.</p>
<h2><span>Mesajul clubului Liverpool după decesul lui Jota, nici mesajul UEFA nu a întârziat să apară</span></h2>
<p>Mesaj reținut din partea paginii oficiale a campioanei Angliei, scurt, dar de impact, aceștia au refuzat să adauge mai multe informații, momentan, și îndeamnă pe toată lumea ca intimitatea familiei Jota să fie respectată în aceste momente de cumpănă.</p>
<p>„Liverpool FC este devastat de moartea tragică a lui Diogo Jota. Clubul a fost informat că jucătorul de 28 de ani a decedat în urma unui accident rutier în Spania, împreună cu fratele său, Andre. Liverpool FC nu va face alte comentarii în acest moment şi solicită ca intimitatea familiei lui Diogo şi Andre, a prietenilor, coechipierilor şi personalului clubului să fie respectată în timp ce încearcă să se împace cu o pierdere inimaginabilă. Vom continua să le oferim tot sprijinul nostru”, a scris pagina oficială a cormoranilor.</p>
<p>Mesajul UEFA subliniază tristețea și tragedia cauzată de decesul atacantului portughez, exprimând astfel cele mai bune gânduri către familia Jota și apropiaților.</p>
<p>„În numele comunităţii fotbalistice europene, suntem profund întristaţi să aflăm despre tragica trecere în nefiinţă a lui Diogo Jota şi a fratelui său Andre Silva. Gândurile noastre sunt alături de familie, prieteni, colegi de echipă şi toţi cei afectaţi de această pierdere sfâşietoare”, a scris UEFA, pe rețelele sociale.</p>

]]></description>
    </item>
    <item>
      <title>Părinții fotbalistului milionar au închis restaurantul care avea peste 50 de ani de activitate: „Plecăm, cu multă tristețe și durere”</title>
      <link>https://www.prosport.ro/diverse/parintii-fotbalistului-milionar-au-inchis-restaurantul-care-avea-peste-50-de-ani-de-activitate-plecam-cu-multa-tristete-si-durere-20209412</link>
      <description><![CDATA[<img src="https://www.prosport.ro/wp-content/uploads/2025/07/Parintii-fotbalistului-milionar-au-inchis-restaurantul-care-avea-peste-50-de-ani-de-activitate„Plecam-cu-multa-tristete-si-durere.jpg"/><br/><p>Părinții starului de la FC Barcelona au decis să închidă un restaurant de familie, după 50 de ani de activitate.</p>
<p><span>Familia lui Pedri</span> a luat o decizie foarte grea. Au pus capăt uneia din cele mai îndrăgite etape din viața lor, din orașul natal. Restaurantul „Tasca Fernando” și-a sistat activitatea după mai bine de 50 de ani. Celebrul local, cunoscut pentru bucătăria tradițională, dar mai ales pentru momentele memorabile trăite în familie, nu își mai continua activitatea.</p>
<h2><span>Părinții lui Pedri au luat o decizie importantă: au pus capăt unei afaceri de familie care avea peste 50 de ani de activitate</span></h2>
<p>Fernando Gonzalez și Maria Rosario Lopez au pus capăt unei perioade de glorie a restaurantului pe care l-au administrat în ultimele două decenii. Proprietarii restaurantului „Tasca Fernando” au publicat un mesaj emoționant pe rețelele de socializare prin care i-au anunțat pe clienți că nu vor mai putea servi preparatele preferate în această locație, cu un istoric de peste 50 de ani.</p>
<blockquote><p>„Cu multă tristețe dorim să le aducem la cunoștință tuturor clienților noștri dragi că, după aproape 53 de ani de activitate, suntem nevoiți, cu durere în suflet, să ne oprim. A fost o adevărată onoare să fim alături de voi în toți acești ani, împărtășind atâtea momente frumoase. Știți că vă prețuim enorm și că ne va fi tare dor de voi. Acesta nu este un adio, ci un „pe curând”. Vă mulțumim din suflet pentru tot”, e mesajul transmis de proprietarii localului pe Facebook.</p></blockquote>
<p>Devenise cunoscut pentru salata rusească, crochetele de casă și atmosfera caldă a personalului. Perioada de vârf a restaurantului a avut loc odată cu mutarea lui Pedri la Barcelona. Chiar și președintele clubului catalan, Joao Laporta, a menționat locația în cadrul ceremoniei de aniversare a 125 de ani de la înființarea clubului.</p>
<h2><span>Poveste impresionantă a localului „Tasca Fernando”</span></h2>
<p>Celebrul restaurant din Tenerife devenise o instituție în comunitatea locală. A fost fondat de Fernando și Candeleria, bunicii lui Pedri. După 53 de ani de activitate s-a pus capăt unei locații cu un istoric impresionant, evidențiat de fotografiile cu personalități din sport și nu numai de pe pereții interiori. Mama și bunica lui Pedri erau responsabile de bucătărie, iar tatăl fotbalistului s-a ocupat de bar și menținerea tradiției.</p>
<p>Pedri nu se desprinde, totuși, de locurile natale. A achiziționat o proprietate veche în Tegueste, cu o suprafață de 9.000 de metri pătrați, semn că nu uită de unde a plecat, deși a devenit unul dintre cei mai bine cotați jucători din lume.</p>
<p>Internaționalul spaniol a cucerit recent La Liga. Alături de naționala Spaniei, Pedri a cucerit un titlu european și olimpic. A fost la un pas și de un titlu în Nations League, dar naționala lui Cristiano Ronaldo s-a impus la penalty-uri, 7-5. La doar 22 de ani, Pedri e cotat la 140 de milioane de euro, potrivit Transfermarkt.</p>

]]></description>
    </item>
    <item>
      <title>Cum l-a uimit Mihai Leu pe Prof. Dr. Irinel Popescu. Medicul a dezvăluit cum s-a terminat lupta campionului: „În final, a cedat și inima”</title>
      <link>https://www.prosport.ro/diverse/cum-l-a-uimit-mihai-leu-pe-prof-dr-irinel-popescu-medicul-a-dezvaluit-cum-s-a-terminat-lupta-campionului-in-final-a-cedat-si-inima-20209308</link>
      <description><![CDATA[<img src="https://www.prosport.ro/wp-content/uploads/2025/07/Cum-l-a-uimit-Mihai-Leu-pe-Prof.-Dr.-Irinel-Popescu.-Medicul-a-dezvaluit-cum-s-a-terminat-lupta-campionului-„In-final-a-cedat-si-inima-e1751555330306-1400x854.jpg"/><br/><p>Mihai Leu <span>s-a stins din viață</span> la 56 de ani, după o luptă crâncenă, de peste un deceniu, cu o boală necruțătoare. Prof. Dr. Irinel Popescu i-a fost alături în cele mai grele momente și a făcut tot posibilul pentru a-i salva viața fostului mare campion.</p>
<p>Din păcate, însă, în ciuda tuturor încercărilor eroice ale medicului, Mihai Leu nu a putut fi salvat. Fostul campion a rezistat în fața bolii mai bine de 10 ani, cu același spirit de campion arătat în ringul de box sau pe circuitul de curse.</p>
<h2><span>Mihai Leu l-a impresionat pe Prof. Dr. Irinel Popescu. Medicul a dezvăluit cum s-a terminat lupta campionului</span></h2>
<p>Mihai Leu a trecut în neființă în noaptea de 1 iulie, la vârsta de 56 de ani. Fostul campion mondial la box a pierdut lupta cu o formă agresivă de cancer, pe care a încercat să o țină sub control timp de aproape 11 ani.</p>
<p>Din păcate, în ultimele zile, starea sa s-a agravat iremediabil, iar corpul său a cedat în cele din urmă, în ciuda eforturilor intense depuse de echipa medicală de la Institutul Fundeni, din București.</p>
<p>Ultimele clipe din viața sa au fost dezvăluite de medicul care i-a fost alături și care l-a îngrijit pe tot parcursul acestei perioade dificile. Profesorul Irinel Popescu, unul dintre cei mai reputați specialiști din domeniul medical, a fost cel care a încercat ani la rând să-i ofere lui Mihai Leu o șansă reală la o viață normală.</p>
<p>De-a lungul celor 11 ani de tratamente, fostul sportiv a demonstrat o tărie de caracter ieșită din comun, refuzând să se lase doborât de diagnosticul crunt. A continuat să trăiască activ, să participe la evenimente, să inspire și să rămână aproape de familie, chiar și atunci când boala îi limita puterile.</p>
<p>Profesorul Popescu, vizibil marcat, a fost cel care a făcut tristul anunț al decesului. De altfel, el a fost omul care i-a oferit lui Mihai Leu ani prețioși de viață în plus, ani în care fostul campion a putut rămâne alături de cei dragi și a continuat să inspire prin forța, determinarea și demnitatea cu care a înfruntat boala. Toate aceste calități demonstrate de Mihai Leu l-au impresionat pe profesorul Irinel Popescu.</p>
<p>„A fost permanent sedat şi în aceste condiţii în final a cedat şi inima. Am fost impresionat de-a lungul acestor 11 ani de tăria de caracter şi de stoicismul cu care a suportat toate prin care a trecut”, a spus prof. dr. Irinel Popescu.</p>
<h2><span>Primarul Hunedoarei, devastat de moartea lui Mihai Leu: „Un om de excepție”</span></h2>
<p>Dan Bobouțanu, primarul Hunedoarei, <span>este devastat</span> după moartea lui Mihai Leu. Fostul mare campion român a trecut în neființă după o luptă crâncenă cu o boală nemiloasă.</p>
<p>După 10 ani de chin, Mihai Leu s-a stins din viață în seara zilei de 1 iulie. Primarul din Hunedoara a fost contactat de <span>ProSport</span> și a oferit o reacție imediată, având doar cuvinte de laudă pentru omul care a fost Mihai Leu.</p>
<p>„Pe Mihai l-am cunoscut de când lumea, dar ne-am împrietenit cel mai tare din anul 2008 când am intrat împreună ca şi consilieri locali. A fost un prieten foarte bun și un om de excepție!</p>
<p>Împreună am revitalizat fotbalul în municipiul Hunedoara. În anul 2010, eram amândoi consilieri locali, am înființat clubul FC Hunedoara. Era un moment când nu mai exista echipa de fotbal după ce Corvinul a fost dezafectat în 2004 si «Corvinul 2005» care era un alt club a dat faliment în 2008.</p>
<p>Atunci i-am lămurit pe Mircea Lucescu și pe Ioan Andone să devină membrii fondatori la noul nostru club.</p>
<p>Mereu ne întâlneam si împreună l-am făcut Cetățean de Onoare pe Mircea Lucescu plus alte multe lucruri bune pentru comunitate.</p>
<p>Şi-a iubit orașul cu pasiune și de câte ori venea acasă de pe undeva trecea pe la mine la o cafea și mereu îmi spunea: acasă la Hunedoara e cel mai bine!</p>
<p>Am vorbit cu soția lui să ne organizăm să-l aducem acasă. Dumnezeu să-l odihnească”, a spus Dan Bobouțanu, primarul Hunedoarei, pentru <span>ProSport</span>.</p>

]]></description>
    </item>
    <item>
      <title>Arde Interul lui Chivu. Lautaro Martinez și Calhanoglu au vorbit la telefon: degeaba!</title>
      <link>https://www.prosport.ro/diverse/arde-interul-lui-chivu-lautaro-martinez-si-calhanoglu-au-vorbit-la-telefon-degeaba-20209196</link>
      <description><![CDATA[<img src="https://www.prosport.ro/wp-content/uploads/2025/07/Arde-Interul-lui-Chivu.-Lautaro-Martinez-si-Calhanoglu-au-vorbit-la-telefon-degeaba-1400x931.jpg"/><br/><p data-end="713" data-start="0">Conflictul încins de la formația antrenată de Chivu continuă să degenereze: cei doi lideri din vestiarul lui Inter au comunicat prin intermediul rețelelor de socializare, iar ulterior s-au confruntat printr-un apel telefonic.</p>
<p data-end="713" data-start="0">Cristi Chivu și conducerea lui Inter se simt presați de atmosfera apăsătoare din vestiar și sunt de părere că aceste divergențe trebuiau să rămână strict la nivel de club.</p>
<h2 data-end="713" data-start="0"><span>Interul lui Cristi Chivu arde. Lautaro Martinez și Hakan Calhanoglu s-au confruntat în mod direct prin intermediul unui apel telefonic</span></h2>
<p><span> După înfrângerea neașteptată a Interului în detrimentul brazilienilor de la Fluminense</span>, Lautaro a lansat un atac indirect la adresa mijlocașului turc, fiind evident afectat de eliminarea formației sale de la Campionatul Mondial al Cluburilor.</p>
<p>De când conflictul a escaladat, cei doi lideri ai „nerazzurilor” au preferat să își împărtășească punctele de vedere pe conturile personale de pe rețelele sociale. Mai apoi, dincolo de ochii publicului, au stabilit o întâlnire telefonică în particular unde amândoi au încercat să clarifice comentariile și reacțiile din mediul online expuse unul față de celălalt.</p>
<p data-end="713" data-start="0">Cristi Chivu și președintele clubului Giuseppe Marotta rămân presați și îngrijorați de atmosfera vestiarului și viitorul apropiat al echipei și sunt de părere că acest conflict trebuia rezolvat la nivel intern, fără ca această situație tensionată să pună în pericol atmosfera generală din jurul formației milaneze, informează <span>gazzetta.it</span>.</p>
<h2 data-end="713" data-start="0"><span>Mesajul prin care Hakan Calhanoglu a răspuns la acuzațiile argentinianului</span></h2>
<p>Prin intermediul unei postări pe Instagram, <span>mijlocașul turc a oferit un răspuns echilibrat</span> cu privire la iubirea sa față de culorile „nerazzurilor” și ce înseamnă pentru el clubul la care a activat preț de patru ani.</p>
<p>„De-a lungul carierei mele, nu am găsit niciodată scuze. Mi-am asumat întotdeauna responsabilitatea. Și în momentele dificile am încercat întotdeauna să fiu un punct de referință. Nu cu vorbe, ci cu fapte. Respect toate opiniile, chiar și pe cele ale unui coleg, chiar și pe cele ale președintelui. Dar, respectul nu poate fi unidirecțional.</p>
<p>Nu am trădat niciodată acest tricou. Nu am spus niciodată că nu sunt fericit la Inter. În trecut, am primit oferte, chiar și foarte importante, dar am ales să rămân. Pentru că știu ce reprezintă acest tricou. Și cred că alegerile mele vorbesc de la sine.</p>
<p>Am învățat că adevăratul lider este cel care este alături de coechipierii săi, nu cel care caută pe cineva pe care să dea vina, pentru că ăsta e cel mai ușor lucru. Iubesc acest sport. Iubesc acest club. Și iubesc aceste culori, pentru care am dat totul în fiecare zi”, a spus turcul.</p>

]]></description>
    </item>
  </channel>
</rss>
