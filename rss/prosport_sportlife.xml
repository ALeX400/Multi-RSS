<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fostul campion la atletism al României a ajuns polițist: „Sunt subcomisar”</title>
      <link>https://www.prosport.ro/alte-sporturi/atletism/fostul-campion-la-atletism-al-romaniei-a-ajuns-politist-sunt-subcomisar-20354357</link>
      <description><![CDATA[<img src="https://www.prosport.ro//wp-content/uploads/2026/01/fostul-campion-la-atletism-al-romaniei-a-ajuns-politist-sunt-subcomisar-1400x728.png"/><br/><p><span>Un fost campion al atletismului românesc a ales un drum diferit după retragerea din sportul de performanță. Mihai Donisan, participant la Campionate Mondiale și Europene la săritura în înălțime, este astăzi ofițer de poliție, cu gradul de subcomisar.</span></p>
<p><span>Mihai Donisan a reprezentat România la competiții internaționale majore și a obținut cea mai importantă medalie a carierei în 2009, la Jocurile Francofoniei de la Beirut, unde a urcat pe cea mai înaltă treaptă a podiumului. Patru ani mai târziu, a revenit pe podium, cu argintul pe care l-a obținut la ediția din 2013.</span></p>
<h2><span>Fostul atlet a ajuns polițist </span></h2>
<p><span>După încheierea carierei de sportiv, fostul atlet a intrat în sistemul de ordine publică, pas făcut la recomandarea Elisabeta Lipă. A susținut examenul de admitere, l-a promovat și, între timp, a fost avansat în grad.</span></p>
<p><span>„Am dat examenul, l-am luat. Acum sunt subcomisar de poliție”, a spus Donisan, pentru <span>Sport.ro</span></span></p>
<p><span>În prezent, Mihai Donisan <span>activează la CS Dinamo</span>, unde se ocupă exclusiv de pregătirea tinerilor sportivi. După ce a lucrat efectiv ca polițist în perioada pandemiei, rolul său este acum axat pe antrenorat și formarea noii generații.</span></p>
<p><span>„Am fost cooptat de doamna Elisabeta Lipă, care mi-a propus să mă transfer de la pompier la poliție, ca să mă pot antrena. </span><span>Am dat examenul, l-am luat. Acum sunt subcomisar de poliție, în acest an am fost avansat. Am lucrat în perioada pandemiei ca polițist, dar acum sunt doar antrenor la CS Dinamo”, a spus fostul sportiv pentru sursa menționată anterior. </span></p>
<h2><span>Cea mai rapidă sportivă din țara noastră și-a dat demisia din Federația Română de Atletism</span></h2>
<p id="p-0">Atleta Maria Mihalache, una dintre sportivele de viitor, se află în conflict deschis cu șefii FR de Atletism. Tânăra sportivă consideră că a fost dezavantajată chiar de instituția care ar trebui s-o apere și să aibă grijă de cariera ei.</p>
<p id="p-1">În primăvara anului trecut, sportiva de 22 de ani a câștigat proba de 60 de metri la Campionatele Balcanice de Atletism în Sală, desfășurate la Belgrad. A fost prezentă și în proba de 60 de metri la Campionatele Europene de Atletism în Sală din 2025, care au avut loc la Apeldoorn, ajungând în semifinale cu un record personal de 7,26 secunde.</p>
<p id="p-3">„Conform regulamentului oficial al European Athletics, mi-am îndeplinit baremul de calificare pentru Campionatele Europene U23 de la Bergen, îndeplinind de nu mai puțin de 6 ori baremul de 11,68.</p>
<p>Federația Română De Atletism nu a ținut cont de acest aspect, neincluzându-mă în lotul României pentru acest Campionat European”, a spus Maria Mihalache.</p>

]]></description>
    </item>
    <item>
      <title>Imaginile momentului cu transferul bombă din 2026. Fotbalistul a semnat contractul cu Dinamo după întâlnirea cu impresarul lui și Andrei Nicolescu. EXCLUSIV</title>
      <link>https://www.prosport.ro/fotbal-intern/superliga/imaginile-momentului-cu-transferul-bomba-din-2026-fotbalistul-a-semnat-contractul-cu-dinamo-dupa-intalnirea-cu-impresarul-lui-si-andrei-nicolescu-exclusiv-20354384</link>
      <description><![CDATA[<img src="https://www.prosport.ro//wp-content/uploads/2026/01/Imaginile-momentului-cu-transferul-bomba-din-2026.-Fotbalistul-a-semnat-contractul-cu-Dinamo-dupa-intalnirea-cu-impresarul-lui-si-Andrei-Nicolescu.-EXCLUSIV.jpg"/><br/><p>Valentin Țicu (25 de ani) a semnat cu Dinamo un contract atipic – doar până la finalul acestui sezon, dar cu opțiune de prelungire. Andrei Nicolescu și șefii din Șos. Ștefan cel Mare vor să se asigure, astfel, că fundașul stânga va reuși să lase în urmă accidentarea care l-a făcut să joace ultimul meci oficial tocmai în 2024.</p>
<p><span>ProSport</span> a surprins imaginile cu întâlnirea dintre Valentin Țicu, președintele dinamovist Andrei Nicolescu și impresarul fotbalistului, Mihai Stan.</p>
<h2><span>Valentin Țicu, însoțit de impresarul Mihai Stan, s-a întâlnit cu Andrei Nicolescu pentru a semna cu Dinamo</span></h2>
<p>Președintele echipei din Șos. Ștefan cel Mare Andrei Nicolescu a anunțat încă de la finalul anului trecut că pe 2 ianuarie urmează să fie prezentat primul transfer al iernii, ceea ce s-a și întâmplat în cursul zilei de astăzi.</p>
<p>Astfel, Valentin Țicu a devenit fotbalistul „câinilor”, după ce s-a despărțit gratis de Petrolul Ploiești. În perioada în care a îmbrăcat tricoul formației din Jud. Prahova, fundașul stânga ajunsese să poarte banderola de căpitan, în ciuda vârstei fragede. Fanii petroliști au avut, însă, o mare dezamăgire în ziua în care Dinamo l-a prezentat pe fotbalist: acesta a scos din arhiva personală o poză cu el legat la cap cu o bandană inscripționată cu „Dinamo”, semn că este fan al „câinilor” încă de mic copil. Fotografia a fost publicată de clubul Dinamo pe rețelele de socializare.</p>
<p>Astfel, liber de contract după despărțirea de Petrolul, Valentin Țicu a dat loovitura carierei și a semnat cu Dinamo, una dintre echipele cu pretenții la titlu.</p>
<p>Valentin Țicu și-a dat întâlnire cu impresarul său, Mihai Stan, pentru ca ulterior cu cei doi să facă joncțiunea și președintele dinamovist Andrei Nicolescu.</p>
<p>Fotbalistul și agentul au părut puțin dezorientați la început, dar au depistat repede locul în care trebuia să ajungă. Lor li s-a alăturat și Andrei Nicolescu, cel care în cele din urmă a parafat contractul noului fotbalist al lui Zeljko Kopic.</p>
<h2><span>Valentin Țicu a semnat cu Dinamo până în vară</span></h2>
<p>Valentin Țicu a fost prezentat de Dinamo pe 2 ianuarie, iar contractul este scadent la finalul acestui sezon. Cu toate acestea, părțile au bătut palma și pentru posibilitatea de prelungire a angajamentului până în 2029.</p>
<p>„Bine ai venit, Valentin Țicu!</p>
<p>Noul nostru fundaș stânga vine din postura de jucător liber de contract și a semnat o înțelegere valabilă până la sfârșitul sezonului actual, cu opțiune de prelungire din partea clubului pentru încă trei sezoane, până la 30.06.2029.</p>
<p>Cariera de jucător profesionist a lui Valentin este strâns legată de Petrolul Ploiești, club pentru care a evoluat încă de la nivel de copii și juniori. În total, a îmbrăcat tricoul „lupilor galbeni” în 174 de meciuri, reușind să marcheze 8 goluri și să ofere 11 pase decisive.<br/>
Valentin Țicu a fost, de asemenea, o soluție de bază pentru postul de fundaș stânga în cadrul Reprezentativei U21 a României, pentru care a evoluat la turneul final Euro U21 din 2023.</p>
<p>Îți dorim mult succes în culorile clubului nostru, Valentin, și cât mai multe realizări alături de Dinamo!”, a transmis Dinamo.</p>

]]></description>
    </item>
    <item>
      <title>100.000.000 de euro pentru Adrian Mutu. „Il Fenomeno” a făcut calculul și a ieșit suma cât o avere colosală</title>
      <link>https://www.prosport.ro/fotbal-intern/100-000-000-de-euro-pentru-adrian-mutu-il-fenomeno-a-facut-calculul-si-a-iesit-suma-cat-o-avere-colosala-20354310</link>
      <description><![CDATA[<img src="https://www.prosport.ro//wp-content/uploads/2026/01/100.000.000-de-euro-pentru-Adrian-Mutu.-„Il-Fenomeno-a-facut-calculul-si-a-iesit-suma-cat-o-avere-colosala-scaled-e1767361783270-1400x891.jpg"/><br/><p>Adrian Mutu, unul dintre cei mai apreciați foști fotbaliști români, a dezvăluit ce cotă ar avea dacă ar activa astăzi. „Il Fenomeno” a făcut calculul, apoi a concluzionat că ar valora 100.000.000 de euro. „Briliantul” s-a retras în anul 2016, când îmbrăca tricoul lui ASA Târgu Mureș.</p>
<p>Ajuns la vârsta de 46 de ani, Adrian Mutu a rămas în amintirea fanilor români drept unul dintre cei mai buni atacanți ai naționalei din istorie și <span>rămâne un nume important în fotbalul românesc</span>.</p>
<h2><span>Adrian Mutu crede că ar valora 100.000.000 de euro astăzi</span></h2>
<p>Adrian Mutu este de părere că, în contextul actual al pieței, ar putea valora 100.000.000 de euro, făcând o comparație cu staruri mondiale precum Ousmane Dembele, câștigătorul ultimului Balon de Aur, campionul mondial Julian Alvarez sau jucători de top de la PSG, precum Vitinha ori Desire Doue.</p>
<p>„Nu știu, dar am văzut ceva în ziar sau la televizor… Cineva făcea o socoteală și ajungea undeva la 100 de milioane. Dacă am valorat atunci 23, acum 24 de ani, probabil că acum ar fi fost de patru ori mai mult”, a spus Adrian Mutu, conform <span>Sport.ro</span>.</p>
<p>De-a lungul carierei sale, „Il Fenomeno” a jucat pentru FC Argeș, Dinamo București, Inter Milano, Hellas Verona, Parma, Chelsea Londra, Livorno, Juventus, Fiorentina, Cesena, Ajaccio, Petrolul Ploiești, Pune City și ASA Târgu Mureș.</p>
<p>În total, cluburile au plătit peste 50 de milioane de euro pentru transferurile lui Adrian Mutu, cea mai mare sumă fiind achitată de Chelsea, aproximativ 23 de milioane de euro. „Briliantul” s-a retras în 2016, la ASA Târgu Mureș, într-o ultimă încercare de a prinde lotul României pentru UEFA Euro 2016.</p>
<h2><span>Adrian Mutu, patron de academie de fotbal</span></h2>
<p><span>Adrian Mutu este acum patronul unei academii de fotbal</span>, unde și-a impus propriile reguli. „Briliantul” le-a transmis copiilor care evoluează la academia sa că nu au voie să se vopsească, deși el însuși era considerat un fotbalist rebel încă de la vârste fragede.</p>
<p>„În academia mea, copiii nu au voie vopsiți în cap în nicio culoare, decât în culoarea cu care s-au născut. Da, pare ciudat și unii părinți săreau, se uitau așa, puțin, că de ce, că dacă copilul vrea să se facă «colpi di sole», știi, sau eu știu, altă culoare, că l-a văzut pe Neymar sau pe X sau pe Y, eu nu accept așa ceva și asta a fost o regulă impusă de mine.</p>
<p>De ce? Pentru că un copil trebuie să se gândească la fotbal, nu la ce culoare de păr are în cap și la alte lucruri de genul ăsta. Strictețea asta e tot un mod de a educa un copil. Fără telefoane, fără tablete și așa mai departe. La noi nici nu există lucrurile astea în academie”, a declarat Mutu, la podcastul „Eu sunt Anamaria Prodan”.</p>

]]></description>
    </item>
    <item>
      <title>Dănuț Lupu a trăit clipe şocante: „Ciorbă şi Udilă i-au pus sabia la gât soției mele!”</title>
      <link>https://www.prosport.ro/cupa-romaniei/danut-lupu-a-trait-clipe-socante-ciorba-si-udila-i-au-pus-sabia-la-gat-sotiei-mele-20354301</link>
      <description><![CDATA[<img src="https://www.prosport.ro//wp-content/uploads/2026/01/Danut-Lupu-a-trait-clipe-socante-„Ciorba-si-Udila-i-au-pus-sabia-la-gat-sotiei-mele22.webp"/><br/><p>Dănuț Lupu (58 de ani) a rememorat finala Cupei României din data de 21 iunie 1995, atunci când Rapid București și Petrolul Ploiești s-au luptat până la loviturile de departajare pentru marele trofeu.</p>
<p>Lupu a făcut parte din echipa giuleștenilor și s-a aflat pe teren pe tot parcursul celor 120 de minute. Din nefericire pentru rapidiști, Dănuț Lupu și compania nu au putut pune mâna pe cupă.</p>
<h2><span>Dănuț Lupu își aduce aminte și astăzi cum i-a fost amenințată soția cu sabia: totul s-a petrecut după un Rapid – Petrolul</span></h2>
<p><span>Dănuț Lupu a reprezentat-o pe Rapid București</span> în intervalele 1994-1995 și 1997-2000, după ce anterior evoluase în tricoul marii rivale Dinamo.</p>
<p>Ulterior, înainte să își agațe ghetele în cui, fostul mijlocaș ofensiv din naționala României a mai jucat o dată pentru roș-albi, astfel că a rămas apropiat de ambele cluburi din Capitală. Dacă la Dinamo a ocupat și funcții de conducere după retragere, <span>în ceea ce o privește pe Rapid, Dănuț Lupu s-a rezumat doar la analiza progresele echipei</span> din spatele televizorului.</p>
<p>Însă, tot Rapid i-a oferit și unul dintre cele mai mari coșmaruri ale carierei, pe care îl ține minte precis și astăzi. La data de 21 iunie 1995, pe vremea când îmbrăca tricoul vișiniu, Dănuț Lupu a fost integralist într-o dispută Rapid – Petrolul, din finala Cupei României, care s-a decis după 120 de minute, la loviturile de departajare.</p>
<p>Lupu a fost suspectat de fani atunci că ar fi contribuit la rezultatul nefavorabil al finalei Cupei, iar doi suporteri chiar i-ar fi amenințat soția, după cum își amintește ex-mijlocașul ofensiv:</p>
<p>„Am avut parte de istorii și atunci când am pierdut finala Cupei cu Rapidul. Ciorbă (n.r. – Dumitru Tudor) și Udilă (n.r. – Dănuț Udilă, zis Văncică) i-au pus sabia la gât soției mele. La celebra finală Rapid – Petrolul din 1995. (n.r. – De ce?) Că vezi doamne am vândut eu meciul. Am povestit finala aia, toată istoria. Banii au ajuns la mine, eu i-am dat lui George Copos. Domnul Copos a zis să-i dau înapoi că pe el nu-l vinde nimeni. De multe ori când ești corect nu e bine. Cineva mi-a zis: «Ține banii» și i-a răspuns: «Nu pot să fac chestia asta». Cu toate că lumea are o părere foarte proastă despre mine și nu știu de ce. Cine mă cunoaște știe… Pe vremea aia am avut 120.000 și i-am dus domnului Copos. Puteam să-i țin eu, dar…”, a povestit Dănuț Lupu, potrivit <span>Fanatik</span>.</p>
<h2><span>Cum s-a decis finala Cupei României din 1995</span></h2>
<p>La capătul celor 90 de minute ale finalei Cupei României din 1995, tabela de marcaj a indicat o remiză cu goluri, 1-1, mulțumită unor reușite ce le-au aparținut lui Claudiu Andreicuț (Petrolul, minutul 82) și Iulian Chiriță (Rapid, minutul 87).</p>
<p>În prelungiri nu s-a înscris niciun gol, iar ulterior, la loviturile de departajare, Petrolul a câștigat cu 5-3, mulțumită unei ratări a lui Florin Frunză.</p>
<p>Trebuie punctat că Dănuț Lupu s-a numărat printre executanții Rapidului, însă a izbutit să trimită mingea în plasă, în ciuda suspiciunilor de blat care l-au avut în prim-plan.</p>

]]></description>
    </item>
    <item>
      <title>Corina Caragea arată fabulos la 43 de ani! Prezentatoarea PRO TV, apariție spectaculoasă</title>
      <link>https://www.prosport.ro/diverse/corina-caragea-arata-fabulos-la-43-de-ani-prezentatoarea-pro-tv-aparitie-spectaculoasa-20354210</link>
      <description><![CDATA[<img src="https://www.prosport.ro//wp-content/uploads/2026/01/caragea-2-1051x1400.jpeg"/><br/><p>Corina Caragea arată fabulos la vârsta de 43 de ani. Prezentatoarea PRO TV a avut o apariție spectaculoasă pe rețelele de socializare, acolo unde a oferit un mesaj special.</p>
<p>Una dintre cele mai cunoscute femei din televiziune îi încântă constant pe fani cu fotografii de senzație pe rețelele de socializare, unde este urmărită de peste jumătate de milion de români. <span>Corina Caragea și-a petrecut Sărbătorile în Argentina</span>, la Buenos Aires, unde a realizat și un photo shooting spectaculos.</p>
<h2><span>Corina Caragea, photo shooting de senzație</span></h2>
<p>Făcând o analogie cu un joc video, Corina Caragea le-a oferit fanilor un mesaj special cu ocazia intrării în 2026. Prezentatoarea PRO TV și-a petrecut vacanța departe de România, iar numeroase personalități publice s-au grăbit să îi transmită mesaje de apreciere.</p>
<p>„Nivel nou deblocat. Ca într-un joc video, fiecare nivel nou vine cu un superpower câștigat pe drum. Cu fiecare an care trece, zilele de naștere cred că nu mai sunt doar despre tort, ci despre puțină introspecție.</p>
<p>În jocul vieții, fiecare an vine cu mai multă experiență, mai mult curaj și mai puțină grabă. Azi, de ziua mea, sunt recunoscătoare, fericită și curioasă ce urmează. Mulțumesc tuturor celor care fac parte din povestea mea. Vă doresc un an nou cu sănătate, bucurii simple și multe motive de zâmbit”, a scris Corina Caragea, pe Instagram.</p>
<p>Andreea Esca, Ramona Păun, Simona Păun, Lavinia Petrea și Magda Pălimariu au fost doar câteva dintre personalitățile publice care i-au transmis urări prezentatoarei TV. Aceasta este cunoscută pentru profesionalismul său, dar și pentru longevitatea impresionantă în acest domeniu.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DS7LVPuEUsX/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Corina Caragea (@corinacaragea)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Ce își dorește Corina Caragea la aniversarea de 43 de ani</span></h2>
<p>Corina Caragea a dezvăluit că <span>plecările de ziua ei de naștere au devenit deja un obicei</span>, motiv pentru care se bucură de destinații cu climă caldă. Prezentatoarea TV și-a conturat și lista de dorințe pentru anul 2026, sperând să fie unul de bun augur.</p>
<p>„De ani buni obișnuiesc să plec de ziua mea într-o destinație caldă. Argentina era pe lista mea de dorințe de foarte mult timp, așa că anul acesta mi-am făcut cadou o vacanță în Buenos Aires. Acolo am petrecut de ziua mea și totodată intrarea în 2026.</p>
<p>Îmi rămâne în minte un cadou care nu e material. Pentru că ziua mea este poziționată nefericit – nu puteam să fac o petrecere, toți copiii erau în vacanță, nici la școală nu duceam bomboane, cadourile erau aceleași cu cele pentru Crăciun sau mulți uitau să mă sune în febra pregătirilor pentru Revelion. Nu aveam mari așteptări de la ziua mea. Dar într-un an m-am trezit la ușă cu verișorii mei, surprinzător, nu îi așteptam. A fost o bucurie imensă.</p>
<p>Ei nu locuiau în București, așa că nu ne vedeam zi de zi. A fost un cadou minunat. Altfel, material, nu am un cadou anume în minte acum. În general sunt destul de… anti-cadouri, în sensul în care pun mult mai multă valoare pe experiențele-cadou, pe oamenii prezenți, pe o vacanță, desigur!</p>
<p>Da, deși este o zi deosebită, care până la urmă testează prieteniile adevărate – o țin minte doar cei cu adevărat importanți în viața mea – este și Everestul prețurilor pentru orice aș decide să fac de ziua mea. Dacă vreau o petrecere, dacă vreau un bilet de avion sau orice altceva programat pe 31 decembrie, prețul este cel puțin dublu.</p>
<p>De asta mă lovesc an de an. Asta dacă localul nu e închis, oamenii pe care i-aș chema la un party nu sunt plecați din oraș sau nu au planuri cu familiile lor de Sărbători. Iar la muncă am noroc cu colegul Vadim, care, de când m-a cunoscut, și-a sacrificat toate Revelioanele în favoarea mea.</p>
<p>Să fiu sănătoasă, căci restul trebuie să fac eu să se întâmple. Știți că îmi place mult să călătoresc, așa că am o listă și pentru noul an, să vedem dacă reușesc să mă țin de ea. De asta îmi era frică: odată ce ajung în mult visata Bora Bora, nu îmi va mai plăcea nimic.</p>
<p>Și așa este. Bora Bora este chiar Paradis și nicio destinație nu se ridică la același nivel când vorbim despre cele exotice. De aceea, de Revelion m-am îndreptat către o destinație din altă categorie. Și în Brazilia aș vrea să ajung, în Australia și să mă întorc în China și Japonia”, a spus Corina Caragea, conform <span>TV Mania</span>.</p>

]]></description>
    </item>
  </channel>
</rss>
