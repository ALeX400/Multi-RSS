<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„I-am bătut și pe Mutu și pe Neaga”. Viitorul candidat la președinția LPF recunoaște că le-a aplicat corecții fizice vedetelor</title>
      <link>https://www.prosport.ro/diverse/i-am-batut-si-pe-mutu-si-pe-neaga-viitorul-candidat-la-presedintia-lpf-recunoaste-ca-le-a-aplicat-corectii-fizice-vedetelor-20284725</link>
      <description><![CDATA[<img src="https://www.prosport.ro//wp-content/uploads/2025/09/„I-am-batut-si-pe-Mutu-si-pe-Neaga.-Viitorul-candidat-la-presedintia-LPF-recunoaste-ca-le-a-aplicat-corectii-fizice-vedetelor.jpg"/><br/><p>Viitorul candidat la președinția LPF nu a fost „ușă de biserică” pe vremea când era jucător și a recunoscut că a avut altercații cu Mutu și Neaga.</p>
<p>Dani Coman, președintele de la FC Argeș, a rememorat amintiri din tinerețe când era fotbalist. A dezvăluit că de-a lungul timpului s-a bătut cu Adrian Neaga și cu Adrian Mutu. Totuși, chiar dacă existau dispute între jucători, aceștia treceau rapid peste discuții și se împăcau.</p>
<h2><span>Oficialul care vrea să devină președintele LPF și-a amintit de bătăile cu Mutu și Neaga</span></h2>
<p>Rivalitatea de pe teren era uriașă între jucătorii de la Steaua, Dinamo și Rapid. Actualul conducător de la FC Argeș a trăit o perioadă plină de aventură, iar <span>bătăile erau la ordinea zilei </span>chiar și în grupurile de prieteni.</p>
<p>În cadrul unui podcast, Dani Coman a povestit că Neaga încă îi aduce aminte de momentul în care i-a dat un pumn în ficat chiar în timpul unui meci de fotbal. Nici Adrian Mutu nu a scăpat de furia lui Dani Coman, dar aceștia s-au împăcat rapid după fiecare conflict.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Jucam cu Steaua. Neaga era atacant la Steaua. La o fază fixă i-am dat un pumn în ficat, se aude și pe imagini… El era în careu, venise în fața mea. I-am dat una! Și acum îmi zice: ‘Mai ții minte când mi-ai dat un pumn?’ (n.r. Era penalty) Cine vedea? Nu era VAR-ul! (n.r. L-ai bătut vreodată pe unul dintre Mutu și Neaga?) Cred că pe amândoi. Noi ne băteam, ne împăcam”, a declarat Dani Coman pentru<span> iAMsport.</span></div>
</blockquote>
</div>
</div>
<p>La începutul carierei de fotbalist, Dani Coman era nevoit să improvizeze pentru a face rost de bani de mâncare. Era renumit ca fiind un mare „smardoi”, așa cum l-a lăudat chiar Dan Alexa, cel care i-a fost „impresar” la luptele de stradă.</p>
<p>Pentru a face rost de bani de mâncare, <span>Dani Coman a fost convins de Alexa</span> să participe la bătăi de stradă. A avut parte de câteva victorii, care le-a asigurat traiul de zi cu zi, însă a renunțat după ce a încasat-o serios de la un adversar mult mai solid.</p>
<blockquote>
<p id="p-7">„S-a bătut, a câștigat primul meci, 200 de dolari a luat, 100 el, 100 eu. Am avut încredere, zic „bă, e bun”. Următorul meci, după vreo 2 luni, zic „bă, e altul”. Îl bate pe ala, dar cu emoții, 400 de dolari, i-am împărțit. Următoarea, îi dă unul un cap, îi umflă capul.</p>
<p id="p-8">Stătea în pat și îi puneam compresă pe față, a doua zi aveam antrenament. Și zic, „Câți bani avem aici? 1000”. Îi dau 500 și zice „Mai refă calculul ăla că te omor”. Îi zic „fii atent, iau eu 100 și ia tu 900”, a spus Dan Alexa, la emisiunea <span>MicroBeast.</span></p>
</blockquote>

]]></description>
    </item>
    <item>
      <title>Ce se întâmplă, de fapt, între Brooklyn, fiul rebel al lui David Beckham, și Nicola, soția lui pe care mama lui n-o suportă</title>
      <link>https://www.prosport.ro/diverse/ce-se-intampla-de-fapt-intre-brooklyn-fiul-rebel-al-lui-david-beckham-si-nicola-sotia-lui-pe-care-mama-lui-n-o-suporta-20284907</link>
      <description><![CDATA[<img src="https://www.prosport.ro//wp-content/uploads/2025/09/Ce-se-intampla-de-fapt-intre-Brooklyn-fiul-rebel-al-lui-David-Beckham-si-Nicola-sotia-lui-pe-care-mama-lui-n-o-suporta.jpg"/><br/><p>Fiul rebel al lui David Beckham pare că a rupt tăcerea despre conflictul soției Nicola cu Victoria Beckham de la care a pornit ruptura dintre familii.</p>
<p>În ultimele luni, Brooklyn Beckam a fost capul de afiș al tabloidelor, după ce fiul cel mare al fostului star de la Manchester United a rupt orice legătură cu familia sa. Prezent la un eveniment, Brooklyn a făcut câteva comentarii legat de speculațiile din ultima vreme cu privile și a spus cum stau de fapt lucrirle între el și Nicola Peltz.</p>
<h2><span>Brooklyn Beckham, prima reacție cum decurge relația cu soția sa</span></h2>
<p>Fiul cel mare al celebrului cuplu Victoria și David Beckham a participat la meciul All-Star din cadrul Ryder Cup. Prezent la eveniment, Brooklyn a anunțat că va reveni în Los Angeles zilele viitoare.</p>
<p>De câteva luni se vehiculează că familia Beckham nu mai vorbește cu Brooklyn și soția sa, Nicola. Cei doi nu au fost prezenți la aniversarea de 50 de ani a lui David Beckham. De asemenea, părinții lui Brooklyn <span>au lipsit de la petrecerea de reînnoire a jurămintelor </span>celor doi tineri însurăței.</p>
<p>Într-un interviu acordat pentru <span>Daily Mail</span>, bărbatul în vârstă de 26 de ani a precizat că mereu vor fi oameni care îl vor vorbi de rău, dar o are mereu aproape pe soția sa, care îl susține în tot ceea ce face.</p>
<blockquote><p>„Întotdeauna vor fi oameni care spun lucruri negative, dar am o soție care mă susține foarte mult. Eu și Nicola, pur și simplu ne facem treaba, ne ținem capul plecat și muncim. Și suntem fericiți..</p>
<p>Toată lumea o să spună mereu prostii. Eu doar încerc să fac asta, să joc golf cu niște prieteni. E foarte distractiv”, a precizat Brooklyn.</p></blockquote>
<h2><span>Fiul lui David Beckham își deschide propriul restaurant</span></h2>
<p>Pasiunea pentru gătit<span> l-a făcut pe Brooklyn să apeleze</span> la socrul său miliardar să facă rost de banii pentru un restaurant. Fiul cel mare al lui David Beckham va lansa un restaurant în care va găti chiar el, la doi ani de când a lansat o gamă de sosuri picante. Este co-fondator al brandului de sake Wesake și chiar a avut o apariție într-o emisiune pentru gătit.</p>
<p>Rămâne de văzut cum vor decurge lucrurile, dar miliardarul Nelson Peltz sigur nu va fi supărat dacă soțul fiice sale nu va avea succes cu un restaurant de burgeri în SUA.</p>
<blockquote><p>„Brooklyn a visat de mult să deschidă un restaurant acolo unde locuiește, iar acest vis prinde în sfârșit contur. A creat Beck’s Buns și l-a lansat discret pe rețelele sociale luna trecută. Compania sa, Buster Sauce Inc, deține marca comercială și el plănuiește să deschidă un restaurant. Meniul este încă în lucru, dar va fi compus din burgeri de calitate superioară, cu sosurile sale picante Buster.”, a declarat o sursă apropiată cuplului, potrivit<span> The Sun.</span></p></blockquote>

]]></description>
    </item>
    <item>
      <title>Vedeta de la Insula Iubirii a fost bătută măr</title>
      <link>https://www.prosport.ro/diverse/vedeta-de-la-insula-iubirii-a-fost-batuta-mar-20284688</link>
      <description><![CDATA[<img src="https://www.prosport.ro//wp-content/uploads/2025/09/Vedeta-de-la-Insula-Iubirii-a-fost-batuta-mar.jpg"/><br/><p>Două staruri de televiziune s-au duelat în ringul de box, iar vedeta din Insula Iubirii a ieșit cea mai avariată după lupta mult așteptată de fanii englezi.</p>
<p>Aaron Chalmers din show-ul de televiziune Geordie Shore și Jack Fincham din Love Island s-au luptat în ring, iar Finchman a simțit pe propria piele două knockdown-uri.</p>
<h2><span>Jack Fincham, vedeta din Love Island, pus la podea de două ori de starul din Geordie Shore</span></h2>
<p>La trei ani distanță de când a fost programată lupta dintre Aaron Chalmers și Jack Finchman, a avut loc și mult așteptatul eveniment. Rivalitatea dintre cei doi a ajuns până în ring, iar fanii englezi s-au împărțit în două tabere.</p>
<p>În vârstă de 38 de ani, Chalmers a intrat în ring cu un palmares de MMA de 5-2, dar și cu 5 meciuri de box la activ, în timp ce adversarul său, cu patru ani mai tânăr, a mai luptat în 30 de meciuri în UFC, într-o combinație de box și bare-knuckle.</p>
<p>Din date, Finchman părea să fie în avantaj față de adversarul său, dar lucrurile au stat diferit în lupta brutală BKFC. Chalmers și-a trimis adversarul la podea încă din prima rundă cu un croșeu stâng. Lovitura nu l-a făcut pe câștigătorul Love Island din 2019 să cedeze, ba mai mult, l-a ambiționat și a continuat cu o rundă mai bună. Totuși, pe finalul rundei secunde, Chalmers l-a lovit puternic cu un croșeu de dreapta chiar înainte de gong.</p>
<p>A fost o lovitură extrem de puternică, astfel că echipa lui Finchman a decis să arunce prosopul și arbitrul l-a declarat pe Chalmers învingător.</p>
<h2><span>Chalmers a lansat următoarea provocare: „Conor, nu-l concedia”</span></h2>
<p>Chalmers e gata să se dueleze cu Mike Perry și imediat după victoria cu Fincham<span> l-a rugat pe Conor McGregor s</span>ă nu îl concediere pe Perry, după ce ameericanul a cedat în meciul cu Jake Paul, în 2024. Mike Perry este campionul BKFC, după ce a ieșit din UFC.</p>
<p>„Știam sigur că se va descurca în ring, are 30 de meciuri la amatori, toată lumea spune că sunt doar o vedetă de reality TV, dar am o bărbie de granit. Conor, nu-l concedia pe Mike Perry, îl termin eu pentru tine anul viitor.”, a transmis Chalmers după meci.</p>
<p>Nici fostul câștigător Love Island nu se lasă mai prejos și a anunțat că vrea să revină în ring cât mai rapid.</p>
<blockquote>
<p data-end="1792" data-start="1732">„Ei bine, nu a ieșit așa cum voiam, nu-i așa? Dar nu, Aaron are pumni ca niște lame de ras, vă spun. Dar ascultați, sunt doar bucuros că am reintrat în ring. O să mai lupt și asta e”, a declarat Jack Fincham, notează <span>The Sun</span>.</p>
</blockquote>

]]></description>
    </item>
    <item>
      <title>Marc Marquez a scris istorie: a câștigat al 7-lea titlu în Moto GP și al 9-lea în total!</title>
      <link>https://www.prosport.ro/moto-gp/marc-marquez-a-scris-istorie-a-castigat-al-7-lea-titlu-in-moto-gp-si-al-9-lea-in-total-20284619</link>
      <description><![CDATA[<img src="https://www.prosport.ro//wp-content/uploads/2025/09/Marc-Marquez-a-scris-istorie-a-castigat-al-7-lea-titlu-in-Moto-GP-si-al-9-lea-in-total-1400x933.jpg"/><br/><p>Duminică, 28 septembrie 2025, Marc Marquez (32 de ani) a terminat pe locul secund cursa de la Motegi, Japonia, și și-a adjudecat titlul mondial în Moto GP cu 5 etape înainte de finalul sezonului.</p>
<p>Ibericul a scris o nouă pagină de istorie în motociclism, acesta fiind cel al 7-lea său titlu în Moto GP și al 9-lea în total.</p>
<h2><span>Marc Marquez e campion în Moto GP, pentru a 7-a oară în carieră. Spaniolul a ajuns la 9 titluri în total</span></h2>
<p>Duminică, pe circuitul de la Motegi, Japonia, a avut loc cea de-a 17-a etapă <span>a sezonului din Moto GP</span>, iar la finalul cursei, Marc Marquez a terminat pe locul 2. Italianul Bagnaia și-a adjudecat victoria la Marele Premiu al Japoniei, în timp ce podiumul a fost completat tot de un iberic, anume Joan Mir.</p>
<p>Însă, în ciuda clasamentului menționat anterior, marele câștigător al zilei a fost Marc Marquez, care și-a adjudecat matematic titlul în Moto GP cu 5 etape înainte de finalul sezonului.</p>
<p>Este al 7-lea titlu al spaniolului din Moto GP, performanță pe care ultima oară a bifat-o legendarul italian Valentino Rossi. În schimb, recordul de titluri în Moto GP este deținut tot de un italian, anume Giacomo Agostini, care a triumfat de 8 ori în clasa-regină a motociclismului.</p>
<p>Pe de altă parte, Marc Marquez se mai poate mândri cu un titlu cucerit la calsa 125cc, în 2010, dar și cu un titlu câștigat la Moto2, în 2012. Așadar, spaniolul are în total 9 titluri mondiale în motociclism.</p>
<p>Mai jos toate titlurile mondiale cucerite de Marc Marquez:</p>
<ul>
<li>2010 – 125cc</li>
<li>2012 – Moto 2</li>
<li>2013, 2014, 2016, 2017, 2018, 2019, 2025 – Moto GP</li>
</ul>
<h2><span>Ce a declarat Marc Marquez după performanța istorică de la Motegi</span></h2>
<p>De-a lungul ultimilor ani, în special după triumful din 2019, <span>Marc Marquez a fost implicat în mai multe accidente grave pe circuit</span>, iar problemele medicale cu care s-a ales l-au ținut departe de competiții cu lunile. Cu toate acestea, ibericul nu a renunțat, iar acum, la 32 de ani, a scris o nouă pagină în istoria motociclismului.</p>
<p>„Este imposibil să vorbesc. Nu vreau să-mi amintesc tot ce am trăit. Astăzi sunt împăcat cu mine însumi. Am făcut greşeli mari în cariera mea, am vrut să revin prea repede. Apoi am luptat, am luptat, am luptat şi am câştigat din nou”, a declarat Marc Marquez, imediat după ce a fost încoronat drept campion mondial în Moto GP, conform <span>Mundo Deportivo</span>.</p>
<p>Mai jos clasamentul complet al cursei de la Motegi, Marele Premiu al Japoniei la Moto GP:</p>
<ol>
<li>Francesco Bagnaia (Italia/Ducati) 42:09.312</li>
<li>Marc Marquez (Spania/Ducati) +4.196</li>
<li>Joan Mir (Spania/Honda) +6.858</li>
<li>Marco Bezzecchi (Italia/Aprilia) +10.128</li>
<li>Franco Morbidelli (Italia/Ducati-VR46) +10.421</li>
<li>Alex Marquez (Spania/Ducati-Gresini) +14.544</li>
<li>Raul Fernandez (Spania/Aprilia-Trackhouse) +17.588</li>
<li>Fabio Quartararo (Franţa/Yamaha) +21.160</li>
<li>Johann Zarco (Franţa/Honda-LCR) +21.733</li>
<li>Fermin Aldeguer (Spania/Ducati-Gresini) +23.107</li>
<li>Enea Bastianini (Italia/KTM-Tech3) +23.616</li>
<li>Brad Binder (Africa de Sud/KTM) +23.882</li>
<li>Fabio Di Giannantonio (Italia/Ducati-VR46) +29.359</li>
<li>Miguel Oliveira (Portugalia/Yamaha-Pramac) +30.788</li>
<li>Somkiat Chantra (Thailanda/Honda-LCR) +30.990</li>
<li>Maverick Vinales (Spania/KTM-Tech3) +31.712</li>
<li>Pedro Acosta (Spania/KTM) +34.157</li>
<li>Alex Rins (Spania/Yamaha) +34.792</li>
</ol>
<p>Cu 5 etape înainte de finalul sezonului, Marc Marquez are nu mai puțin de 201 puncte avans în fruntea clasamentului piloților. Mai jos podiumul:</p>
<ol>
<li>Marc Marquez (Spania/Ducati) – 541 pct</li>
<li>Alex Marquez (Spania/Ducati-Gresini) – 340</li>
<li>Francesco Bagnaia (Italia/Ducati) – 274</li>
</ol>
<p>De asemenea, Ducati, echipa pentru care concurează Marquez, conduce detașat clasamentul pe echipe. Mai jos podiumul:</p>
<ol>
<li>Ducati Lenovo Team – 815 pct</li>
<li>Gresini Racing MotoGP – 487 pct</li>
<li>Pertamina Enduro VR46 Racing Team – 378 pct</li>
</ol>

]]></description>
    </item>
    <item>
      <title>Reacția COSR după ce România a terminat Campionatele Mondiale de Canotaj din China cu 6 medalii, două de aur şi patru de argint: „Din 1997 nu s-a mai întâmplat asta”</title>
      <link>https://www.prosport.ro/alte-sporturi/canotaj/reactia-cosr-dupa-ce-romania-a-terminat-campionatele-mondiale-de-canotaj-din-china-cu-6-medalii-doua-de-aur-si-patru-de-argint-din-1997-nu-s-a-mai-intamplat-asta-20284595</link>
      <description><![CDATA[<img src="https://www.prosport.ro//wp-content/uploads/2025/09/Reactia-COSR-dupa-ce-Romania-a-terminat-Campionatele-Mondiale-de-Canotaj-din-China-cu-6-medalii-doua-de-aur-si-patru-de-argint-1400x933.jpg"/><br/><p>Duminică, 28 septembrie 2025, România a terminat Campionatele Mondiale de Canotaj din China cu 6 medalii, una cucerită chiar astăzi, de aur, la 8+1 mixt, iar Comitetul Olimpic și Sportiv Român a reacționat prin intermediul unei postări pe rețelele de socializare.</p>
<p>COSR a celebrat performanța delegației noastre, care a fost cea mai de succes din ultimii aproape 30 de ani. De asemenea, Elisabeta Lipă (60 de ani), în calitate de președinte al Federației Române de Canotaj, a oferit o scurtă reacție.</p>
<h2><span>COSR a tras linie după ce România a cucerit 6 medalii, dintre care două de aur, la Mondialele de Canotaj din China</span></h2>
<p>Aventura României la Campionatele Mondiale de Canotaj de la Shanghai, China, s-a încheiat duminică, 28 septembrie, cum nu se putea mai frumos, cu o medalie de aur cucerită la proba de 8+1 mixt.</p>
<p><span>România a scris istorie cu triumful din urmă menționat, deoarece în 2025, Mondialele de Canotaj au organizat</span> în premieră probe mixte.</p>
<p>Totodată, delegația noastră a mai cucerit o medalie de <span>aur la Campionatele Mondiale de Canotaj din Shanghai, prin Simona Radiș și Magdalena Rusu, care au triumfat în proba de dublu rame</span>.</p>
<p>Iar pe lângă medaliile deja amintite, România a mai câștigat argintul la patru probe, anume dublu rame masculin (Florin Arteni și Florin Lehaci), 4 rame feminin (Ancuța Bodnar, Geanina Juncănariu, Adriana Adam, Amalia Bereș), 4 rame masculin (Ștefan Berariu, Sergiu Bejan, Andrei Mândrilă, Ciprian Tudosă) și 8+1 rame feminin (Cristina Drugă, Roxana Anghel, Iulia Bălăucă, Maria Lehaci, Ancuța Bodnar, Geanina Juncănariu, Adriana Adam, Amalia Bereș, Victoria Petreanu).</p>
<p>„S-a închis balul mondial la Shanghai! România termină Campionatele Mondiale de canotaj din 2025 cu 6 medalii: 2 de aur – 4 de argint, cel mai bun palmares la o ediție supremă din 1997. Ultima dată când România a luat 6 medalii la mondiale a fost în 1994, acum 31 de ani. Finalul a fost de poveste. Barca tricoloră cu 7 medaliați olimpici, dintre care 4 campioane olimpice, a fost regina balului. Cu Simona Radiș ștroc ,urmată în echipaj de Ștefan Berariu, Ciprian Tudosă, Florin Arteni, Florin Lehaci, Andrada Moroșanu, Maria Lehaci, Magda Rusu și cârmaciul Victoria Petreanu, România a ”zburat” pe apa canalului de pe lacul Dianshan, de la Shanghai. Ritmul dat de Simona și puterea băieților, modul eficient în care au fost așezați în barcă de antrenori, unisonul, au făcut ca România să fie prima campioană mondială a acestei probe din istoria canotajului, cu tun timp care a devenit record mondial. Podiumul a fost completat de Italia și Noua Zeelandă. Mihai Chiruță a câștigat finala B la simplu, iar soții Cornea au fost pe locul 6 la dublu vâsle mixt. În spatele succesului, al sportivilor, au fost antrenorii: coordonatorul Dorin Alupei și Veronica Cochela, Marcus Despina, Marius Bacaoanu, Bogdan Codrici, Doina Ignat, Sorin Băhnărel, Cosmin Boguș, Bogdan Macovei! ”Piesa asta e hit, canotajul nu a murit!”, zâmbește Dorin Alupei.<br/>
Felicitări și echipei medicale, condusă de doctorul Vasile Oșean, pentru efotul depus ca sportivii să rămână apți în condiții de căldură și umiditate excesive la Shanghai”, a scris COSR, pe <span>pagina oficială de Facebook</span>.</p>
<h2><span>Reacția Elisabetei Lipă</span></h2>
<p>De asemenea, Comitetul Olimpic și Sportiv Român a prezentat și o scurtă declarație oferită de Elisabeta Lipă, președintele Federației Române de Canotaj:</p>
<p>„Ați demonstrat aici că suntem o forță atâta timp cât suntem uniți. Să credeți în antrenori, știu ce au de făcut! Eu vă mulțumesc și, știți, avem echipă, avem valoare!”, a declarat Elisabeta Lipă, multiplă campioană olimpică la canotaj.</p>

]]></description>
    </item>
  </channel>
</rss>
