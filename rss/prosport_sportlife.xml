<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferurile CSA pentru Steaua București, pericol pentru NATO în opinia avocatului FCSB: „Se lipește cu un stick la server și am îmbulinat-o toți”</title>
      <link>https://www.prosport.ro/fotbal-intern/superliga/transferurile-csa-pentru-steaua-bucuresti-pericol-pentru-nato-in-opinia-avocatului-fcsb-se-lipeste-cu-un-stick-la-server-si-am-imbulinat-o-toti-20203143</link>
      <description><![CDATA[<img src="https://www.prosport.ro/wp-content/uploads/2025/06/Transferurile-CSA-pentru-Steaua-Bucuresti-pericol-pentru-NATO-in-opinia-avocatului-FCSB-„Se-lipeste-cu-un-stick-la-server-si-am-imbulinat-o-toti.webp"/><br/><p>Adrian Căvescu, avocat al campioanei României la fotbal masculin, FCSB, consideră transferurile pe care Clubul Sportiv al Armatei le face pentru Steaua București drept un pericol pentru Organizația Tratatului Atlanticului de Nord (NATO).</p>
<p>Căvescu a oferit un exemplu concret, care în opinia lui reprezintă un puternic semnal de alarmă pentru siguranța națională și nu numai.</p>
<h2><span>Cum a descris Adrian Căvescu, avocat FCSB, transferurile de fotbaliști străini pe care le-ar putea realiza CSA Steaua București</span></h2>
<p><span>Clubul Sportiv al Armatei Steaua București a ajuns din nou în prim-planul presei, după ce subiectul modificării Legii Sportului, care le-ar permite „militarilor” accesul în Superliga</span>, a căpătat amploare.</p>
<p>Această nouă veste, cumulată cu <span>războiul deja existent între Steaua și FCSB, a stârnit o mulțime de reacții</span> în spațiul public și fiecare tabără a încercat să își explice poziția cu argumente.</p>
<p>Printre cei care au intervenit cu o replică s-a regăsit și Adrian Căvescu, avocat FCSB, care a criticat proiectul de lege modificat și dorința Stelei de a accede pe prima scenă a fotbalului românesc prin intermediul unui club de drept public.</p>
<blockquote><p>Exclus. Fundamentul pentru care a apărut Legea Sportului e exact ăsta, citiți nota de fundamentare, pentru a duce statul în sfera privată, cum e și normal. Statul face sport, dar face sport de amatori, de masă”, a punctat Adrian Căvescu, pentru <span>Iamsport.ro</span>.</p></blockquote>
<p>Pe de altă parte, avocatul FCSB crede că transferurile de fotbaliști străini pe care le-ar putea realiza CSA Steaua vor reprezenta un pericol pentru siguranța națională și, implicit, pentru întreaga alianță militară NATO:</p>
<blockquote><p>CSA e o unitate militară și nu orice unitate militară, ci unitate militară NATO. Zilele astea spuneau că aduc un fotbalist de nu știu unde din lumea a treia. Cum să intre un cetățean din afara Uniunii într-o unitate NATO? E de ajuns ca un jucător din ăsta să se lipească cu un stick la un server și am îmbulinat-o cu toții, de aceea vă spun că sunt vise. Apar niște contradicții în fapt, care nu se spun, se simt, iar parlamentarii când vor judeca știu chestiile astea, pentru că vin avizele negative de la comisii”, a completat Adrian Căvescu, potrivit sursei citate.</p></blockquote>
<h2><span>Nu vede posibilă nici asocierea „militarilor” cu un investitor privat</span></h2>
<p>Dacă modificarea Legii Sportului, care ar putea permite promovarea unui club de drept public în Superliga, a fost exclusă din start de avocatul FCSB, asocierea „militarilor” cu un nou investitor privat ar putea sta în picioare. Totuși, Adrian Căvescu nu mai vede niciun potențial antreprenor capabil să facă același lucru pe care Gigi Becali l-a încercat în 2003:</p>
<blockquote><p>Un alt privat să se asocieze cu ei nu mai găsesc, alt fraier nu mai găsesc, că s-a dus, s-a terminat, a plecat puiul cu ața, la ce visează și ce condiții au ei. Visează ei la sponsori. Pe bune?! Ce sponsori, pentru că sponsorul se raportează la masele care cumpără. Câți îți vin la meci, 300 de inși? Cum să te asociezi cu 300 de inși, cum să investești un milion de euro pentru 300 de inși? Lor le lipsesc elemente esențiale, trăiesc într-o lume a lor, departe de civilizația asta a noastră, a privaților, care trebuie să plătim TVA, taxe, iar la sfârșitul lunii să ne rămână și nouă ceva. Cum să concureze Ministerul Apărării cu Ministerul de Interne în Liga I? Pe bune?! Eu plătesc taxe și impozite și mă lupt cu statul care nu plătește nimic? E concurență loială? Parlamentul României votează intrarea lui CSA Steaua în Liga I. Stai, mă, un pic, că Uniunea Europeană e cu ochii pe noi ca pe butelie, că avem deficitul cel mai mare”, a mai declarat avocatul campioanei României.</p></blockquote>

]]></description>
    </item>
    <item>
      <title>Francezii au dat verdictul despre lovitura strategică pe care Dacia le-o dă chinezilor cu modelul Evader. Prețul va fi imbatabil</title>
      <link>https://www.prosport.ro/alte-sporturi/auto-moto/francezii-au-dat-verdictul-despre-lovitura-strategica-pe-care-dacia-le-o-da-chinezilor-cu-modelul-evader-pretul-va-fi-imbatabil-20203239</link>
      <description><![CDATA[<img src="https://www.prosport.ro/wp-content/uploads/2025/06/Francezii-au-dat-verdictul-despre-lovitura-strategica-pe-care-Dacia-le-o-da-chinezilor-cu-modelul-Evader.-Pretul-va-fi-imbatabil-1400x933.jpg"/><br/><p>Francezii de la o publicație de specialitate au scris despre lovitura strategică pe care Dacia încearcă să le-o dea chinezilor pe segmentul mașinilor electrice de buget, concepute în principal pentru a fi rulate în orașe.</p>
<p>Producătorul auto român urmează să lanseze un nou model 100% electric, ce ar putea purta numele de Evader și care va avea rolul de a prelua ștafeta succesului de la Dacia Spring.</p>
<h2><span>Ce au scris francezii despre Dacia Evader, electrica ce promite să aibă un preț de sub 15.000 de euro. Mașinile chinezilor, în pericol</span></h2>
<p>În ultimii ani, <span>Dacia s-a bucurat de un real succes pe piața auto</span>, iar raportul calitate-preț i-a determinat pe tot mai mulți cetățeni din Europa de Vest să dea o șansă producătorului român.</p>
<p>La capitolul motoare pe combustie, <span>modele ca Duster și Sandero au înregistrat</span> cifre de vânzări remarcabile, iar pe nișa electricelor, unde Dacia a debutat cu modelul Spring, statisticile au fost, de asemenea, îmbucurătoare.</p>
<p>Acum, Dacia vrea să mențină traiectoria ascendentă, iar ștafeta succesului ar putea fi predată de Spring către un nou model 100% electric.</p>
<p>Deși numele nu a fost confirmat oficial încă, se precizează că noul model va intitulat Evader. Însă, partea cea mai atractivă în ceea ce îl privește este reprezentată, așa cum era de așteptat, de preț. Potrivit francezilor de la publicația de specialitate <span>LeMag.Guedet.fr</span>, Dacia Evader ar trebui să aibă, după aplicarea ajutoarelor guvernamentale, un preț de achiziție de sub 15.000 de euro.</p>
<p>În acest context, producătorul auto român ar deveni primul din Europa care ar avea curajul să se bată cu chinezii pe segmentul destinat electricelor de buget, „considerat neprofitabil” inclusiv de un colos precum Volkswagen.</p>
<h2><span>Principalele avantaje în lupta cu producătorii din China</span></h2>
<p>Pe lângă prețul imbatabil, Dacia Evader se va bucura și de alte avantaje importante în lupta cu producătorii din China.</p>
<blockquote><p>Producția din Europa oferă garanții în ceea ce privește calitatea fabricației și, de asemenea, permite evitarea taxelor de import. Obiectivul este clar: să pună la dispoziție unul dintre cele mai accesibile vehicule electrice, fără a sacrifica autonomia sau echipamentele de bază”, mai informează sursa citată.</p></blockquote>
<p>Totuși, este de așteptat ca autonomia să nu fie punctul forte al noului model Dacia, însă acest lucru nu reprezintă o surpriză, deoarece mașina va fi concepută în principal pentru a rula în orașe.</p>
<blockquote><p>E o mașină de oraș concepută pentru a se adresa celor care prioritizează costul de achiziție și simplitatea cotidiană. Numele Evader, simbol al evadării urbane, susține dorința de a oferi o alternativă locală, credibilă, la ofensiva chineză”, se mai arată pe LeMag.Guedet.fr.</p></blockquote>
<p>Revenind la autonomie, este de așteptat ca Evader să fie echipată cu un pachet de baterii ceva mai generos față de modelul Spring. Acesta din urmă asigura o autonomie de 225 kilometri.</p>
<p>Prețul înainte de aplicarea ajutoarelor guvernamentale, destinate exclusiv autoturismelor electrice, va fi de aproximativ 18.000-19.000 de euro.</p>

]]></description>
    </item>
    <item>
      <title>Ilie Năstase vrea să scape de divorț: „Ea nu a stat cu mine pentru bani! E femeia vieții mele”</title>
      <link>https://www.prosport.ro/alte-sporturi/tenis/ilie-nastase-vrea-sa-scape-de-divort-ea-nu-a-stat-cu-mine-pentru-bani-e-femeia-vietii-mele-20203174</link>
      <description><![CDATA[<img src="https://www.prosport.ro/wp-content/uploads/2025/06/Ilie-Nastase-vrea-sa-scape-de-divort-„Ea-nu-a-stat-cu-mine-pentru-bani-E-femeia-vietii-mele.jpg"/><br/><p>Ilie Năstase (78 de ani) a vorbit despre divorțul de Ioana, care a ajuns din nou un subiect de actualitate, și și-a spus punctul de vedere aproape cum nu a mai făcut-o niciodată.</p>
<p>Aparent, „Nasty” vrea să scape cu orice preț de separare și a numit-o pe Ioana „femeia vieții” lui. Pe de altă parte, fostul lider ATP a negat și câteva zvonuri.</p>
<h2><span>A convins-o din nou să îl ierte? Ilie Năstase nu vrea să audă de un divorț de Ioana</span></h2>
<p>În urmă cu o săptămână, <span>Ioana Năstase a anunțat că divorțează de Ilie Năstase</span> și totodată a prezentat publicului larg motivele pentru care a decis să se separe de fostul tenismen.</p>
<p>„Amenințările, agresiunea fizică și verbală”, toate acestea au determinat-o pe Ioana să pară mai convingătoare ca niciodată. În același timp, ea a transmis că a depus actele de divorț la notar și că Ilie Năstase nu s-a prezentat.</p>
<p>Doar câteva zile mai târziu, <span>divorțul lui Ilie Năstase nu a mai fost la fel de sigur</span>, după ce fostul lider ATP s-a afișat, pe litoral, alături de soția Ioana. Imediat s-a vehiculat că cei doi s-au împăcat, detaliu care nu ar surprinde pe nimeni, având în vedere de câte ori a amenințat Ioana Năstase că divorțează.</p>
<p>Totuși, cearta dintre ei pare să fi fost una foarte serioasă de data aceasta, deoarece „Nasty” și-a cerut scuze public față de partenera sa și a făcut declarații fără precedent:</p>
<blockquote><p>Eu îi datorez multe Ioanei. A venit în viața mea într-un moment în care aveam mare nevoie de cineva ca ea, să aibă grijă de mine. Sunt și lucruri pe care eu le regret, că am greșit poate în mod nevoit. Oamenii nu vor să accepte că niciun cuplu nu e perfect. Să mă atace pe mine, nu pe ea, că e femeie. Ea nu vrea scandal. Are clasă. Îmi pare rău ce s-a întâmplat și îi cer și ei scuze, și familiei ei. Are o familie frumoasă, un băiat de 30 de ani, Teo, care se ocupă de tot și muncește. Ea a fost foarte cumsecade în divorțul pe care l-a avut (n.r. de tatăl fului său). A lăsat totul copilului. N-a luat banii și a plecat. I-a lăsat fiului ei să continue. Iar băiatul continuă, e în fiecare zi e la muncă la ora 6.00. Am vorbit frumos, am zis ca zilele astea să ne întâlnim să mergem și la mama ei. Pentru că e păcat. Noi ne-am căsătorit pe timpul pandemiei, la Mănăstirea Crucea unde părintele a deschis special pentru noi, pentru că atunci nu se făcea nimic. Au trecut șapte ani. Am lăsat ca lucrurile să se liniștească puțin. Ea nu a stat cu mine pentru bani. Cu toate că ne mai certăm, ce e între noi e iubire adevărată. Ioana e femeia vieții mele. Au trecut acești ani foarte frumos. O voi iubi până la moarte, indiferent ce va fi între noi doi”, a declarat Ilie Năstase, potrivit <span>Cancan.ro</span>.</p></blockquote>
<h2><span>Ioana i-a salvat viața</span></h2>
<p>În același timp, Ilie Năstase a rememorat și un moment complicat prin care a trecut. În timpul unui control medical de rutină pe care l-a făcut în Turcia, la recomandarea Ioanei, „Nasty” a descoperit o afecțiune gravă care îi punea viața în pericol. Atunci a fost operat de urgență, iar cea care a dat cu subsemnatul pentru el a fost nimeni alta decât soția.</p>
<blockquote><p>Noi după ce ne-am cunoscut plecam mult în Turcia. Ea avea un magazin de haine și mergeam cu mașina. Acum, datorită ei îmi place Turcia și merg în Turcia. În fiecare an, noi ne facem control la spitalul american de acolo, care e cel mai sigur. Când am fost prima oară cu ea acolo, ea avea treabă cu consultația. Am fost și eu la control și după un sfert de oră, îi aud că mă întreabă: aveți pe cineva care să vină să semneze pentru că e pericol să muriți. Mi se blocaseră două artere. Atunci, Ioana a venit și a semnat să poată să mă opereze. Iar dacă nu mă operau atunci, poate că astăzi nu mai eram. Pentru mine ea a venit frumos, la momentul potrivit”, a completat Ilie Năstase.</p></blockquote>
<p>În încheiere, campionul de la US Open 1972 și Roland Garros 1973 a ținut să evidențieze că mărturie la iubirea pe care i-o poartă Ioanei stă tatuajul pe care și l-a făcut pe deget:</p>
<blockquote><p>Ea are un suflet extraordinar de bun. N-am acceptat niciodată până acum să-mi fac vreun tatuaj cu vreo femeie. Ea e singura, am numele ei tatuat pe deget”, a încheiat „Nasty”.</p></blockquote>

]]></description>
    </item>
    <item>
      <title>De ce nu suportă cea mai bogată jucătoare de tenis din lume să stea la același hotel cu restul sportivelor: „Nu cred că oamenii își dau seama”</title>
      <link>https://www.prosport.ro/alte-sporturi/tenis/de-ce-nu-suporta-cea-mai-bogata-jucatoare-de-tenis-din-lume-sa-stea-la-acelasi-hotel-cu-restul-sportivelor-nu-cred-ca-oamenii-isi-dau-seama-20203112</link>
      <description><![CDATA[<img src="https://www.prosport.ro/wp-content/uploads/2025/06/De-ce-nu-suporta-cea-mai-bogata-jucatoare-de-tenis-din-lume-sa-stea-la-acelasi-hotel-cu-restul-sportivelor-„Nu-cred-ca-oamenii-isi-dau-seama.jpg"/><br/><p>Jessica Pegula (31 de ani – 3 WTA), poate cea mai bogată jucătoare de tenis din lume, a explicat în cadrul unui interviu de ce nu suportă să stea la același hotel cu restul sportivelor din circuit.</p>
<p>Actualul număr 3 din clasamentul mondial de tenis feminin nu a câștigat niciun titlu de Grand Slam în carieră, însă a jucat o finală la US Open 2024.</p>
<h2><span>Confesiunea făcută de Jessica Pegula, jucătoarea de tenis care provine dintr-o familie de miliardari</span></h2>
<p><span>Jessica Pegula este poate cea mai bogată jucătoare de tenis din lume, mulțumită faptului că provine dintr-o familie de miliardari</span>. Este vorba despre soții Kim și Terry Pegula, afaceriști care dețin o avere impresionantă și, printre altele, au în protofoliu echipa de fotbal american Buffalo Bills.</p>
<p>Deși pe rețelele de socializare este o prezență discretă și nu se fălește sub nicio formă cu statutul ei, în viața de zi cu zi, numărul 3 WTA profită de situația pe care o are. Spre exemplu, dacă jucătoarele de tenis din România se chinuie să își plătească biletele de avion pentru ele și pentru întreg staff-ul tehnic, <span>Jessica Pegula zboară la turnee cu un avion privat</span>.</p>
<p>Iar atunci când are ocazia, nu ezită să recurgă la gesturi frumoase vizavi de colegele din circuit. În primăvara lui 2025, după turneul ATX Open, Pegula le-a transportat în avionul ei privat și pe alte 4 jucătoare de tenis, anume McCartney Kessler, Zhang Shuai, Yue Yuan și Anna Blinkova.</p>
<p>În ciuda celor menționate, Jessica Pegula a mărturisit într-un interviu recent că atunci când poate, face tot posibilul pentru a se detașa complet de tot ceea ce înseamnă tenis. Iar asta se traduce și prin distanțarea de colegele din circuit.</p>
<p>În momentul în care a intrat în amănunte, Pegula a spus că nu suportă să stea la același hotel cu restul sportivelor și tocmai din acest motiv, atunci când merge în vacanțe caută pe cât posibil destinații mai puțin frecventate de jucătoarele de tenis:</p>
<blockquote><p>Dumnezeule, să fiu departe de toți ceilalți este un lucru extraordinar pentru mine. Pur și simplu am simțit că nu mai pot sta în hoteluri cu ceilalți jucători. Cred că asta a declanșat toată situația. Când stai la un hotel unde participi la un turneu, simți că e foarte epuizant din punct de vedere mental. Nu e ca și cum aș avea vreo problemă cu cineva. Dar imaginează-ți că lucrezi cu cineva, nu vrei neapărat să iei și micul dejun cu acea persoană, să te și antrenezi cu ea, să mergeți la vestiar, la fizioterapeut, apoi să o vezi și în lift, și pe holuri. Oamenii nu cred că își dau seama, dar asta nu ar trebui să se întâmple. Nu cu persoanele cu care lucrezi și concurezi în fiecare săptămână. Jucăm aproape săptămânal împreună, așa că toate detaliile menționate anterior te fac să îți pierzi controlul”, a spus Jessica Pegula, citată de <span>TennisWorldUSA</span>.</p></blockquote>
<h2><span>Câți bani a câștigat Jessica Pegula din tenis</span></h2>
<p>Făcând abstracție de statutul pe care îl are familia ei, Jessica Pegula a izbutit să câștige și ea, exclusiv din turneele de tenis, frumoasa sumă de 18.370.644 dolari, potrivit WTATennis.com.</p>
<p>Pegula a cucerit 8 titluri WTA la simplu, însă nu s-a impus niciodată la un turneu de Grand Slam. Cea mai bună performanță bifată de ea într-o astfel de competiție este finala de la US Open 2024.</p>
<p>Numărul 3, actualul pe care îl ocupă în clasamentul WTA, este cel mai bun din întreaga ei carieră.</p>

]]></description>
    </item>
    <item>
      <title>Acționarul lui Dinamo a cumpărat, în asociere, un teren cu 8.000.000 de euro. Va construi 450 de apartamente într-un complex rezidențial din Pipera, unde trebuia inițial să fie un spital</title>
      <link>https://www.prosport.ro/diverse/actionarul-lui-dinamo-a-cumparat-in-asociere-un-teren-cu-8-000-000-de-euro-va-construi-450-de-apartamente-intr-un-complex-rezidential-din-pipera-unde-trebuia-initial-sa-fie-un-spital-20202997</link>
      <description><![CDATA[<img src="https://www.prosport.ro/wp-content/uploads/2025/06/Actionarul-lui-Dinamo-a-cumparat-in-asociere-un-teren-cu-8.000.000-de-euro.-Va-construi-450-de-apartamente-intr-un-complex-rezidential-din-Pipera-unde-trebuia-initial-sa-fie-un-spital.jpg"/><br/><p>Unul dintre acționarii de la Dinamo s-a asociat cu doi foști manageri Strabag într-un proiect rezidențial de 450 de apartamente în Pipera, pe locul unde trebuia să fie construit un spital.</p>
<p>Ovidiu Andrieș și proprietarii dezvoltatorului imobiliar STC Partners s-au asociat și au cumpărat cu 8 milioane de euro un teren de la Medicover. În trecut, pe acest teren din Pipera era planificată construirea unui spital.</p>
<h2><span>Acționarul de la Dinamo va construi un complex rezidențial în Pipera: achiziție de 8.000.000 de euro de la Medicover</span></h2>
<p>Omul de afaceri Ovidiu Andrieș s-a asociat din nou cu Adi Steiner și Roxana Cristea pentru realizarea unui complex rezidențial uriaș. Cei trei au mai colaborat și în cadrul proiectului Quartier Ferdinand, aflat în dezvoltare pe blvd. Ferdinand din București. Este o investiție de aproape 35 de milioane de euro.</p>
<p>Noul proiect în care vor fi implicați cei trei este mult mai complex. Potrivit <span>profit.ro</span>, acționarul de la Dinamo face parte din compania STC Development Jupiter care a achiziționaat un teren de aproape 16.000 de metri pătrați, la un preț de 8 milioane de euro.</p>
<p>Locația unde se va construi un complex rezidențial de 450 de apartamente în locul unui spital privat este poziționată între birourile Global City din Pipera și ansamblul rezidențial Four City North. Medicover a decis să cedeze acest teren achiziționat în 2010, cu scopul de a construi un spital cu până la 200 de paturi.</p>
<p>Construcția Quartier Pipera urmează să demareze în al doilea trimestru din 2026. Costurile se ridică la peste 65 de milioane de euro.</p>
<h2><span>Ovidiu Andrieș, acționar la Dinamo din 2024</span></h2>
<p><span>Discretul om de afaceri </span>a dat lovitura anul trecut când a cedat ultimele 30% din acțiunile firmei Smart Diesel unei companii germane. Ovidiu Andrieș deține afaceri în diverse domenii precum horeca, imobiliare, software și auto.</p>
<p>Spre finalul anului trecut, omul de afaceeri a decis să preia 1.000 de acțiuni în RWM, o cotă de 5% din societatea din care mai fac parte Andrei Nicolescu, Dan Gătăianțu, societatea Certinvest, Team Sport Management și Renovatio. Astfel, a devenit cel mai nou acționar în cadrul Red&amp;White 2022 Management. <span>Averea milionarului</span> se ridică la peste 80 de milioane de euro. Suma investită pentru preluarea acțiunilor de la Dinamo a fost de aproximativ 3 milioane de lei (600.000 de euro).</p>
<p>Clubul din „Ștefan cel Mare” este pe o pantă ascendentă în ultimii ani. În urmă cu câteva zile, s-a rezolvat și marea problemă cu insolvența. Așadar, echipa antrenată de Zeljko Kopic poate da startul unor mutări importante pentru a depăși așteptările față de sezonul recent încheiat.</p>

]]></description>
    </item>
  </channel>
</rss>
