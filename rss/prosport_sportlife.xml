<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Şut a dat vestea cea mare chiar înainte de FCSB – CFR Cluj: „Îți mulțumim că ne-ai ales pe noi”</title>
      <link>https://www.prosport.ro/fotbal-intern/superliga/adrian-sut-a-dat-vestea-cea-mare-chiar-inainte-de-fcsb-cfr-cluj-iti-multumim-ca-ne-ai-ales-pe-noi-20149429</link>
      <description><![CDATA[<img src="https://www.prosport.ro/wp-content/uploads/2025/04/Adrian-Sut-a-dat-vestea-cea-mare-chiar-inainte-de-FCSB-CFR-Cluj-„Iti-multumim-ca-ne-ai-ales-pe-noi22.jpg"/><br/><p>Vineri, 18 aprilie 2025, cu doar două zile înainte de derby-ul FCSB – CFR Cluj, care ar putea conta enorm în lupta pentru titlu, Adrian Șut (25 de ani) le-a oferit urmăritorilor săi de pe rețelele de socializare o veste uriașă.</p>
<p>Talentatul mijlocaș al roș-albaștrilor și soția sa, Bianca, urmează să devină părinți pentru prima dată.</p>
<h2><span>Bianca și Adrian Șut așteaptă primul lor copil. Ce a scris mijlocașul pe rețelele de socializare, înainte de FCSB – CFR Cluj</span></h2>
<p>Adrian Șut a revenit pe gazon cu ocazia partidei Universitatea Craiova – FCSB 0-0, din etapa 4 a play-off-ului, iar acum <span>așteaptă cu nerăbdare duelul cu CFR</span>, din runda 5, care ar putea conta enorm în lupta pentru titlu.</p>
<p>Șut a fost deja anunțat titular de Gigi Becali, astfel că va fi responsabilitatea sa de a dirija mijlocul terenului în partida de pe Arena Națională, care e programată duminică, 20 aprilie, de la ora 20:00.</p>
<p>Însă, până la momentul fluierului de start din derby, <span>Adrian Șut a făcut un anunț uriaș pe rețelele de socializare, care o are în prim-plan și pe soția sa, Bianca</span>.</p>
<p>Cei doi vor deveni părinți pentru prima oară, iar Șut a ținut să prezinte vestea urmăritorilor săi într-un mod cu totul și cu totul emoționant:</p>
<blockquote><p>O mică porție de magie… Micul nostru miracol! Ești cel mai mare cadou al nostru. Ne deschidem inimile în fața ta și îți suntem recunoscători că ne-ai ales pe noi. Deși este prima noastră astfel de experiență, suntem convinși că ne vei învăța cum să iubim mai profund, să fim mai puternici și să devenim tot ceea ce suntem sortiți să fim – împreună. Bebelușul A este pe drum..”, a scris Adrian Șut.</p></blockquote>
<p>Descrierea citată mai sus a fost adăugată unor fotografii impresionante cu Bianca și Adrian Șut, care au ales să îl introducă în cadru și pe câinele lor. În doar 12 ore, postarea a strâns aproape 5.000 de aprecieri și o mulțime de comentarii.</p>
<h2><span>Adrian Șut, titular în FCSB – CFR Cluj</span></h2>
<p>Adrian Șut a fost printre puținii remarcați ai lui Gigi Becali din partida Universitatea Craiova – FCSB 0-0, în ciuda faptului că a fost trimis pe teren în startul reprizei secunde.</p>
<p>După meci, miliardarul din Pipera l-a numit din nou pe mijlocaș drept „dirijor” și a spus că a schimbat total fața echipei sale:</p>
<blockquote><p>Dar ai văzut când a intrat Șut? Cum i-am călărit, pe ei! De ce? Ai nevoie acolo de dirijor”, a spus Gigi Becali, luni, 14 aprilie 2025, la palat.</p></blockquote>
<p>Potrivit site-ului de specialitate Transfermarkt, Adrian Șut are o cotă de piață de 3.800.000 de euro.</p>
<p>Doar pentru FCSB, el a jucat 46 de meciuri în actuala stagiune, izbutind să contribuie, printre altele, cu 3 goluri și 6 pase decisive.</p>

]]></description>
    </item>
    <item>
      <title>Ce s-a ales de Monel Cârstoiu, fotbalistul căruia Alex Pițurcă i-a făcut dublă fractură de tibie şi peroneu, cu smulgerea ligamentelor. Au trecut 17 ani de la drama care i-a nenorocit cariera: „Striga noaptea să-i tăiem piciorul că nu mai suporta”</title>
      <link>https://www.prosport.ro/sport-life/ce-s-a-ales-de-monel-carstoiu-fotbalistul-caruia-alex-piturca-i-a-facut-dubla-fractura-de-tibie-si-peroneu-cu-smulgerea-ligamentelor-au-trecut-17-ani-de-la-drama-care-i-a-nenorocit-cariera-20149535</link>
      <description><![CDATA[<img src="https://www.prosport.ro/wp-content/uploads/2025/04/Ce-s-a-ales-de-Monel-Carstoiu-fotbalistul-caruia-Alex-Piturca-i-a-facut-dubla-fractura-de-tibie-si-peroneu-cu-smulgerea-ligamentelor-1400x1004.jpg"/><br/><p>Monel Cârstoiu a fost unul dintre puștii promițători din fotbalul românesc. Era în vederile naționalei de tineret a României, dar un episod tragic avea să-i schimbe radical cariera de fotbalist.</p>
<p>Se întâmpla pe 28 august 2008, când FC Argeș, abia promovată în Liga 1, juca pe terenul celor de la Pandurii Târgu Jiu. Cârstoiu, care pe atunci avea doar 19 ani, a fost luat pe sus în minutul 78, printr-o intrare dură a fotbalistului gorjenilor, Alex Pițurcă, fiul fostului selecționer Victor Pițurcă, iar în urma faultului, jucătorul piteștenilor a suferit o accidentare gravă.</p>
<h2><span>Ce s-a ales de Monel Cârstoiu, fotbalistul căruia Alex Pițurcă i-a făcut dublă fractură de tibie şi peroneu</span></h2>
<p>Monel Cârstoiu era una dintre tinerele speranțe ale fotbalului românesc. La nici 19 ani juca primele meciuri din postura de titular la FC Argeș, iar viitorul său era unul promițător. Fotbalistul era unul dintre produsele clubului piteștean, iar în primele patru etape ale sezonului 2008-2009, când gruparea patronată la acea vreme de Cornel Penescu abia revenise în primul eșalon, jucătorul bifa meci de meci ca integralist.</p>
<p>Deși avea tot viitorul în față, pe data de 28 august 2008, când FC Argeș o înfrunta pe Pandurii Târgu Jiu pe terenul gorjenilor, în minutul 78, Cârstoiu a fost faultat dur de Alex Pițurcă, fiul fostului selecționer Victor Pițurcă, iar în urma intrării, fotbalistul „alb-violeților” s-a ales cu o accidentare gravă. Una dintre ambulanțele prezente pe stadion își face apariția, la insistențele colegilor din formația piteșteană, iar mijlocașul este dus de urgență la Spitalul Județean din Târgu Jiu.</p>
<p>Ajuns la unitatea medicală, jucătorul a fost transferat la București, iar medicii din capitală au dat un diagnostic ce avea să-i schimbe pentru totdeauna parcursul fotbalistic lui Cârstoiu: dublă fractură de peroneu, cu trei ligamente smulse. Jucătorul argeșenilor a urmat să facă recuperarea la o clinică din Bologna. Mijlocașul a revenit pe teren după opt luni, dar forma sa nu mai era ca cea de dinaintea accidentării.</p>
<p>Tatăl fotbalistului a mărturisit prin ce chinuri trecea fiul său, care era supranumit „Gattuso din Trivale” în clipele de după accidentare și din timpul recuperării sale.</p>
<blockquote><p>„Mă chinuiam să-i plătesc cantonamentele, am făcut tot posibilul să ajungă fotbalist. Am reușit și a devenit o mare speranță a clubului FC Argeș, unde era titular meci de meci. Iar acum, totul s-a făcut praf.</p>
<p>Mă doare sufletul când îmi aud copilul cum plânge noaptea de durere și strigă la noi să-i tăiem piciorul pentru că nu mai suportă”, spunea tatăl lui Monel Cârstoiu, potrivit <span>GSP</span>.</p></blockquote>
<h2><span>Cum a încercat să-l ajute Alex Pițurcă pe fotbalistul pe care tocmai îl accidentase</span></h2>
<p>Alex Pițurcă, jucătorul care l-a accidentat grav pe Monel Cârstoiu a povestit cum a încercat să-l ajute pe fotbalistul argeșenilor în perioada în care se recupera, inclusiv să-i doneze 2.000 de euro. Fiul fostului selecționer a spus la acea vreme că a dorit să-l viziteze la spital și chiar să discute cu el la telefon, dar nu i-a răspuns. Pițurcă a mărturist că nu avea intenția să intre la „rupere” și nici să-l accidenteze grav pe tânărul mijlocaș al celor de la FC Argeș.</p>
<p>„Până la urmă ăsta este fotbalul, ce putem să facem decât să mergem înainte. Îmi pare rău de băiatul acela, în rest… Trebuie să mergem mai departe. Am fost la el la spital după meci, dar nu l-am mai găsit acolo şi am apucat să vorbesc cu el la telefon. Era supărat, normal. Zicea că nu trebuia să mai intru aşa la faza aceea, pentru că era deja 3-1 pentru noi. I-am zis că dacă aş fi ştiut că se întâmpla asta, cu siguranţă nu mai băgam alunecare”, spunea Alex Pițurcă în august 2008, conform aceleiași surse.</p>
<p>Monel Cârstoiu a mai jucat pentru FC Argeș până în 2013, dar nu a mai apucat să evolueze pentru piteșteni în prima divizie. Apoi a trecut pe la Râmnicu Vâlcea, Farul (clubul vechi), Damila Măciuca, FC Caransebeș, CSM Sighet, Național Sebiș și Miroslava. Astăzi, fostul fotbalist a plecat din Pitești, iar acum locuiește într-un sat din județul Teleorman.</p>

]]></description>
    </item>
    <item>
      <title>Mayweather a luat 20.000.000 de dolari pentru 12 minute şi un scenariu în care a trebuit să-i spargă, pe bune, nasul unui luptător WWE: „I-am zis să fugă după ce face asta pentru că sunt pe jumătate nebun”</title>
      <link>https://www.prosport.ro/alte-sporturi/box/mayweather-a-luat-20-000-000-de-dolari-pentru-12-minute-si-un-scenariu-in-care-a-trebuit-sa-i-sparga-pe-bune-nasul-unui-luptator-wwe-i-am-zis-sa-fuga-dupa-ce-face-asta-pentru-ca-sunt-pe-ju-20149449</link>
      <description><![CDATA[<img src="https://www.prosport.ro/wp-content/uploads/2025/04/Mayweather-a-luat-20.000.000-de-dolari-pentru-12-minute-si-un-scenariu-in-care-a-trebuit-sa-i-sparga-pe-bune-nasul-unui-luptator-WWE-1400x787.jpg"/><br/><p>Floyd Mayweather (48 de ani) este o adevărată mașinărie de făcut bani, iar drept dovadă stă faptul că a luat 20.000.000 de dolari pentru doar 12 minute petrecute în ring, pe reguli de WWE, și un scenariu în care a trebuit să-i spargă nasul, pe bune, lui Paul Wight (53), alias The Big Show.</p>
<p>Totul s-a întâmplat în cadrul faimoasei gale WrestleMania XXIV, care s-a petrecut în urmă cu aproape două decenii, la data de 30 martie 2008 mai precis.</p>
<h2><span>Floyd Mayweather chiar i-a spart nasul lui Big Show la WrestleMania XXIV! Ce a spus luptătorul WWE despre episodul care i-a introdus boxerului în conturi suma de 20.000.000 de dolari</span></h2>
<p>Paul Wight, cunoscut sub numele de scenă The Big Show, pentru fanii WWE, a rememorat episodul în care <span>s-a luptat cu Floyd Mayweather</span> la WrestleMania XXIV.</p>
<p>S-a întâmplat în martie 2008, însă încă de pe atunci, legendarul boxer american era o mașinărie de făcut bani. Drept dovadă, pentru apariția sa de la celebrul eveniment WWE a încasat colosala sumă de 20.000.000 de dolari. Și asta în condițiile în care i s-a impus să petreacă doar 12 minute în ring.</p>
<p>WrestleMania XXIV a avut parte de un real succes, iar poate cel mai viralizat moment al întregii gale a fost cel în care <span>Mayweather l-a lovit</span> în față pe Big Show și i-a spart nasul. WWE este cunoscut pentru felul în care dramatizează luptele prin diverse trucuri, iar cei mai mulți fani ai acestui sport au crezut că Big Show nu a fost rănit pe bune.</p>
<p>Însă, lucrurile au stat cu totul și cu totul altfel, după cum a mărturisit Paul Wight, într-un interviu acordat la aproape 20 de ani distanță.</p>
<p>Aparent, Big Show i-a solicitat boxerului să îi spargă nasul pe bune, pentru ca totul să pară cât mai real și telespectatorii să fie șocați cu adevărat.</p>
<blockquote><p>Floyd este cu adevărat uimitor. Am fost supărat, pentru că timp de 15 sau 20 de secunde, din cauza adrenalinei și a sângelui fierbinte care mi-a urcat la cap, am luat-o razna”, și-a amintit Big Show, citat de <span>TalkSport.com</span>.</p></blockquote>
<h2><span>L-a avertizat pe Mayweather încă dinaintea luptei</span></h2>
<p>Pe de altă parte, Big Show a dezvăluit că a avut o discuție în privat cu Floyd Mayweather înainte de luptă și l-a îndemnat pe acesta să fugă după ce îi sparge nasul, pentru că lucrurile pot degenera:</p>
<blockquote><p>I-am spus: «Hei, când faci asta, fugi, pentru că sunt pe jumătate nebun. Și dacă pun mâna pe tine…»”, a completat Paul Wight.</p></blockquote>
<p>Iar Mayweather chiar l-a ascultat, deoarece după ce l-a lovit, a fugit în afara ringului și chiar a fost escortat în afara arenei.</p>
<p>Ulterior, totul s-a calmat și Big Show cu Mayweather s-au întâlnit la vestiare:</p>
<blockquote><p>Când s-a întors, mai târziu, îmi amintesc că s-a uitat la mine în vestiar și i-am spus: «Omule, ai făcut o treabă bună». Apoi s-a relaxat. A fost extraordinar să lucrez cu el din punct de vedere profesional, pentru că este un showman și înțelege partea de spectacol”, a adăugat Big Show.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/gBgNqVSWHxc?si=01JAB3qshk6KTNm1" title="YouTube video player" width="560"></iframe></p>

]]></description>
    </item>
    <item>
      <title>Meme Stoica, lovit devastator de cauzele depresiei severe. A slăbit 11 kilograme şi ajunsese să doarmă doar două ore şi jumătate pe zi: „Oameni buni, am probleme psihice”</title>
      <link>https://www.prosport.ro/fotbal-intern/superliga/meme-stoica-lovit-devastator-de-cauzele-depresiei-severe-a-slabit-11-kilograme-si-ajunsese-sa-doarma-doar-doua-ore-si-jumatate-pe-zi-oameni-buni-am-probleme-psihice-20148874</link>
      <description><![CDATA[<img src="https://www.prosport.ro/wp-content/uploads/2025/04/Meme-Stoica-lovit-devastator-de-cauzele-depresiei-severe.-A-slabit-11-kilograme-si-ajunsese-sa-doarma-doar-doua-ore-si-jumatate-pe-zi.webp"/><br/><p>Meme Stoica (60 de ani) este cunoscut ca fiind unul dintre cei mai duri conducători din fotbalul românesc, deoarece spune mereu exact ceea ce gândește, însă aparent, managerul general al FCSB a fost nu de puține ori la pământ din punct de vedere psihic.</p>
<p>Concret, Mihai Stoica mărturisește că a trecut prin depresii severe de trei ori, iar consecințele bolii secolului XXI l-au izbit din plin.</p>
<h2><span>Confesiunile lui Meme Stoica: managerul FCSB a trecut prin trei depresii severe și a ajuns în pragul colapsului psihic</span></h2>
<p>Într-o perioadă în care fotbalul românesc și nu numai este șocat de <span>moartea lui Aaron Boupendza, despre care se ia în calcul inclusiv ipoteza sinuciderii, atacantul fiind în depresie înainte de căderea de la etajul 11 al clădirii în care locuia</span>, o declarație a lui Meme Stoica atrage atenția.</p>
<p>Cunoscut ca fiind un dur al fotbalului românesc, protagonist în o mulțime de conflicte verbale, de la distanță, cu rivalii din Superliga, Meme Stoica a mărturisit de curând, în cadrul unui podcast, că a fost în pragul colapsului psihic.</p>
<p>Concret, Mihai Stoica spune deschis că boala secolului XXI, depresia, nu l-a ocolit nici pe el și chiar s-a confruntat cu trei episoade severe ale acestei afecțiuni mintale:</p>
<blockquote><p>Am avut trei depresii severe. Chestia asta nu reușeam s-o pun la punct cu membrii familiei: «Oameni buni, am probleme psihice». «Nu există așa ceva!». Păi nu există că n-ai avut tu. Dacă n-ai traversat o chestie de genul ăsta, nu poți să-l înțelegi pe cel care o traversează. E ceva foarte grav. Cred că mai mult de 90% nu vor s-o recunoască. E o boală grea. Prima depresie a fost în 2007, exact când am plecat de la Steaua. Mi-era greu, mă enerva orice, eram foarte irascibil și aveam impresia că nu sunt apreciat. Mi-am închis telefonul după plecarea aia. O lună am stat doar în cameră, după o lună aveam 69 de kilograme, de la 80. Ajunsesem să dorm două ore și jumătate pe zi, cam de la 1 la 3.30 după-amiază. Noaptea era cumplit. Simțeam că nu mai am aer. Eram rău de tot. În 2010, după ce am plecat de la Urziceni, iar am căzut”, a declarat Mihai Stoica, la <span>podcastul lui Silviu Tudor Samuilă</span>.</p></blockquote>
<p>Cel mai probabil, a treia cădere psihică a lui <span>Meme Stoica s-a produs în momentul în care fiica sa, Teodora, s-a îmbolnăvit, episod despre care managerul general al FCSB a vorbit</span> pe larg de curând.</p>
<h2><span>Toți mai mulți oameni se confruntă cu depresia</span></h2>
<p>Depresia este unul dintre cele mai rostite cuvinte în ultimele decenii, deoarece tot mai mulți tineri se confruntă cu această afecțiune, care a ajuns să reprezinte boala secolului.</p>
<p>Potrivit <span>ReginaMaria.ro</span>, depresia este „o tulburare afectivă marcată de cel puțin două săptămâni la rând cu o dispoziție redusă față de majoritatea situațiilor care afectează viață profesională sau personală. Frecvent, poate fi însoțită de o stimă de sine scăzută, energie redusă, pierderea interesului pentru activități care erau plăcute anterior”.</p>

]]></description>
    </item>
    <item>
      <title>Plăcerea nevinovată a bogătaşilor. Milionarul Andre Agassi, pe urmele lui Ion Țiriac: un Ferrari de vis e maşina lui favorită</title>
      <link>https://www.prosport.ro/diverse/placerea-nevinovata-a-bogatasilor-milionarul-andre-agassi-pe-urmele-lui-ion-tiriac-un-ferrari-de-vis-e-masina-lui-favorita-20149371</link>
      <description><![CDATA[<img src="https://www.prosport.ro/wp-content/uploads/2025/04/Placerea-nevinovata-a-bogatasilor.-Milionarul-Andre-Agassi-pe-urmele-lui-Ion-Tiriac-un-Ferrari-de-vis-e-masina-lui-favorita.jpg"/><br/><p>Andre Agassi a luat-o pe urmele lui Ion Țiriac și și-a achiziționat uimitorul Ferrari 458 Italia.</p>
<p>Legendarul tenismen a dat la o parte eficiența motoarelor americane pe viteza europeană. Andre Agassi a văzut la Ion Țiriac cele mai puternice mașini Ferrari și a ales un model de vis care să evidențieze moștenirea de pe teren a superstarului american: putere, viteză, precizie.</p>
<h2><span>Andre Agassi și plăcerea nevinovată a bogaților: și-a completat colecția de mașini cu un Ferrari</span></h2>
<p>Andre Agassi a ales un model Ferrari 458 Italia. Este un model construit pentru a domina, nu pentru confort și relaxare. Dispune de un motor extrem de puternic V8 și o caroserie special sculptată care oferă performanță și viteză la un alt nivel pe asfalt.</p>
<p>Modelul ales de Agassi are un motor V8 aspirat de 4.5 litri, care produce 562 de cai putere la 9.000 rpm. În doar 3.3 secunde ajunge de la 0 la 100 km/h. După ce fostul tenismen a optat pentru mașini americane, este un semn clar că alegerea unui model european l-a făcut să evolueze într-un fin cunoscător al vitezei brute și precise așa cum doar la bordul unui Ferrari e posibil. Prețul unei astfel de mașini pornește de la 250.000 de euro și poate crește în funcție de dotările alese.</p>
<p>De-a lungul carierei, Andre Agassi a cucerit 8 titluri de Grand Slam și peste 60 de titluri ATP. Are, de asemenea, în palmares o medalie de aur la Jocurile Olimpice din Atlanta (1996).</p>
<ul>
<li data-end="393" data-start="338">Australian Open: 4 titluri (1995, 2000, 2001, 2003)</li>
<li data-end="431" data-start="398">Roland Garros: 1 titlu (1999)</li>
<li data-end="465" data-start="436">Wimbledon: 1 titlu (1992)</li>
<li data-end="505" data-start="470">US Open: 2 titluri (1994, 1999)</li>
</ul>
<h2><span>Țiriac a achiziționat un Ferrari de 10 ori mai scump </span></h2>
<p>Pasiunea lui Ion Țiriac pentru mașinile de lux întrece orice limită. Celebrul miliardar și-a completat uriașa colecție cu a 26-a mașină ce poartă semnătura producătorului italian. <span>Noua achiziție</span> l-a costat peste 2 milioane de euro.</p>
<p>Este vorba de Ferrari Daytona SP3, cu motor V12 aspirat natural, de 6,5 litri, care dezvoltă 829 de cai putere la 9.250 rpm și poate ajunge la viteze de peste 340 km/h.</p>
<blockquote><p>„Impresionează printr-un design sculptural, aerodinamic, uși de tip fluture, accente stilistice de inspirație retro și tehnologii avansate care oferă o experiență de condus cu adevărat excepțională”, se precizează în comunicatul de prezentare al mașinii.</p></blockquote>
<p>Ferrari Daytona SP3 este o mașină care face parte din seria ICONA, alături de Ferrari Monza SP2. Cele două automobile reflectă istoria motorsportului.</p>
<blockquote><p>„Pasiunea mea pentru Ferrari este una veche. Mi-am dorit mereu să am în colecție inclusiv acele modele care au legătură cu istoria motorsportului, iar Daytona SP3 este un astfel de model. Sunt bucuros să îl pot oferi publicului larg spre admirație în cadrul Țiriac Collection”, a declarat Ion Țiriac.</p></blockquote>

]]></description>
    </item>
  </channel>
</rss>
