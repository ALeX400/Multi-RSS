<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Italianul a văzut costumele de mii de euro ale lui Gigi Becali și nu s-a putut abține: „Asta vreau să-l întreb”</title>
      <link>https://www.prosport.ro/fotbal-intern/superliga/italianul-a-vazut-costumele-de-mii-de-euro-ale-lui-gigi-becali-si-nu-s-a-putut-abtine-asta-vreau-sa-l-intreb-20260772</link>
      <description><![CDATA[<img src="https://www.prosport.ro//wp-content/uploads/2025/08/Italianul-a-vazut-costumele-de-mii-de-euro-ale-lui-Gigi-Becali-si-nu-s-a-putut-abtine-1400x933.jpg"/><br/><p>Italianul Andrea Mandorlini (65 de ani), proaspăt revenit pe banca tehnică de la CFR Cluj, s-a declarat impresionat de costumele de mii de euro ale lui Gigi Becali (67) și nu s-a sfiit să îl chestioneze pe patronul FCSB cu privire la locul de unde și le cumpără.</p>
<p>Întrebarea a fost adresată prin intermediul conferinței de presă premergătoare partidei CFR Cluj – FCSB, care e programată duminică seară, de la ora 21:30, în etapa 8 din Superliga.</p>
<h2><span>Italianul Andrea Mandorlini vrea să știe de unde își cumpără Gigi Becali costumele</span></h2>
<p><span>Gigi Becali a vrut să facă „o fiță”, după cum el însuși a afirmat, și s-a prezentat în lojele Arenei Naționale</span> pentru a vedea partida FCSB – Aberdeen 3-0.</p>
<p>Afaceristul a fost protagonistul unei apariții spectaculoase, deoarece a scos din garderobă unul din costumele de mii de euro pe care și le-a făcut pe comandă.</p>
<p>În altă ordine de idei, la scurt timp după meciul de la Aberdeen, <span>Gigi Becali a anunțat „primul 11” pentru duelul din etapa 8 a Superligii, CFR Cluj – FCSB</span>, iar informația i-a fost comunicată și lui <span>Andrea Mandorlini, antrenor care a preluat-o pe CFR Cluj pentru a treia oară</span> în carieră.</p>
<p>Însă, la conferința de presă premergătoare jocului de duminică, Andrea Mandorlini nu a fost preocupat de dezvăluirea lui Gigi Becali și a avut o altă curiozitate. L-a chestionat pe miliardarul din Pipera cu privire la locul de unde își comandă costumele:</p>
<p>„(n.r. – Ce părere aveți despre faptul că Gigi Becali a dat echipa înainte?) Eu cred că domnul Becali este un tip simpatic prin ceea ce spune. Nu influențează alegerile mele vizavi de meciul de mâine și probabil că nici pe ale fanilor. Aș vrea să-l felicit pentru cum se îmbracă și aș vrea să îl întreb de unde își achiziționează ținutele. Așa cum am spus, este un om simpatic”, a declarat Andrea Mandorlini, înainte de derby-ul CFR Cluj – FCSB.</p>
<h2><span>Gigi Becali se îmbracă doar pe comandă</span></h2>
<p>Dacă în trecut mai făcea vizite fulger pe la Monaco pentru a-și îmbogăți garderoba, de câțiva ani, Gigi Becali se îmbracă aproape exclusiv pe comandă. Așadar, inclusiv costumele cu care face furori prin Parlamentul României sau pe la meciurile echipei de fotbal FCSB sunt realizate tot de un designer desemnat de afacerist. Totul a fost confirmat de Giovanni Becali, vărul finanțatorului FCSB, care mai în glumă, mai în serios a spus că este și invidios pe fizicul lui Gigi Becali:</p>
<p>„Gigi se îmbracă doar pe comandă. Are și corpul, e extraordinar, nu se îngrașă. Știi cât mănâncă Gigi? Când tăiam porcul împreună, mânca mai mult decât mine. Pe cuvânt, nu se îngrașă. Mănâncă brânză, dar le și are pe toate naturale. El are oile pentru el, nu cred că vinde nimic. Când vine, îmi aduce un calup de brânză. Da, se îmbracă bine, are. (nr. – Pe cineva care îi face hainele). Are și corpul. E cel mai norocos om”, Giovanni Becali, într-un interviu acordat de curând.</p>

]]></description>
    </item>
    <item>
      <title>Tăierile de fonduri nu îi sperie! O nouă Sală Polivalentă va fi construită la ieșirea din Brăila, iar primele imagini sunt spectaculoase</title>
      <link>https://www.prosport.ro/diverse/taierile-de-fonduri-nu-ii-sperie-o-noua-sala-polivalenta-va-fi-construita-la-iesirea-din-braila-iar-primele-imagini-sunt-spectaculoase-20260849</link>
      <description><![CDATA[<img src="https://www.prosport.ro//wp-content/uploads/2025/08/Taierile-de-fonduri-nu-ii-sperie-O-noua-Sala-Polivalenta-va-fi-construita-la-iesirea-din-Braila-iar-primele-imagini-sunt-spectaculoase.jpg"/><br/><p>Tăierile de fonduri anunțate de guvernul condus de premierul Ilie Bolojan (56 de ani) nu îi sperie pe brăileni, care visează în continuare la momentul care în care vor putea asista la evenimente sportive dintr-o nouă Sală Polivalentă.</p>
<p>Se pare că proiectul arenei va merge mai departe, aceasta urmând să fie ridicată la ieșirea din oraș. Primele imagini cu planul au fost împărtășite deja de echipa locală HD Dunărea Brăila, iar acestea sunt spectaculoase.</p>
<h2><span>O nouă Sală Polivalentă în România. Proiectul din Brăila merge mai departe chiar și cu tăierile de fonduri</span></h2>
<p><span>Austeritatea impusă în România de Ilie Bolojan nu sperie pe toată lumea, drept dovadă că proiectul de 30 de milioane de euro al stadionului din Satu Mare va continua</span>, după cum a anunțat primarul municipiului.</p>
<p>Un caz similar se petrece și în Brăila, unde sportul este foarte iubit și locuitorii visează de ani buni să beneficieze de o nouă Sală Polivalentă. <span>Actuala arenă din oraș, Danubius, pe care Brăila joacă în Liga Florilor, este depășită</span> de timp și nu e nici pe aproape de standardele moderne. Concret, tribuna a doua nu poate fi folosită, la fel ca peluzele, astfel că suporterii pot asista la evenimente doar dintr-o tribună.</p>
<p>Însă, acest lucru este pe punctul de a se schimba, deoarece primarul din Brăila, Francisc Iulian Chiriac, a anunțat că studiul de fezabilitate pentru noua Sală Polivalentă a fost finalizat:</p>
<p>„S-a finalizat studiul de fezabilitate pentru noua Sală Polivalentă de la ieșirea din Brăila, spre Galați! Proiectul pentru noua Sală Polivalentă a făcut un nou pas înainte. Studiul de fezabilitate este acum finalizat, iar randările proiectului sunt gata și impresionante. Suntem pregătiți pentru etapa următoare! Această construcție, realizată la standarde europene, va fi amplasată strategic pe DN 22B (km 4 + 520), la ieșirea din municipiul Brăila, spre Galați. Proiectul, coordonat de Consiliul Județean Brăila, în colaborare cu Primăria Municipiului Brăila și susținut prin finanțare CNI, a fost avizat în Planul Urbanistic Zonal și are în vedere amenajarea unui teren de peste 78.000 mp. Noua sală va fi una multifuncțională, cu o capacitate estimată la 5.800 de locuri, dublând numărul actual al Sălii «Danubius» (capabilă pentru aproximativ 2.000 de spectatori)”, a scris edilul din Brăila, pe Facebook.</p>
<p>În continuare, Francisc Iulian Chiriac a prezentat și detalii din spatele proiectului, care va încadra „spații exterioare pentru sporturi diverse — terenuri de baschet, handbal de plajă, tenis, pistă de alergare, minifotbal – și parcări generoase”.</p>
<h2><span>Speră să beneficieze în continuare de sprijinul statului</span></h2>
<p>Mai departe, primarul Brăilei a spus că proiectul va avea în continuare la bază „bani guvernamentali”:</p>
<p>„Am convingerea că, în ciuda vremurilor dificile, brăilenii și sportul brăilean merită acest proiect care nu doar că va întări viața sportivă locală, ci va oferi și un pol cultural și economic regional. Sala poate găzdui competiții naționale și internaționale, concerte, conferințe și expoziții, având o deschidere clară și spre Galați. Rămân dedicat pentru finanțarea acestui proiect din bani guvernamentali prin Ministerul Dezvoltării și Compania Națională de Investiții și să aducem pentru brăileni acest proiect la viață!”, a încheiat Francisc Iulian Chiriac.</p>
<p>Anunțul edilului a fost primit cu entuziasm și de <span>HC Dunărea Brăila, care a postat mai multe imagini spectaculoase</span> cu proiectul, imagini ce pot fi văzute și în galeria foto a articolului:</p>
<p>„Suntem bucuroși să aflăm că studiul de fezabilitate pentru noua Sală Polivalentă din Brăila a fost finalizat, iar proiectul intră într-o nouă etapă! Noua arenă, cu o capacitate de 5.800 de locuri, va oferi condiții moderne pentru handbal și alte sporturi, dar și pentru evenimente culturale și sociale de amploare. O investiție majoră care va transforma Brăila într-un punct de atracție sportiv și cultural la nivel regional”, a transmis clubul brăilean.</p>

]]></description>
    </item>
    <item>
      <title>Hoții i-au spart camera de hotel Soranei Cîrstea la New York. Ce i-au furat iubitei lui Ion Țiriac</title>
      <link>https://www.prosport.ro/alte-sporturi/tenis/hotii-i-au-spart-camera-de-hotel-soranei-cirstea-la-new-york-ce-i-au-furat-iubitei-lui-ion-tiriac-20260734</link>
      <description><![CDATA[<img src="https://www.prosport.ro//wp-content/uploads/2025/08/Hotii-i-au-spart-camera-de-hotel-Soranei-Cirstea-la-New-York.-Ce-i-au-furat-iubitei-lui-Ion-Tiriac.webp"/><br/><p>Aflată în continuare la New York, unde a participat de curând la ultimul turneu de Grand Slam al anului, US Open 2025, Sorana Cîrstea (35 de ani – 71 WTA) a avut parte de o surpriză extrem de neplăcută.</p>
<p>Potrivit unei dezvăluiri făcute pe rețelele de socializare, hoții i-au spart camera de hotel și i-au furat un obiect de suflet iubitei lui Ion Țiriac Jr.</p>
<h2><span>„Oricine mi-a furat trofeul, vă rog să mi-l dați înapoi”. Camera de hotel din New York în care stă Sorana Cîrstea, prădată de hoți</span></h2>
<p><span>Aventura Soranei Cîrstea de la US Open 2025 s-a terminat</span> joi, 28 august, când sportiva din Târgoviște a fost eliminată în turul doi de favorita numărul 11 a competiției, reprezentanta cehă Karolina Muchova.</p>
<p>Sorana Cîrstea s-a luptat eroic, timp de aproape trei ore, însă în cele din urmă a cedat în trei seturi, scor (0)6-7, 7-6(3), 3-6.</p>
<p>Iubita lui Ion Țiriac Jr. se află în continuare la New York și, în urmă cu doar câteva ore, a informat prin intermediul unei postări realizate pe platformele de socializare că hoții i-au spart camera de hotel. Potrivit detaliilor puse la dispoziție de jucătoare, din cameră a dispărut <span>trofeul pe care Sorana Cîrstea l-a câștigat la turneul WTA de la Cleveland</span>, în urmă cu aproximativ o săptămână.</p>
<p>Târgovișteanca a ținut să îi anunțe pe prădători că respectivul trofeu nu poate fi monetizat, deoarece nu e realizat din niciun material prețios. În schimb, pentru ea are o valoare sentimentală, astfel că le-a transmis politicos să îi înapoieze bunul:</p>
<p>„Oricine mi-a furat trofeul de la Cleveland din camera 314 de la @thefiftysonesta (n.r. – numele hotelului la care a fost cazată la New York), vă rog să mi-l dați înapoi! Nu are valoare materială, ci doar valoare sentimentală! Voi fi foarte recunoscătoare. Mulțumesc!”, a scris Sorana Cîrstea, prin intermediul unui <span>Insta Story</span>.</p>
<div class="wp-caption aligncenter" id="attachment_20260741" style="width: 1410px"><img alt="" aria-describedby="caption-attachment-20260741" class="size-large wp-image-20260741" decoding="async" fetchpriority="high" height="981" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/sorana-cirstea-1400x981.png" srcset="https://www.prosport.ro/wp-content/uploads/2025/08/sorana-cirstea-1400x981.png 1400w, https://www.prosport.ro/wp-content/uploads/2025/08/sorana-cirstea-768x538.png 768w, https://www.prosport.ro/wp-content/uploads/2025/08/sorana-cirstea-1536x1077.png 1536w, https://www.prosport.ro/wp-content/uploads/2025/08/sorana-cirstea-2048x1436.png 2048w" width="1400"/><p class="wp-caption-text" id="caption-attachment-20260741">SURSA FOTO: CAPTURĂ instagram.com/soranacirstea/</p></div>
<h2><span>De ce e atât de important trofeul pentru Sorana Cîrstea</span></h2>
<p>Trofeul de la Cleveland este cu adevărat important pentru Sorana Cîrstea, deoarece sportiva din Târgoviște nu poate spune că are o vitrină foarte bogată. Concret, este doar al treilea triumf pe care iubita lui Ion Țiriac Jr. l-a bifat în cariera de jucătoare de tenis de simplu, după Tashkent 2008 şi Istanbul 2021.</p>
<p>Și cum momentul retragerii din circuitul profesionist de tenis se apropie tot mai mult de Sorana Cîrstea, triumful de la Cleveland e cu atât mai important.</p>
<p>Ea s-a impus la competiția premergătoare US Open 2025 fără să piardă vreun set, în condițiile în care a început încă din calificări.</p>
<p>„Mulțumesc echipei mele. Nu aveam așteptări de la acest turneu. Nu puteam cere un antrenor mai bun, am lucrat și în ultimii 5 ani, iar în ultimele 2 luni ne-am reconectat. Mulțumesc fizioterapeutului care merge tot timpul anului cu mine și că m-a ținut sănătoasă. Mi-a plăcut că am rămas cât mai mult posibil în acest oraș. Mulțumesc directorului turneului, staff-ului competiției, copiilor de mingi! Nu este ușor să ții o asemenea competiție printre cele mai bune. Le mulțumesc că m-au chemat să joc pentru a fi în formă! Mulțumesc publicului, a fost o excelentă atmosferă de la primul meci. Este o doamnă care m-a încurajat la fiecare dintre cele 7 meciuri”, a declarat Sorana Cîrstea, printre altele, după ce a pozat cu trofeul de la Cleveland.</p>

]]></description>
    </item>
    <item>
      <title>„Fiul adoptiv” al lui Ion Țiriac este mândru nevoie mare de soția lui cu 23 de ani mai tânără, care e și gravidă</title>
      <link>https://www.prosport.ro/alte-sporturi/tenis/fiul-adoptiv-al-lui-ion-tiriac-este-mandru-nevoie-mare-de-sotia-lui-cu-23-de-ani-mai-tanara-care-e-si-gravida-20260476</link>
      <description><![CDATA[<img src="https://www.prosport.ro//wp-content/uploads/2025/08/„Fiul-adoptiv-al-lui-Ion-Tiriac-este-mandru-nevoie-mare-de-sotia-lui-cu-23-de-ani-mai-tanara-care-e-si-gravida.jpg"/><br/><p>Boris Becker (57 de ani) a vorbit cu multă apreciere despre soția sa, Lilian de Carvalho Monteiro (34 de ani), alături de care s-a cununat anul trecut la Portofino, în Italia. Fostul mare campion se află acum la cel de-al treilea mariaj.</p>
<p>În iunie 2025, Becker a dezvăluit că va deveni tată pentru a cincea oară. Cei doi au participat recent la un eveniment, iar sarcina lui Lilian Monteiro a devenit vizibilă.</p>
<h2><span>„Fiul adoptiv” al lui Ion Țiriac este mândru nevoie mare de soția lui cu 23 de ani mai tânără, care e și gravidă</span></h2>
<p>Boris Becker, cunoscut drept „fiul adoptiv” al magnatului Ion Țiriac, a fost prezent alături de Lilian de Carvalho Monteiro la un eveniment din Germania. Viitoarea mamă, aflată în a treia lună de sarcină, a atras toate privirile, burtica sa devenind deja vizibilă.</p>
<p>Boris Becker nu a avut parte de prea mult noroc în viața sa sentimentală: neamțul a avut mai multe relații amoroase, din care au rezultat două căsnicii, <span>cu Barbara Becker</span> (1993–2001) și Lilly Becker (2009–2018). Ajuns la 57 de ani, fostul mare tenismen pare că și-a găsit „jumătatea” și a vorbit cu admirație despre femeia care îi va dărui cel de-al cincilea copil.</p>
<p>„Aceasta este probabil prima relație pe picior de egalitate pentru mine. Nimeni nu este mai important decât celălalt, am nevoie de Lilian și sper că și ea are nevoie de mine.</p>
<p>Ne-am întâlnit într-o perioadă în care mă simțeam foarte rău. Profesional, personal, fizic, eram mai jos ca niciodată, dar, în ciuda acestui lucru, Lilian s-a arătat interesată de mine. E remarcabil, pentru că ea putea fi interesată doar de mine ca persoană, pentru că nu aveam altceva de oferit, nu mai întâlnisem niciodată o femeie ca ea”, a spus Becker.</p>
<h2><span>Ion Țiriac este ca un al doilea tată pentru Boris Becker</span></h2>
<p>Este cunoscut faptul că Ion Țiriac i-a gestionat cariera în tenis lui Boris Becker, oferindu-i totodată sprijin financiar și moral. Deși nu au mai lucrat împreună după 1993, cei doi au rămas apropiați, iar neamțul a vorbit deschis despre relația sa cu <span>miliardarul român</span> după încheierea colaborării profesionale.</p>
<p>„Este o figură paternă pentru mine și în ziua de azi. Mi-am pierdut tatăl în 1999 și, chiar dacă nu am mai lucrat împreună profesional, am simțit întotdeauna că mă pot adresa lui ca unui tată și, de obicei, îmi spunea lucrurile corecte”, a spus Boris Becker, conform <span>vip.de</span>.</p>

]]></description>
    </item>
    <item>
      <title>„Cu tata a început afacerea. Îl bărbierea”. S-a aflat cu cine a cumpărat Gigi Becali primele terenuri care l-au făcut apoi miliardar</title>
      <link>https://www.prosport.ro/diverse/cu-tata-a-inceput-afacerea-il-barbierea-s-a-aflat-cu-cine-a-cumparat-gigi-becali-primele-terenuri-care-l-au-facut-apoi-miliardar-20260701</link>
      <description><![CDATA[<img src="https://www.prosport.ro//wp-content/uploads/2025/08/„Cu-tata-a-inceput-afacerea.-Il-barbierea.-S-a-aflat-cu-cine-a-cumparat-Gigi-Becali-primele-terenuri-care-l-au-facut-apoi-miliardar.webp"/><br/><p>Giovanni Becali (73 de ani), văr al lui Gigi Becali (67) și poate cel mai renumit impresar din istoria fotbalului românesc, a dezvăluit cu cine a cumpărat patronul FCSB primele terenuri care l-au făcut apoi miliardar.</p>
<p>Supranumit latifundiarul din Pipera datorită multiplelor hectare pe care le deține în nordul Bucureștiului, Gigi Becali și-a creat imperiul aproape exclusiv prin achizițiile pe care le-a făcut în anii ’90.</p>
<h2><span>Tatăl lui Giovanni Becali a avut și el un rol important în ascensiunea lui Gigi Becali</span></h2>
<p>Gigi Becali, unul dintre cei mai bogați patroni din Superliga și afaceriști din România, ar avea o avere de câteva sute de milioane de euro, potrivit publicațiilor de specialitate care fac estimări, însă conform altor surse, finanțatorul FCSB ar fi trecut deja de borna miliardarului.</p>
<p>De curând, <span>Gigi Becali a rememorat anii tinereții, pe care i-a trăit pe timpul lui Nicolae Ceaușescu</span>, și a mărturisit că a căpătat flerul în zona antreprenorială de la tatăl său, Atanase, care era un om extrem de descurcăreț și cu un ochi de șoim.</p>
<p>Însă, <span>Giovanni Becali, căruia Gigi Becali i-a propus de mai multe ori să facă afaceri împreună</span>, susține că un rol important în ascensiunea miliardarului din Pipera l-a avut și tatăl său.</p>
<p>Concret, atunci când Gigi Becali a simțit că e momentul să exploateze terenurile din preajma Bucureștiului și să investească mai toate economiile, părintele impresarului s-a folosit de relațiile sale și l-a pus pe patronul FCSB în contacte cu oamenii potriviți. Gigi Becali era bun prieten cu tatăl lui Giovanni Becali, iar agentul spune că patronul FCSB petrecea mai mult timp la casa lui decât el însuși:</p>
<p>„A fost vizionar, super vizionar. Și toată afacerea asta a început-o cu tata, pe cuvântul meu. Dacă taică-miu nu murea în 1999, era tovarăș cu el, cu Gigi. Cu tata a început să cumpere, să-i cunoască p-ăia, terenuri, cutare… Asta mi-a zis-o el când a murit tata. Eu stăteam în Floreasca, dar el stătea la 10 metri de tata. Când m-am dus eu, Gigi îl bărbierea. A ținut foarte mult la tata și eu la taică-su. Așa suntem noi, suntem uniți. Acum, tot fotbalul se învârte în jurul lui Gigi. Nu credeam, dar totul vine de la terenuri. Că dacă Gigi nu avea bani, nu putea”, a declarat Giovanni Becali, citat de <span>Fanatik</span>.</p>
<h2><span>Giovanni Becali nu a crezut în instinctul vărului său</span></h2>
<p>Pe de altă parte, impresarul nu a dorit să anuleze în niciun fel flerul de investitor pe care Gigi Becali l-a arătat în anii ’90. Giovanni susține că patronul FCSB i-a propus și lui să investească în terenuri, dar nu a crezut în pont și a refuzat vehement. Ani mai târziu, vărul lui Gigi Becali recunoaște că a făcut o greșeală uriașă:</p>
<p>„Dacă știam ce o să facă Gigi, îi dădeam banii lui. Eu aveam bani înainte ca Gigi să ia terenurile. Și Gigi mi-a zis «Giovanni, dă-mi banii să-i bag în pământuri». «Du-te, mă, de aici! Cum să îți dau bani să-i bagi în pământ?». Datorită pământurilor s-a ajuns aici”, a completat Giovanni Becali, conform aceleiași surse.</p>

]]></description>
    </item>
  </channel>
</rss>
