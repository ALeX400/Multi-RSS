<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul controversat care a vrut să devină preşedintele țării şi-a făcut un test antidrog pe yacht</title>
      <link>https://www.prosport.ro/sport-life/milionarul-controversat-care-a-vrut-sa-devina-presedintele-tarii-si-a-facut-un-test-antidrog-pe-yacht-20233515</link>
      <description><![CDATA[<img src="https://www.prosport.ro/wp-content/uploads/2025/07/Milionarul-controversat-care-a-vrut-sa-devina-presedintele-tarii-si-a-facut-un-test-antidrog-pe-yacht.jpg"/><br/><p>Conor McGregor, milionarul controversat care a vrut să devină preşedintele țării, şi-a făcut un test antidrog pe yachtul său de lux.</p>
<p>Imaginile virale au fost postate chiar de superstarul irlandez pe conturile sale oficiale de socializare.</p>
<h2><span>Conor McGregor şi-a făcut un test antidrog pe yacht! Primul semn clar că va reveni în UFC</span></h2>
<p>Conor McGregor a oferit cel mai mare indiciu de până acum că este pregătit pentru o revenire în UFC. <span>Celebrul luptător irlandez</span> a efectuat un test antidoping pe yacht-ul său.</p>
<p>Starurile din UFC sunt obligate să se supună testelor antidoping înainte cu șase luni înainte de a fi eligibile pentru a reveni în octogon.</p>
<p>Conor McGregor pare să fi demarat astfel procesul după ce a încărcat online imagini cu procesul de testare în timp ce se afla pe un yacht de lux în vacanță.</p>
<p>Reamintim faptul că superstarul irlandez, Conor McGregor, nu a mai luptat din iulie 2021, atunci când și-a rupt piciorul și a fost învins de Dustin Poirier.</p>
<p><img alt="" class="aligncenter size-full wp-image-20233536" decoding="async" fetchpriority="high" height="883" src="https://www.prosport.ro/wp-content/uploads/2025/07/conor-mcgregor.jpg" width="640"/></p>
<h2><span>Conor McGregor a vrut să ajungă președintele Irlandei! Care e primul lucru pe care ar vrea să-l facă celebrul luptător MMA</span></h2>
<p>Conor McGregor <span>a avut mai multe apariții în spațiul public</span> în care a criticat foarte dur politica guvernului irlandez de a primi imigranți fără sprijin popular.</p>
<p>Concret, superstarul irlandez e de părere că, într-o democrație, cetățenii ar trebui consultați înainte ca țara să primească un anumit număr de imigranți.</p>
<p>Tocmai pentru a îndrepta această situație, McGregor a declarat recent că vrea să devină președintele Irlandei pentru a opri imigrarea și pentru a se asigura că irlandezii vor fi ascultați.</p>
<p>„Irlanda trebuie să implementeze complet Pactul Uniunii Europene privind Migrația și Azilul până în 12 iunie 2026. Deci de acum până în 12 iunie 2026, o mulțime de bucăți de legislație trebuie să treacă de ambele Camere ale Oireachtas-ului (n.r. Parlamentul Irlandei) și apoi să fie semnate de Președinte.</p>
<p>Următoarea tură de alegeri prezidențială trebuie să aibă loc înainte de 11 noiembrie 2025. Cine va sta în fața Guvernului și se va opune acestei legi? Orice alt candidat prezidențial pe care vor încerca să îl pună în față nu va rezista în fața lor. Eu da!</p>
<p>Pentru a fi clar, ca președinte, aș convoca un referendum pentru această lege. Deși mă opun puternic acestui pact, nu e nici decizia mea, nici a Guvernului. E alegerea irlandezilor! Mereu! Asta e democrația adevărată!</p>
<p>Aș fi curios, de asemenea, să aud argumentele oficialilor din Guvern pentru acceptarea ferventă a acestui pact. Mi-ar plăcea să aud dezbaterile, urmate de voturi! Acesta este viitorul Irlandei cu mine ca președinte. Toți cetățenii Irlandei să aibă o voce și o alegere asupra viitorului lor!</p>
<p>Dumnezeu să binecuvânteze oamenii noștri! Votați McGregor și veți avea vocea auzită!”, a scris Conor McGregor pe contul său oficial de X, fostul Twitter.</p>

]]></description>
    </item>
    <item>
      <title>„Îmi e mai bine singură”. Irina Deleanu a răbufnit după problemele apărute: „Nu o să-l împartă cu nimeni”</title>
      <link>https://www.prosport.ro/sport-life/imi-e-mai-bine-singura-irina-deleanu-a-rabufnit-dupa-problemele-aparute-nu-o-sa-l-imparta-cu-nimeni-20233430</link>
      <description><![CDATA[<img src="https://www.prosport.ro/wp-content/uploads/2025/07/Imi-e-mai-bine-singura.-Irina-Deleanu-a-rabufnit-dupa-problemele-aparute-Nu-o-sa-l-imparta-cu-nimeni.jpg"/><br/><p>Irina Deleanu, președinta Federației Române de Gimnastică Ritmică, a abordat un subiect foarte controversat din sportul românesc.</p>
<p>Concret, Irina Deleanu a vorbit despre o posibilă unire între Federația Română de Gimnastică și Federația Română de Gimnastică Ritmică.</p>
<h2><span>„Îmi e mai bine singură”. Irina Deleanu a răbufnit după problemele apărute: „Nu o să-l împartă cu nimeni”</span></h2>
<p>La nivel internațional, doar insituția condusă de Ioan Suciu este afiliată la FIG, însă Irina Deleanu susține că o unire între cele două federații din România <span>nu ar face deloc bine sportului pe care îl conduce</span>.</p>
<p>Ba mai mult, președinta e de părere că toate aceste zvonuri despre o posibilă unire nu sunt nimic altceva decât tentative de a o destabiliza din fruntea Federației Române de Gimnastică Ritmică.</p>
<p>„Unirea celor două federaţii nu se poate face. O să iasă un război fantastic. Bineînţeles că nu, pentru că sunt două entităţi separate. Totul este în regulă, avem actele în regulă.</p>
<p>Actele sunt făcute de Carmen Trocan, jurista COSR, care la vremea respectivă era şefa departamentului juridic la MTS, pe vremea lui Gingăraş. Ea a făcut desprinderea Federaţiei Române de Gimnastică Ritmică din Federaţia de Gimnastică, acum 22 de ani.</p>
<p>Mie mi-ar fi mult mai bine singură, eu m-aş descurca mai bine singură. Adică în continuare, chiar şi în condiţiile astea, vă daţi seama că eu am de gestionat o activitate mult mai mică, ori dacă ne-am uni, m-au distrus, pentru că în momentul ăla, puţinul pe care îl vor avea, nu îl vor împărţi niciodată cu nimeni, e clar.</p>
<p>Adică ei vor să distrugă ramura de sport, practic, prin această unire. Aţi înţeles? Pentru că, sigur, sunt bani puţini, dar eu mă zbat zi şi noapte pentru gimnastica ritmică românească. Nimeni nu se zbate cu acelaşi interes cu care o fac eu. Şi atunci bugetul ar fi împărţit, vă daţi seama, discreţionar, cum vor ei”, a declarat Irina Deleanu, pentru Agerpres.</p>
<h2><span>Irina Deleanu, săgeți către Ioan Suciu, actualul președinte al Federației Române de Gimnastică</span></h2>
<p><span>Președinta Federației Române de Gimnastică Ritmică</span> l-a atacat dur pe Ioan Suciu, fiind de părere că acesta vrea să o demită din funcția actuală, fără să ia în calcul performanțele reușite la gimnastică ritmică de sportivele din România în mandatul ei.</p>
<p>De asemenea, Irina Deleanu a măturisit că a stat la discuții cu Morinari Watanabe, președintele Federației Internaționale de Gimnastică, iar acesta chiar nu știa nimic despre Ioan Suciu. Deleanu a încercat să sugereze o oarecare lipsă de implicare din partea „rivalului” de la cealaltă federație din România.</p>
<p>„Când am fost la Campionatul Mondial de la Sofia, de junioare, am avut o discuţie cu domnul Morinari Watanabe şi m-a întrebat cine mai e la conducerea Federaţiei Române de Gimnastică.</p>
<p>I-am spus că s-a schimbat conducerea, m-a întrebat care este relaţia dintre cele două federaţii şi i-am spus că nu prea bună, pentru că domnul preşedinte Suciu e cumva în tabăra care vrea schimbarea mea. Sau mă rog, să unească federaţiile.</p>
<p>Şi m-a întrebat de ce vrea chestia asta, că gimnastica ritmică merge foarte bine, noi colaborăm foarte bine cu tine, noi ne cunoaştem bine. Eu cu domnul Watanabe am o relaţie de foarte lungă durată, dinainte de când să fie despre preşedintele FIG”, a mai spus Irina Deleanu.</p>

]]></description>
    </item>
    <item>
      <title>Tragedie în munți! A murit campioana olimpică la doar 31 de ani, după ce au căzut stâncile pe ea</title>
      <link>https://www.prosport.ro/diverse/tragedie-in-munti-a-murit-campioana-olimpica-la-doar-31-de-ani-dupa-ce-au-cazut-stancile-pe-ea-20233498</link>
      <description><![CDATA[<img src="https://www.prosport.ro/wp-content/uploads/2025/07/Tragedie-in-munti-A-murit-campioana-olimpica-la-doar-31-de-ani-dupa-ce-au-cazut-stancile-pe-ea.jpg"/><br/><p>O campioană olimpică a suferit un accident montan îngrozitor în urma căruia și-a pierdut viața la doar 31 de ani.</p>
<p>Laura Dahlmeier a murit în urma unui accident de alpinism. Fosta biatlonistă germană se afla în Munții Karakorum din Pakistan atunci când a fost declarat decesul. Sportiva a fost lovită de pietre în timp ce escalada în niște condiții meteo nefavorabile din cauza cărora misiunea de salvare a fost imposibilă.</p>
<h2><span>Lumea alpinismului e în doliu: dubla campioană olimpică s-a stins din viață la doar 31 de ani</span></h2>
<p>Fosta biatlonistă Laura Dahlmeier se afla la o altitudine de 5.700 de metri în munții Karakorum când s-a întâmplat tragedia. Era însoțită de Marina Krauss, iar în timp ce escalada nu a putut evita un val de pietre și a suferit lovituri puternice care i-au fost fatale. Accidentul a avut loc luni, dar echipa de salvare nu a reușit să o localizeze decât abia marți dimineață. Krauss a fost cea care a anunțat de urgență salvatorii, dar riscul ridicat de alunecări de teren a împiedicat efectuarea misiunii de salvare.</p>
<p>Decesul a fost confirmat de echipa fostei sportive. Potrivit unui comunicat, Dahlmeier era deja considerată decedată de două zile și recuperarea trupului neînsuflețit a fost imposibilă din cauza condițiilor extrem de dificile și a căderilor de pietre de pe Laila Peak. Nici intervenția cu elicopterul nu a fost posibilă, astfel că salvatorii au abandonat misiunea imediat după confirmarea morții sportivei.</p>
<h2><span>Mesajul Federației Olimpice Germane: „Ne luăm rămas bun”</span></h2>
<p>La scurt timp de la constatarea decesului, Federația Olimpică din Germania a transmis un mesaj omagial la adresa sportivei care reușea la Jocurile Olimpice de Iarnă din 2018 să câștige două medalii de aur.</p>
<blockquote><p>„Cu inimile grele ne luăm rămas-bun de la Laura Dahlmeier. Moartea ei neașteptată ne lasă fără cuvinte. A fost mai mult decât o campioană olimpică, a fost o persoană cu suflet, convingere și viziune. Povestea ta va trăi mai departe, Laura.”, a transmis Federația Olimpică Germană.</p></blockquote>
<p>Laura Dahlmeier și-a pierdut viața pe Laila Peak, unul din cele mai dificile vârfuri de urcat. Doar șapte persoane au reușit de-a lungul timpului să îndeplinească acest obiectiv. Chiar dacă era o alpinistă experimentată, Dahlmeier nu a putut să câștige „lupta” cu natura și a murit la o vârstă fragedă.</p>
<p>În 2019 se retrăgea din <span>sportul profesionist </span>precizând că nu mai e pasionată să continue. Se întâmpla la scurt timp după ce cucerise două medalii de aur în Pyeongchang, Coreea de Sud, în probele de Sprint și Urmărire, dar și bronzul în proba Individuală.</p>

]]></description>
    </item>
    <item>
      <title>Cadou de 10.000 de dolari pentru Gică Hagi. Designerul i-a făcut un ceas personalizat şi i-a dat bijuteria „Regelui”</title>
      <link>https://www.prosport.ro/sport-life/cadou-de-10-000-de-dolari-pentru-gica-hagi-designerul-i-a-facut-un-ceas-personalizat-si-i-a-dat-bijuteria-regelui-20232884</link>
      <description><![CDATA[<img src="https://www.prosport.ro/wp-content/uploads/2025/07/Cadou-de-10.000-de-dolari-pentru-Gica-Hagi.-Designerul-i-a-facut-un-ceas-personalizat-si-i-a-dat-bijuteria-„Regelui.jpg"/><br/><p>Gică Hagi a primit un cadou în valoare de 10.000 de euro de la designerul Augustin Matei, bun prieten cu „Regele” fotbalului românesc.</p>
<p>Concret, Augustin Matei a conceput un ceas unicat pentru Gheorghe Hagi, cu imaginea fostului mare fotbalist al României.</p>
<h2><span>Cadou de 10.000 de dolari pentru Gică Hagi. Designerul i-a făcut un ceas personalizat şi i-a dat bijuteria „Regelui”</span></h2>
<p>Chiar dacă de obicei nu obișnuiește să poartă ceasuri, Gică Hagi a primit cu foarte mare bucurie cadoul, fiind impresionat de modul în care arată ceasul primit.</p>
<p>Augustin Matei este recunoscut pentru design-ul special al ceasurilor pe care le concepe, iar cel primit de Gică Hagi nu face excepție. Cu această ocazie, designer-ul a creat două ceasuri identice cu imaginea „Regelui”, iar al doilea va fi scos la licitație pentru a ajuta copiii nevoiași din Iași.</p>
<p>De asemenea, Augustin Matei a povestit cât de mult bine <span>a făcut Gică Hagi pentru sportul românesc</span> și a ținut, prin acest cadou, să-i mulțumească pentru toată activitatea pe care a depus-o și încă o depune în fotbalul din România.</p>
<p>„Hagi este singurul rege care, fără să facă politică, a unit într-o singură inimă toți românii și ne-a făcut să strigăm la final «Hai, România!». Am vrut să-i creez un ceas nu din partea mea, ci în numele tuturor românilor. Este forma în care am știut eu să-i mulțumesc pentru tot ce a făcut pentru noi în fotbal.</p>
<p>Are un mecanism automatic elvețian și pe el este silueta lui Gheorghe Hagi, într-un crochiu de minge. Are o curea din piele de aligator, iar sus este cusut discret tricolorul. Este singura dată când nu am pus numele brandului meu în partea de sus a cadranului, în dreptul orei 12.00, ci în cea de jos. Hagi este prea mare să fi făcut treaba asta, așa că i-am scris numele sus”, a spus Augustin Matei, potrivit <span>cancan.ro</span>.</p>
<p><img alt="" class="aligncenter size-large wp-image-20232889" decoding="async" height="1400" sizes="(max-width: 1329px) 100vw, 1329px" src="https://www.prosport.ro/wp-content/uploads/2025/07/hagi-ceas-1329x1400.jpg" srcset="https://www.prosport.ro/wp-content/uploads/2025/07/hagi-ceas-1329x1400.jpg 1329w, https://www.prosport.ro/wp-content/uploads/2025/07/hagi-ceas-768x809.jpg 768w, https://www.prosport.ro/wp-content/uploads/2025/07/hagi-ceas-1458x1536.jpg 1458w, https://www.prosport.ro/wp-content/uploads/2025/07/hagi-ceas.jpg 1944w" width="1329"/></p>
<h2><span>Un al doilea ceas va fi scos la licitație: „Vom susține educația copiilor din zone limitrofe”</span></h2>
<p>În ceea ce privește al doilea ceas fabricat, desginer-ul a promis că acesta va fi scos la licitație, iar banii obținuți vor fi folosiți pentru a le da o șansă la educație copiilor nevoiați din zone limitrofe.</p>
<p>„Când a venit și i-am dăruit ceasul, l-am întrebat dacă pot să fac unul la fel, ca să îl licitez la Iași, la «Balul de la Castel». Este cel mai mare eveniment caritabil din România, organizat de o fundație care susține educația copiilor din zone limitrofe.</p>
<p>A spus că este de acord dacă este pentru copii. Așadar, cu permisiunea lui, cel de-al doilea ceas va fi licitat la gală. Am făcut și un certificat pe care l-a semnat el. Probabil că prețul de licitare va pleca de la 3.000 de euro”, a adăugat Augustin Matei.</p>

]]></description>
    </item>
    <item>
      <title>Suferința frumoasei soții a lui Dănuț Lupu, pe treptele tribunalului unde e judecată alături de fostul fotbalist! EXCLUSIV</title>
      <link>https://www.prosport.ro/video/suferinta-frumoasei-sotii-a-lui-danut-lupu-pe-treptele-tribunalului-unde-e-judecata-alaturi-de-fostul-fotbalist-exclusiv-20232826</link>
      <description><![CDATA[<img src="https://www.prosport.ro/wp-content/uploads/2025/07/Suferinta-frumoasei-sotii-a-lui-Danut-Lupu-pe-treptele-tribunalului-unde-e-judecata-alaturi-de-fostul-fotbalist.webp"/><br/><p>O nouă zi apăsătoare pentru Dănuț Lupu. Fostul internațional și soția sa au ajuns, din nou, în fața Instanței, într-un nou termen în procesul în care sunt acuzați de mărturie mincinoasă, după ce fostul jucător de la Dinamo și Rapid ar fi recidivat și ar fi condus, din nou, fără carnet, în contextul în care avea permisul de conducere anulat încă din 2001.</p>
<h2><span>Dănuț Lupu, din nou în fața judecătorului. A mers la proces alături de superba sa soție, cea care este acuzată de mărturie mincinoasă în dosarul fostului fotbalist. EXCLUSIV</span></h2>
<p>Eliberat din închisoare după ce a executat o pedeapsă de șase luni din sentința de 7 luni și 10 zile primită după ce a fost condamnat din cauză că a condus fără carnet fiind recidivist, Dănuț Lupu trăiește un deja-vu amar. Astfel, la data de 18 iunie 2022, fostul internațional ar fi condus, în Capitală, în aceleași condiții, fără să aibă permis valabil. Un echipaj de Poliție l-a oprit pe o stradă din Sectorul 3, însă dinamovistul a declarat că nu el se afla la volan. În sprijinul său, în calitate de martori, s-au aflat soția sa și un prieten, Teodor Erimia, cei care, ulterior, au fost acuzați de procurori că ar fi mințit în anchetă.</p>
<p>Marți, la Judecătoria Sectorului 3, Dănuț Lupu, Mihaela Lupu și, deja, <span>fostul prieten, pentru că fostul fotbalist și Teodor Eremia s-au certat între timp,</span> au revenit în fața judecătorului. Ședința a început cu cerere doamnei Lupu de amânare a cauzei, pe motiv că avocatul său nu s-a putut prezenta. Deși atât reprezentantul lui Dănuț Lupu, cât și avocatul lui Teodor Eremia au pledat pentru amânare, judecătorul a respins cererea. Totuși, până la urmă, a fost amânată cauza, dar dintr-un alt motiv: modificarea completului de judecată după ce judecătorul care avea dosarul a intrat în concediu medical. În acest context a fost un fixat un nou termen pentru 15 septembrie.</p>
<h2><span>Nici taxiurile nu îl mai iau pe Dănuț Lupu, condamnat pentru conducere fără permis!</span></h2>
<p>După terminarea ședinței, Dănuț Lupu, soția sa și doamna avocat a fostului fotbalist au rămas mai bine de 20 de minute în fața <span>Judecătoriei Sectorului</span><span> 3 </span>și au discutat, în timp ce gesticulau înflăcărat, cel mai probabil despre dosar și evenimentele de la termen. Familia Lupu și Teodor Eremia, fostul prieten al lui Dănuț Lupu, nu s-au băgat în seamă nici în sala de judecată, nici la final, când Eremia și avocatul său au trecut pe lângă Mihaela și Dănuț Lupu fără nici măcar să se salute. Îmbrăcată într-o ținută elegantă, cu tocuri, doamna Lupu a părut îngândurată, iar în fața judecătorului, în momentul în care a fost întrebată cum pledează, ezitantă, semn că nu este obișnuită cu astfel de situații.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/8xaW3Kh1TdM?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Suferința soției lui Dănuț Lupu pe treptele tribunalului unde e judecată alături de fostul fotbalist" width="500"></iframe></div>
<h2></h2>
<h2></h2>
<h2></h2>
<h2></h2>
<h2></h2>
<p>După despărțirea de doamna avocat, Mihaela și Dănuț Lupu s-au îndreptat spre Splaiul Independenței pentru a chema un taxi sau un Uber. Din păcate, aceștia au așteptat, deja nervoși și cu telefoanele în mână tot încercând comenzi, o mașină. După ce răbdarea părea la final, Dănuț Lupu a făcut semn cu mâna unui taxi aflat în trecere care a oprit și i-a luat pe cei doi.</p>
<h2><span>Cum a intervenit Mircea Lucescu în relația dintre Dănuț Lupu și soția sa: „Sunt căsătorit cu superba mea soție datorită lui Mircea Lucescu, Era însărcinată și eu am vrut să facă avort”</span></h2>
<p>Dănuț Lupu a dezvăluit, în cadrul emisiunii <span>Fanatik </span>Dinamo, un episod interesant despre relația cu Mihaela, soția sa. Fostul mijlocaș de creație a povestit cum Mircea Lucescu a fost decisiv în căsnicia celor doi.</p>
<blockquote><p>Sunt printre puținii fotbaliști care, puțină lume știe, sunt căsătorit cu superba mea soție datorită lui Mircea Lucescu. Am avut la nuntă trei echipe de fotbal.</p>
<p>Soția mea rămăsese însărcinată. M-am dus la el și am vorbit… am vrut să facem un avort. Eu mai ales, fiind copil. Nea Mircea a zis că mă ajută el, și m-a ajutat… până am făcut nunta. Și pentru chestia asta îi mulțumesc foarte mult. N-am cum să uit. M-a chemat la el și a zis: «Fii atent, pe data de 8 octombrie jucăm la Galați cu Oțelul. Fixează nunta în ziua aia, n-auzi ce zic eu!?».</p></blockquote>
<figure aria-labelledby="figcaption_attachment_20229165" class="wp-caption aligncenter" id="attachment_20229165"><img alt="Dănuț Lupu a dat iar de belea! Fostul fotbalist al Generației de Aur a fost audiat într-un dosar de proxenetism şi cămătărie, pentru un împrumut de 725.000 de euro către un interlop" class="size-full wp-image-20229165" decoding="async" height="636" loading="lazy" sizes="auto, (max-width: 1060px) 100vw, 1060px" src="https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie.jpg" srcset="https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie.jpg 1060w, https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie-768x461.jpg 768w" width="1060"/><figcaption class="wp-caption-text" id="figcaption_attachment_20229165">SURSA FOTO: CAPTURĂ VIDEO DIGI SPORT</figcaption></figure>
<h2><span>Noi și noi probleme pentru Dănuț Lupu</span></h2>
<p>Dănuț Lupu are noi și noi probleme în justiție și, conform <span>Mediafax</span>, a fost citat într-un alt dosar, de proxenetism, cămătărie și spălare de bani, după ce i-ar fi împrumutat 725.000 euro unui interlop din Galați care a ar fi fost condamnat pentru faptele menționate. În anchetă, acesta a trebuit să demonstreze de unde are suma de peste 700.000 euro și a spus că primit-o de la Dănuț Lupu. La rândul său, fostul component al Generației de Aur a fost nevoit să le explice procurorilor de unde are banii.</p>
<p>Contactat de <span>ProSport în legătură cu acest subiect, Dănuț Lupu a recunoscut că i-a dat banii interlopului din Galați și s-a apărat:</span></p>
<blockquote><p>Da, eu i-am dat suma. Poate să mă oblige cineva ca banii pe care i-am câștigat de-a lungul anilor să-i țin la bancă? Pe mine m-au chemat doar să dau o declarație. Domnului procuror i-am zis în felul următor: «Acestea sunt contractele mele. Ia vedeți, puteam să am banii aceștia? Mă obligă cineva să-i țin la bancă? La revedere!». Și am plecat. De atunci, nu m-a mai chemat nimeni. Eu le-am dovedit prin contracte că puteam să am banii aceștia. Că să-i aduc conturi din bănci. Pentru ce să-ți aduc conturi din bănci? Pentru că nu mă obligă nimeni să țin banii în bancă”.</p></blockquote>

]]></description>
    </item>
  </channel>
</rss>
