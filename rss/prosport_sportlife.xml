<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Halloween-ul îi umple buzunarele Simonei Halep! Afacere controversată a fostei campioane: câți bani cere pentru un pachet de „sărbătoarea spiritelor” la hotelul ei</title>
      <link>https://www.prosport.ro/sport-life/halloween-ul-ii-umple-buzunarele-simonei-halep-afacere-controversata-a-fostei-campioane-cati-bani-cere-pentru-un-pachet-de-sarbatoarea-spiritelor-la-hotelul-ei-20311002</link>
      <description><![CDATA[<img src="https://www.prosport.ro//wp-content/uploads/2025/10/Halloween-ul-ii-umple-buzunarele-Simonei-Halep-Afacere-controversata-a-fostei-campioane.jpg"/><br/><p>Simona Halep (34 de ani) transformă sărbătoarea de Halloween într-o oportunitate de business! Fosta campioană din Constanța organizează evenimente tematice de „sărbătoarea spiritelor” la hotelul pe care îl deține în Poiana Brașov, profitând de ocazie pentru a atrage turiști.</p>
<p>Retrasă din activitate în luna februarie, Halep <span>continuă să-și dezvolte afacerile</span>, speculând orice moment favorabil pentru a-și promova complexurile hoteliere. De Halloween, eveniment celebrat în noaptea de 31 octombrie, sinonim cu costumele, dovlecii sculptați și dulciurile, sportiva își propune să ofere o experiență unică.</p>
<p>Sărbătoarea de Halloween nu este lipsită de controverse, mai ales că Biserica o dezaprobă, iar Simona a recunoscut în trecut că este o persoană religioasă. Cu toate acestea, ea a decis să transforme momentul într-o poveste de marketing, bazată divertisment.</p>
<h2><span>Halloween-ul îi umple buzunarele Simonei Halep! Afacere controversată a fostei campioane: câți bani cere pentru un pachet de „sărbătoarea spiritelor” la hotelul ei din Poiana Brașov</span></h2>
<p>Hotelul fostului lider WTA din Poiana Brașov propune pachete de două zile dedicate Halloween-ului, promițând un sejur de neuitat pentru 210 euro de persoană. Oferta include cazare în cameră dublă, dar și numeroase activități tematice. Printre acestea se numără „Halloween Pumpkin Party”, o cină specială în seara de 31 octombrie , un „party cu DJ, bufet suedez și băuturi incluse” și „Dracula Party Dinner”, programată pentru 1 noiembrie.</p>
<p>Promovarea evenimentului este la fel de originală. Într-un mesaj publicat pe pagina hotelului, organizatorii le promit clienților o experiență memorabilă:</p>
<p>„Ce faci de Halloween? Poți merge la o petrecere obișnuită… sau poți experimenta două seri care nu seamănă una cu alta, dar care rămân în minte mult timp după ce dovlecii se sting. În seara de 31 octombrie, totul începe cu un pahar de Bloody Mary și un dovleac care devine vedetă la cină. DJ Edelweiss ridică energia, bufetul te surprinde, iar costumele prind viață. Cine are curaj să fie cel mai original? S-ar putea să plece acasă nu doar cu amintiri, ci și cu un premiu neașteptat”, este mesajul transmis de reprezentanții complexului hotelier deținut de Halep.</p>
<h2><span>Simona Halep își consolidează afacerile după ce ar fi pierdut o treime din avere în urma retragerii din tenis</span></h2>
<p>Simona Halep își consolidează prezența în domeniul HoReCa și pare hotărâtă să recupereze <span>pierderile financiare cauzate de scandalul de dopaj </span>și retragerea din tenis.</p>
<p>Potrivit publicației<span> Celebrity Net Worth</span>, în cele opt luni scurse de la retragerea din activitate, fosta sportivă a înregistrat pierderi de aproximativ 18 milioane de dolari, adică o treime din averea estimată anterior la 48 de milioane de dolari.</p>
<p>De-a lungul carierei, Halep a acumulat 40,2 milioane de dolari din premiile obținute la turnee, situându-se pe locul al treilea în clasamentul all-time, după surorile Serena și Venus Williams, sume impozitate, conform datelor oficiale ale WTA.</p>

]]></description>
    </item>
    <item>
      <title>Americanii vor să prezinte povestea unei românce pe Netflix: „Își are locul într-un documentar!” De la legătura cu Ion Țiriac, la transformarea incredibilă din ultimul an</title>
      <link>https://www.prosport.ro/alte-sporturi/tenis/americanii-vor-sa-prezinte-povestea-unei-romance-pe-netflix-isi-are-locul-intr-un-documentar-de-la-legatura-cu-ion-tiriac-la-transformarea-incredibila-din-ultimul-an-20311253</link>
      <description><![CDATA[<img src="https://www.prosport.ro//wp-content/uploads/2025/10/Americanii-vor-sa-prezinte-povestea-unei-romance-pe-Netflix.webp"/><br/><p>Povestea Soranei Cîrstea (35 de ani) i-a impresionat pe jurnaliștii americani, care consideră că viața româncei ar merita transpusă într-un documentar pe platforma Netflix.</p>
<p>Publicațiile din Statele Unite remarcă transformarea spectaculoasă a <span>sportivei din Târgoviște, stabilită la Dubai</span>, care a reușit o revenire de senzație după o perioadă dificilă. În prima parte a sezonului, Sorana se afla la un pas de a părăsi Top 200 WTA, însă acum a urcat până pe locul 45 mondial, practicând un tenis solid și spectaculos.</p>
<p>Într-un articol eveniment, americanii au încercat să descifreze secretul succesului Soranei, mergând până la a propune ca povestea ei de viață să fie ecranizată pe Netflix.</p>
<h2><span>Americanii vor să prezinte povestea Soranei Cîrstea pe Netflix: „Își are locul într-un documentar!” </span></h2>
<p>Site-ul <span>Tennisuptodate.com</span> i-a dedicat un material amplu Soranei Cîrstea, sportivă care a găsit un echilibru perfect între carieră și viață personală. <span data-huuid="15635212076119395231">„</span>Sori”, proaspăt calificată în sferturile turneului de la Hong Kong, <span>este sprijinită constant de Ion Țiriac Jr</span>., partenerul ei de viață și cel care i-a fost alături în momentele grele: <span data-huuid="15635212076119395231">„</span>Este octombrie în Hong Kong, iar Sorana Cîrstea este încă aici. Încă joacă. Încă mai câștigă. Și, cumva, la 35 de ani, s-ar putea să joace cel mai bun tenis din viața ei. În momentul scrierii acestui articol, Cîrstea este calificată în optimi la Hong Kong (n.r. – între timp, Sorana a acces în sferturi). Nu este un lucru care să atragă atenția în sine, dar ceea ce îl face remarcabil este parcursul mai larg al anului ei. A început să să se apropie de locul 200 în clasament în 2025. Astăzi, e pe locul 44 în clasamentul LIVE. Nu este o greșeală de scriere. Patruzeci și patru. Pentru majoritatea profesioniștilor, acest tip de revenire își are locul într-un documentar Netflix, nu pe site-ul oficial WTA.</p>
<p>E revenirea pe care nimeni nu a comandat-o, dar pe care toată lumea ar trebui să o aprecieze. Ceea ce face ca această revenire să fie atât de interesantă este că nimeni nu a cerut-o cu adevărat. Cîrstea există dintotdeauna. A devenit profesionistă înainte ca majoritatea jucătoarelor din top 10 de astăzi să aibă smartphone-uri. A fost un fenomen în adolescență, o femeie în călătoria ei, o favorită și, ocazional, jucătoarea care elimină o vedetă și apoi pierde în liniște din runda următoare. Dar a doua jumătate a anului 2025 a fost semnificativ diferită. Performanța ei la Cleveland a fost ceva special. Nu a fost vorba doar de faptul că a câștigat titlul, ci și de modul în care a reușit asta. Raliuri puternice de la linia de fund, retururi precise și o aură de compoziție care părea complet nouă. Cîrstea nu arăta ca cineva care așteaptă o ultimă lovitură. Arăta ca cineva eliberat, în sfârșit, de așteptări.</p>
<p>Ce s-a schimbat? Este tentant să arăți un factor extern. Un antrenor nou. O rachetă nouă. O dietă nouă, un câine sau o aplicație de mindfulness nouă. Dar urmăriți-o pe marginea terenului și vă veți da seama că transformarea este în mare parte internă. Am văzut-o antrenându-se în persoană. Nu este mare, poate 170 de centimetri, dar se comportă ca și cum ar fi mult mai mare. Există o densitate în energia ei, o sfidare tăcută în modul în care se resetează între puncte. Ceea ce iese cu adevărat la iveală este tăria ei de caracter. Constă în modul în care gestionează deciziile greșite. Cum refuză să renunțe după un set pierdut. Cum se poate uita la boxa ei, cum poate respira repede și o poate lua de la capăt ca și cum nimic nu s-ar fi întâmplat. Într-un sport care venerează perfecțiunea, Cîrstea radiază umanitate”, sunt cuvintele mari folosite de jurnaliștii americani la adresa Soranei Cîrstea.</p>
<h2><span>„Sorana Cîrstea îmbătrânește diferit”</span></h2>
<p>Aceștia au continuat să vorbească la superlativ despre româncă: <span data-huuid="15635212076119395231">„</span>Mai există un alt aspect aici: vârsta. La 35 de ani, ar trebui să se relaxeze. Toate adversarele sunt devin mai tinere, mai rapide, mai axate pe analiză. Dar tenisul în 2025 este o cu totul altă poveste. Granițele dintre apogeul fizic și relevanța competitivă au devenit estompate. Venus și Serena au redefinit longevitatea. Wozniacki s-a întors din maternitate dând lovituri ca și cum nu ar fi plecat niciodată. Și acum o avem pe Cîrstea, demonstrând că un deceniu de experiență poate depăși precizia algoritmică a adversarelor de douăzeci și ceva de ani.</p>
<p>Adevărul este că jucătoare precum Cîrstea îmbătrânesc diferit pentru că au învățat să fie selective. Nu urmărește fiecare turneu sau fiecare punct. Joacă mai inteligent, nu mai dur, e strategică în programarea sa, răbdătoare în selecția loviturilor. Nu mai luptă împotriva jocului; colaborează cu el.cRevenirile în tenis nu sunt niciodată doar fizice. Sunt acțiuni psihologice. Cea mai grea parte nu este să învingi adversarele, ci să te convingi că merită încă să încerci. De aceea, ceea ce face Sorana pare subtil revoluționar.</p>
<p>În timp ce multe jucătoare de vârsta ei s-au orientat către cabine de comentariu sau posturi de antrenorat, Cîrstea încă se luptă pe hard și zgură, adesea departe de lumina reflectoarelor. Nu este aici pentru nostalgie. Este aici pentru că încă mai crede că poate câștiga. Și anul acesta, a dovedit asta. Să micșorăm imaginea. În martie, clasamentul ei se apropia de locul 200. Acesta este echivalentul purgatoriului în tenis – suficient de bun pentru a se califica la unele evenimente de nivel foarte scăzut, dar nu suficient de bun pentru a intra direct în cele mai importante. De acolo, a acumulat victorii împotriva unor jucătoare de rang superior, s-a adaptat la diferite suprafețe și a construit o linie statistică greu de ignorat”, mai scrie sursa citată.</p>

]]></description>
    </item>
    <item>
      <title>Și-a dat demisia de la TV pentru a sta cu fiul său autist și a anunțat și că divorțează</title>
      <link>https://www.prosport.ro/diverse/si-a-dat-demisia-de-la-tv-pentru-a-sta-cu-fiul-sau-autist-si-a-anuntat-si-ca-divorteaza-20310963</link>
      <description><![CDATA[<img src="https://www.prosport.ro//wp-content/uploads/2025/10/Si-a-dat-demisia-de-la-TV-pentru-a-sta-cu-fiul-sau-autist-si-a-anuntat-si-ca-divorteaza-e1761826000848.jpg"/><br/><p>Paul Scholes, fostul mare mijlocaș englez al celor de la Manchester United, a anunțat recent că trece prin momente dificile.</p>
<p>Fostul internațional englez și-a dat demisia din televiziune pentru a putea petrece mai mult timp alături de fiul său Aiden.</p>
<h2><span>Și-a dat demisia de la TV pentru a sta cu fiul său autist și a anunțat și că divorțează</span></h2>
<p>Paul Scholes, legenda lui Manchester United și a naționalei Angliei, a anunțat că renunță la activitatea de analist TV pentru a se dedica îngrijirii fiului său Aiden, în vârstă de 20 de ani, care suferă de autism sever și care din păcate nu poate vorbi.</p>
<p>Fostul mijlocaș, acum în vârstă de 50 de ani, era o prezență constantă în emisiunile sportive după retragerea sa din fotbal, în 2013.</p>
<p>Totuși, în acest sezon a decis să se retragă din aparițiile sale la TV și să se concentreze cel mult pe podcasturi, dorind să-și organizeze viața în jurul nevoilor fiului său. Scholes a explicat că Aiden are o rutină zilnică strictă, iar el își adaptează întreaga activitate în funcție de aceasta, potrivit Daily Mail.</p>
<p>De asemenea, Paul Scholes a confirmat și despărțirea de soția sa, Claire Froggatt, cu care era împreună din copilărie și căsătorit din 1999. Cei doi își împart timpul pe care îl petrec alături de Aiden, fiecare petrece câte trei nopți pe săptămână cu el, iar în nopțile de vineri băiatul stă la bunica maternă.</p>
<h2><span>Paul Scholes, filmat în timp ce turna bere în halbe într-un local</span></h2>
<p>Paul Scholes, fostul mare fotbalist al naționalei Angliei și al celor de la Manchester United, a fost filmat în timp ce turna bere în halbe.</p>
<p>Totul s-a petrecut într-un <span>pub cunoscut din Manchester</span>, oraș unde Paul Scholes locuiește în continuare după retragerea din fotbal.</p>
<p>Scholes, în vârstă de 50 de ani, a fost surprins în timp ce servea bere clienților uimiți din The Castle Hotel, un pub aflat în cartierul Northern Quarter din Manchester.</p>
<p>Într-un videoclip care a devenit rapid viral pe rețelele de socializare, legenda lui Manchester United apare cu o expresie ușor nedumerită în timp ce toarnă bere în halbele clienților.</p>
<p>După ce a turnat băutura, a schimbat câteva vorbe cu un client aflat la bar, apoi s-a uitat curios la celelalte tipuri de bere disponibile la robinet.</p>

]]></description>
    </item>
    <item>
      <title>Românul care se bate cu oligarhul Rinat Ahmetov pentru combinatul din Galați a dat un nou tun după ce a semnat contracte de 2 miliarde de euro cu Compania Națională de Investiții Rutiere</title>
      <link>https://www.prosport.ro/diverse/romanul-care-se-bate-cu-oligarhul-rinat-ahmetov-pentru-combinatul-din-galati-a-dat-un-nou-tun-dupa-ce-a-semnat-contracte-de-2-miliarde-de-euro-cu-compania-nationala-de-investitii-rutiere-20310916</link>
      <description><![CDATA[<img src="https://www.prosport.ro//wp-content/uploads/2025/10/Romanul-care-se-bate-cu-oligarhul-Rinat-Ahmetov-pentru-combinatul-din-Galati-a-dat-un-nou-tun-dupa-ce-a-semnat-contracte-de-2-miliarde-de-euro-cu-Compania-Nationala-de-Investitii-Rutiere.jpg"/><br/><p>Dorinel Umbrărescu, omul de afaceri supranumit „Regele asfaltului” din România, a dat un nou tun financiar.</p>
<p>Afaceristul din Bacău a semnat contracte în valoare de 2 miliarde de euro cu CNIR.</p>
<h2><span>Românul care se bate cu oligarhul Rinat Ahmetov pentru combinatul din Galați a dat un nou tun după ce a semnat contracte de 2 miliarde de euro cu Compania Națională de Investiții Rutiere</span></h2>
<p>Astăzi au fost semnate contracte în valoare de aproximativ 2 miliarde de euro pentru construirea unor drumuri de o importanță uriașă din România.</p>
<p>Concret, este vorba despre un tronson al Autostrăzii A8 (Autostrada Unirii) și Drumul Expres Focșani–Brăila. Evenimentul a avut loc în prezența ministrului Transporturilor, Ciprian Șerban, și a reprezentanților Companiei Naționale de Investiții Rutiere.</p>
<p>În total, este vorba despre 105 kilometri de drum de mare viteză, iar lucrările vor fi realizate de firmele din grupul UMB, deținut de <span>omul de afaceri Dorin Umbrărescu</span>.</p>
<p>Primul contract, pentru lotul 2B Grințieș–Pipirig din A8, considerat cel mai dificil segment al autostrăzii, a fost atribuit asocierii SA&amp;PE Construct – Euro-Asfalt – Tehnostrade – Spedition UMB. Valoarea acestuia este de 5,97 miliarde de lei și include atât proiectarea, cât și execuția lucrărilor, anunță economica.net.</p>
<p>Al doilea contract, în valoare de 4,29 miliarde de lei, vizează construcția Drumului Expres Focșani–Brăila, cu o lungime de 73,5 kilometri. Lucrările vor fi realizate de aceleași firme românești din grupul UMB, iar termenul de finalizare este de 42 de luni.</p>
<h2><span>Firmele lui Umbrărescu vor lega cât mai repede Moldova de restul țării: „Portofoliu consistent!”</span></h2>
<p>Prin aceste investiții, autoritățile speră să accelereze dezvoltarea infrastructurii rutiere și să creeze o legătură mai rapidă între Moldova și restul României.</p>
<p>„Am semnat astăzi, două contracte de peste 10 miliarde lei pentru construirea a 105 kilometri de autostradă și drum expres. Sunt două contracte esențiale pentru dezvoltarea infrastructurii moderne și asigurarea conectivității între regiuni pentru care nu s-au depus contestații.</p>
<p>Aceste investiții îi asigură celui mai mare constructor român un portofoliu consistent și reprezintă, totodată, o provocare pentru următorii ani”, a declarat directorul general al CNIR, Gabriel Budescu.</p>

]]></description>
    </item>
    <item>
      <title>Jucătoarea care și-a pus silicoane, reacție virală: „Altele au sânii mai mari. Ai mei sunt falși!”</title>
      <link>https://www.prosport.ro/diverse/jucatoarea-care-si-a-pus-silicoane-reactie-virala-altele-au-sanii-mai-mari-ai-mei-sunt-falsi-20310893</link>
      <description><![CDATA[<img src="https://www.prosport.ro//wp-content/uploads/2025/10/Jucatoarea-care-si-a-pus-silicoane-reactie-virala-„Altele-au-sanii-mai-mari.-Ai-mei-sunt-falsi.jpg"/><br/><p>Oceane Dodin, jucătoare de tenis din Franța, a devenit virală cu mai multe declarații legate de o decizie personală.</p>
<p>Concret, Dodin a decis să-și pună silicoane, iar presa a căutat imediat mai multe informații pe marginea acestui subiect, chiar de la jucătoare.</p>
<h2><span>Jucătoarea care și-a pus silicoane, reacție virală: „Altele au sânii mai mari. Ai mei sunt falși!”</span></h2>
<p>Oceane Dodin, o jucătoare de tenis din Franța, aflată în afara topului 400 mondial, a revenit recent în competiții după o pauză lungă. În decembrie 2024, ea a decis să se retragă temporar pentru a trata o problemă la ureche care o deranja de aproape zece ani.</p>
<p>La sfârșitul lui septembrie, Dodin a revenit pe teren, participând la un turneu ITF din Reims, unde a câștigat primul meci împotriva unei jucătoare clasate, de asemenea, în afara top 400.</p>
<p>Totuși, atenția presei s-a concentrat asupra ei dintr-un alt motiv, nu cel legat de tenis. Într-un interviu acordat în Franța, Dodin a dezvăluit că, în perioada de pauză, <span>a devenit prima jucătoare</span> activă care și-a pus silicoane.</p>
<h2><span>Ce a spus Oceane Dodin despre subiect: „Nimeni nu a mai făcut asta în tenis!”</span></h2>
<p>Jucătoarea din Franța a oferit o reacție virală despre subiect și a confirmat că poate juca tenis la cel mai înalt nivel fără probleme după decizia de a-și pune silicoane.</p>
<p>„(n.r. Te așteptai să fie atât de interesant subiectul?) Da și nu. Da, pentru că în tenis nu e ceva obișnuit. Nimeni nu a mai făcut asta până acum, așa că știam că lumea și jurnaliștii vor vorbi despre subiect.</p>
<p>Dar și nu, pentru că, sincer, pentru mine nu e nimic ieșit din comun. Sunt doar niște sâni, nimic special. M-am gândit: «poate o să se vorbească puțin, pentru că e ceva nou și neobișnuit», dar nu mă așteptam să se facă atâta vâlvă.</p>
<p>Chiar am fost întrebată: «Dar mai poți juca?»” Și am răspuns: «Desigur, da. Nu am făcut nimic exagerat».</p>
<p>Sigur, sunt mari, dar nu e ca și cum nu aș mai putea juca. Sunt jucătoare de tenis care au sâni mai mari decât mine și totuși joacă. Doar că ai mei sunt falși, atât”, a declarat Oceane Dodin, potrivit Daily Mail.</p>

]]></description>
    </item>
  </channel>
</rss>
