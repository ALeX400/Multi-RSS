<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul de 78 de ani, despre drogul care l-a făcut pe Boupendza să se sinucidă: „Dacă iei aşa ceva, crezi că eşti înger, că poți să zbori”</title>
      <link>https://www.prosport.ro/fotbal-intern/superliga/milionarul-de-78-de-ani-despre-drogul-care-l-a-facut-pe-boupendza-sa-se-sinucida-daca-iei-asa-ceva-crezi-ca-esti-inger-ca-poti-sa-zbori-20155911</link>
      <description><![CDATA[<img src="https://www.prosport.ro/wp-content/uploads/2025/04/Milionarul-de-78-de-ani-despre-drogul-care-l-a-facut-pe-Boupendza-sa-se-sinucida-„Daca-iei-asa-ceva-crezi-ca-esti-inger-ca-poti-sa-zbori22.webp"/><br/><p>Dumitru Dragomir, milionarul de 78 de ani care a condus Liga Profesionistă de Fotbal în intervalul 1996 – 2013, și-a dat cu părerea despre drogul care l-a făcut pe Aaron Boupendza să se sinucidă la vârsta de doar 28 de ani.</p>
<p>Este vorba despre protoxid de azot, cunoscut și sub numele de gaz ilariant sau „happy crack”. Mai mulți fotbaliști din Europa au utilizat acest drog în scopuri recreative, însă s-a demonstrat că este extrem de nociv și poate duce chiar și la deces.</p>
<h2><span>Dumitru Dragomir s-a interesat și a aflat ce senzație dă gazul ilariant, drogul care l-a făcut pe Aaron Boupendza să se arunce de la etajul 11</span></h2>
<p>Vestea decesului lui Aaron Boupendza, care s-a consemnat la data de 16 aprilie 2025, în urma aruncării voluntare a fotbalistului de la etajul 11 al clădirii din China în care locuia, continuă să stârnească reacții, iar ultimul nume care și-a dat cu părerea despre subiect este Dumitru Dragomir.</p>
<p><span>O prietenă a lui Aaron Boupendza a dezvăluit că ex-atacantul Rapidului „era în depresie”</span> înainte de tragicul eveniment care s-a petrecut la mijlocul acestei luni.</p>
<p>De asemenea, <span>filmul șocant al ultimelor zile ale vieții lui Aaron Boupendza a scos la iveală faptul că internaționalul gabonez se droga frecvent cu gaz ilariant</span>. Este vorba despre protoxid de azot, care mai este cunoscut la nivel mondial și drept „happy crack”. Substanța este folosită în scop recreațional, inclusiv de foarte mulți fotbaliști, însă s-a demonstrat că este extrem de toxică și poate duce la atac de cord, accident vascular cerebral, leziuni ale creierului și chiar deces!</p>
<p>De altfel, în cazul lui Aaron Boupendza, atacantul trecut prin Giulești chiar a ajuns să leșine din cauza consumului repetat de gaz ilariant, după cum a dezvăluit Abdoul, unul dintre prietenii apropiați ai fotbalistului.</p>
<p>Pus în postura de a comenta acest subiect, Dumitru Dragomir a lăsat de înțeles că s-a interesat și el despre respectivul drog care produce panică la nivel global și a spus că a aflat ce senzație dă gazul ilariant:</p>
<blockquote><p>Dacă iei așa ceva, o iei razna cu capul, nu mai știi ce faci. Crezi că ești înger, zbori! (n.r. – Ai rămas șocat?) Normal”, a declarat Dumitru Dragomir, pentru <span>Fanatik</span>.</p></blockquote>
<p>Astfel, fostul președinte al Ligii Profesioniste de Fotbal a încercat să dea o altă nuanță ipotezei potrivit căreia Aaron Boupendza s-ar fi sinucis. Dacă e să luăm de bună informația prezentată de Dumitru Dragomir, Aaron Boupendza s-ar fi putut arunca accidental de la etajul al 11-lea, fiind puternic influențat de drogul pe care l-ar fi luat.</p>
<h2><span>Gazul ilariant, drogul la care tot mai mulți fotbaliști apelează</span></h2>
<p>Inhalarea de gaz ilariant nu reprezintă o noutate la nivelul fotbalului internațional, ci chiar s-a discutat intens despre acest subiect în ultimii ani.</p>
<p><span>Dele Alli, internațional englez evaluat la 100 de milioane de euro în urmă cu 7 ani, a fost surprins în timp ce inhala „happy crack”</span>.</p>
<p>De asemenea, Brandon Williams, fotbalist crescut de Manchester United și rămas fără angajament în prezent, deși are doar 24 de ani, <span>a fost bănuit și el că s-a drogat într-o mașină cu gaz ilariant</span>.</p>
<p>Și, nu în ultimul rând, presa britanică a dezvăluit, în februarie 2024, că <span>dependența de „happy crack” l-a băgat pe un fotbalist milionar din Premier League la dezintoxicare</span>.</p>
<p>Numerele starului nu a fost dezvăluit, însă jurnaliștii englezi au mărturisit atunci că sportivul în cauză a devenit oficial primul fotbalist de top care a ales să se trateze din cauza abuzului de gaz ilariant.</p>
<blockquote><p>Familia lui a luat cunoștință de cele întâmplate și a cerut ajutorul clubului. Jucătorului i s-a spus că dacă vrea să își salveze cariera, trebuie să meargă la un centru rezidențial de specialitate și să primească ajutor. Practic, face o cură de dezintoxicare similară cu cele destinate dependenților de alcool și alte droguri. Este primul fotbalist din Premier League care a ajuns să fie tratat pentru dependența de protoxid de azot. Dar, având în vedere cât de răspândită este utilizarea acestei substanțe în rândul jucătorilor, e foarte puțin probabil să fie și ultimul”, se arăta în The Sun, într-un material din februarie 2024.</p></blockquote>

]]></description>
    </item>
    <item>
      <title>Echipa de handbal feminin Dunărea Brăila și-a „tras” autocar de 450.000 de euro, care are toaletă cu lavoar și face invidioși granzii din Superliga de fotbal! Investiția e din surse private. FOTO</title>
      <link>https://www.prosport.ro/alte-sporturi/handbal/echipa-de-handbal-feminin-dunarea-braila-si-a-tras-autocar-de-450-000-de-euro-care-are-toaleta-cu-lavoar-si-face-invidiosi-granzii-din-superliga-investitia-e-din-surse-private-fot-20155931</link>
      <description><![CDATA[<img src="https://www.prosport.ro/wp-content/uploads/2025/04/Echipa-de-handbal-feminin-Dunarea-Braila-si-a-„tras-autocar-de-450.000-de-euro-care-face-invidiosi-granzii-din-Superliga-Investitia-e-din-surse-private-1400x933.jpg"/><br/><p>La finalul acestei săptămâni a fost livrat primul autocar MAN Lion’s Coach echipei de handbal feminin Dunărea Brăila, grupare de top în Liga Florilor.</p>
<p>Autocarul, destinat deplasărilor la meciurile naționale și internaționale, costă 450.000 de euro.</p>
<h2><span>Dunărea Brăila are cel mai modern autocar din handbalul românesc. Ce detalii fac diferența</span></h2>
<p>Noul mijloc de deplasare este o investiția sută la sută privată. HC Brăila este pe locul 3 în Liga Florilor, iar sezonul trecut a jucat în Final Four-ul European League.</p>
<p>Autocarul livrat la finalul lunii aprilie este un vehicul cu 3 axe, cu o lungime de 13,4 m și este special configurat pentru a asigura de fiecare dată o călătorie cât mai plăcută echipei clubului brăilean.</p>
<p>Cel mai nou vehicul al flotei H.C. Dunărea Brăila, autocarul MAN Lion’s Coach este configurat special pentru a susține echipa în cele mai bune condiții de confort, siguranță și funcționalitate. Acesta dispune de 46 de locuri, cu scaune amplasate generos, pentru un spațiu optim între pasageri.</p>
<p>Scaunele, configurate cu spătar ajustabil, prize USB, cotiere, tetiere reglabile pe înălțime și măsuțe individuale, au fost atent alese pentru a oferi un nivel ridicat de confort, esențial pentru jucătoarele clubului brăilean înainte și după meciuri.</p>
<p>Design-ul personalizat al autocarului reflectă cu fidelitate identitatea clubului datorită culorilor emblematice și a siglei echipei brodată pe fiecare tetieră.</p>
<p><img alt="" class="aligncenter size-large wp-image-20155965" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg 1400w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-768x512.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1536x1024.jpg 1536w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-2048x1365.jpg 2048w" width="1400"/></p>
<p>În interior, autocarul oferă facilități, care transformă orice drum într-o experiență relaxantă, cum ar fi: zona cu masă între scaunele față în față, ideală pentru discuții sau relaxare, bucătăria complet echipată, cu espressor Jura, cuptor cu microunde, chiuvetă, frigider, toaleta cu lavoar și apă curentă, pentru un plus de confort în deplasările lungi.</p>
<p>De asemenea, tavanul iluminat cu efect StarrySky, creează o atmosferă calmă și relaxantă.</p>
<h2><span>Motor puternic de 520 CP</span></h2>
<p>Autocarul este propulsat de un motor puternic de 520 CP, cu o capacitate cilindrică de 12,4 l, echipat cu tehnologii moderne de eficientizare a consumului. Transmisia automată asigură schimbări de viteză line și rapide, în timp ce sistemul MAN ComfortSteering ușurează manevrarea vehiculului în orice condiții.</p>
<p>Este echipat cu lumini automate, senzor de ploaie și parbriz încălzit.</p>
<blockquote><p>Această achiziție unică și extrem de importantă ne bucură enorm. Este un vis la care am muncit foarte mult, iar acum a devenit realitate. Noul autocar, dotat la cele mai înalte standarde, ne oferă exact ceea ce avem nevoie: siguranță, confort și condiții optime pentru deplasările echipe<br/>
Adrian Manole, președinte HC Dunărea Brăila</p></blockquote>
<p><img alt="" class="aligncenter size-large wp-image-20155960" decoding="async" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg 933w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-768x1152.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1024x1536.jpg 1024w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1365x2048.jpg 1365w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-scaled.jpg 1707w" width="933"/></p>

]]></description>
    </item>
    <item>
      <title>Peste 900.000.000 de euro pentru frații Pavăl. Cei mai bogați patroni din fotbalul românesc au un imperiu imobiliar colosal şi se îndreaptă vertiginos spre miliardul de euro</title>
      <link>https://www.prosport.ro/diverse/peste-900-000-000-de-euro-pentru-fratii-paval-cei-mai-bogati-patroni-din-fotbalul-romanesc-au-un-imperiu-imobiliar-colosal-si-se-indreapta-vertiginos-spre-miliardul-de-euro-20155975</link>
      <description><![CDATA[<img src="https://www.prosport.ro/wp-content/uploads/2025/04/Peste-900.000.000-de-euro-pentru-fratii-Paval.-Cei-mai-bogati-patroni-din-fotbalul-romanesc-au-un-imperiu-imobiliar-colosal-si-se-indreapta-vertiginos-spre-miliardul-de-euro-1400x934.png"/><br/><p>Frații Pavăl sau frații Dedemenan, cum mai sunt supranumiți în presă Dragoș și Adrian, au ajuns să dețină proprietăți imobiliare, doar în România, în valoare de peste 900.000.000 de euro.</p>
<p>Suma este de-a dreptul colosală, având în vedere că în ea nu sunt încadrate și magazinele în care funcționează unitățile retailerului de materiale de construcții.</p>
<h2><span>O nouă achiziție și o nouă bornă bifate de frații Dedeman, Dragoș și Adrian Pavăl! Au depășit 900.000.000 de euro</span></h2>
<p><span>Frații Pavăl sau frații Dedeman, patronii de la echipa de fotbal din Bacău</span>, continuă să impresioneze din postura de afaceriști și recent s-au făcut din nou remarcați.</p>
<p>Jurnaliștii de la <span>Economica.net</span> au aflat că Dragoș și Adrian Pavăl au cumpărat o nouă clădire de birouri, anume Ethos House, din București, pentru care au plătit colosala sumă de 25.000.000 de euro.</p>
<p>Însă, ce e cu adevărat impresionant nu este investiția din urmă menționată, ci borna pe care patronii Dedeman au atins-o odată cu materializarea tranzacției.</p>
<p>Conform sursei ciate mai sus, Dragoș și Adrian Pavăl au ajuns să dețină împreună un imperiu imobiliar în valoare de peste 900.000.000 de euro. Trebuie menționat că aici sunt luate în calcul doar proprietățile din România, nu și <span>hotelurile pe care frații Pavăl le-au achiziționat în Italia</span> sau Elveția.</p>
<p>De asemenea, în suma precizată de Economica nu se încadrează nici magazinele în care funcționează unitățile retailerului de materiale de construcții. Nici acestea nu sunt puține la număr. În prezent, Dedeman beneficiază de o rețea de 64 de magazine, dar se află în continuare în proces de extindere la nivel național.</p>
<p>Conform sursei citate, cele mai importante proprietăți care contribuie la depășirea sumei de 900.000.000 de euro sunt The Bridge, de asemenea din București, pentru care frații Pavăl au plătit 200.000.000 de euro, și The Office, din municipiul Cluj-Napoca, proiect care i-a costat pe frații Dedeman 120.000.000 de euero.</p>
<p>În total, toate clădirile de birouri pe care Dragoș și Adrian Pavăl le dețin au o suprafață adunată de aproximativ 356.600 de metri pătrați, anunță specialiștii de la <span>Economica</span>.</p>
<h2><span>Averea fraților Dedeman, potrivit Forbes</span></h2>
<p>Frații Pavăl se află de mulți ani de zile în topul celor mai bogați români, iar dacă e să le cumulăm averile, Dragoș și Adrian nu au rivali.</p>
<p>Potrivit ultimului clasament <span>Forbes</span>, Ion Țiriac are o avere estimată la 2.1 miliarde de dolari, iar fostul jucător de tenis e urmat de frații Dedeman. Dragoș Pavel are o avere estimată la 2 miliarde de dolari, în timp ce Adrian Pavăl se poate mândri cu 1.3 miliarde de dolari în dreptul său.</p>
<p>Așadar, adunat, frații Dragoș și Adrian Pavăl coordonează o avere de 3.3 miliarde de dolari, conform celui mai recent clasament Forbes.</p>

]]></description>
    </item>
    <item>
      <title>Complicata şi ciudata tranzacție prin care firma controlată de fiii acționarului de la CFR a vândut o vilă în Cluj pentru 9.100.000 de euro! Dezvăluiri despre afacerea ungurilor: „Fundația UDMR a cumpărat-o. Nu se ştie dacă banii sunt de la guvernul maghiar”</title>
      <link>https://www.prosport.ro/diverse/complicata-si-ciudata-tranzactie-prin-care-firma-controlata-de-fiii-actionarului-de-la-cfr-a-vandut-o-vila-in-cluj-pentru-9-100-000-de-euro-dezvaluiri-despre-afacerea-ungurilor-fundatia-udm-20155852</link>
      <description><![CDATA[<img src="https://www.prosport.ro/wp-content/uploads/2025/04/Complicata-si-ciudata-tranzactie-prin-care-firma-controlata-de-fiii-actionarului-de-la-CFR-a-vandut-o-vila-in-Cluj-pentru-9.100.000-de-euro-Dezvaluiri-despre-afacerea-ungurilor.jpg"/><br/><p>Jurnaliștii de la publicația clujeană Atlatszo au încercat să descoasă complicata și ciudata tranzacție prin care firma Adalgo Mirus Ltd, care ar fi controlată de fiii acționarului de la CFR Cluj, Ștefan Gadola, a vândut o vilă în Cluj pentru 9.100.000 de euro!</p>
<p>Proprietatea fusese achiziționată în 2017, pentru doar 1.300.000 de euro, iar acum a fost cumpărată de fundația Uniunii Democratice Maghiare din România (UDMR).</p>
<h2><span>Fundația UDMR a cumpărat o vilă de 9.100.000 de euro în municipiul Cluj-Napoca. Cei care au vândut proprietatea ar fi fiii lui Ștefan Gadola, acționar minoritar la CFR Cluj</span></h2>
<p>Jurnaliștii de la publicația clujeană <span>Atlatszo</span> au fost șocați să afle că de curând, în debutul lui 2025 mai precis, o proprietate din municipul Cluj-Napoca a fost vândută către fundația UDMR pentru colosala sumă de 9.100.000 de euro.</p>
<p>Este vorba despre o proprietate de pe strada Cardinal Iuliu Hosu din Cluj-Napoca, care beneficiază de o suprafață utilă de 1.280 metri pătrați, dar și de o curte de 1.767 metri pătrați.</p>
<p>Conform <span>Atlatszo.ro</span>, impunătoarea vilă a fost ridicată în anii 1930, iar în iaunarie 2017 ar fi fost cumpărată, pentru suma de 1.300.000 de euro, de societatea Adalgo Mirus Ltd.</p>
<blockquote><p>Adalgo Mirus, fondată în 2013, este departe de a fi o afacere înfloritoare, bogată în capital, care să fie recomandată pentru deținerea unei astfel de proprietăți. În 2023, a avut o cifră de afaceri de 335.000 de euro și pierderi de 305.000 de euro, în timp ce avea și o datorie de 3.000.000 de euro”, notează sursa citată.</p></blockquote>
<p>Jurnaliștii clujeni informează și cu privire la faptul că societatea Adalgo Mirus Ltd ar fi deținută, în proporție de 99%, de Sorin și Raul Gadola, cei doi fii ai lui <span>Ștefan Gadola, omul de afaceri care este acționar minoritar la clubul de fotbal CFR Cluj</span>.</p>
<p>Așadar, la 8 ani distanță după ce a fost achiziționată pentru 1.300.000 de euro, vila din strada Cardinal Iuliu Hosu a ajuns să fie vândută, pe 29 ianuarie 2025, pentru 9.100.000 de euro. Ce-i drept, jurnaliștii de la sursa citată susțin că vila „a suferit o renovare minuțioasă între 2015 și 2018, iar în prezent este o clădire de birouri cu patru etaje”.</p>
<h2><span>Vila a ajuns în proprietatea fundației UDMR</span></h2>
<p>Despre complicata şi ciudata tranzacție menționată mai sus au scris și cei de la <span>Cluj24.ro</span>, care au confirmat faptul că vila a ajuns în proprietatea Fundației pentru Școală a <span>UDMR. S-a vehiculat că în interiorul ei va funcționa Biroul Președintelui Uniunii, Kelemen Hunor</span>, care se găsește, în prezent, pe strada Republicii, la Prezidiul Executiv, însă prin intermediul unei reacții oferite pentru Atlatszo.ro, Levente Zoltan Nagy, reprezentant al fundației, a dezvăluit care va fi adevăratul rol al proprietății.</p>
<blockquote><p>Fundația implementează de ani de zile mai multe programe care deservesc comunitatea maghiară din Transilvania, iar personalul său este format din 240 de persoane. Aproape 20 dintre ele lucrează în Cluj-Napoca și am depășit deja capacitatea biroului existent pe strada Solyom. Lucrăm aici deja de 15 ani, iar la acel moment am înființat biroul dintr-un apartament improvizat. Însă, numărul de angajați care ni s-au alăturat în ultimii ani a justificat achiziționarea unei proprietăți moderne, prietenoase pentru muncă. Proprietatea pe care ați menționat-o, în posesia căreia am intrat în acest an, este noul sediu al fundației. Sediul central al fundației funcționează aici deja de o lună. Vila a fost construită la începutul secolului al XX-lea, dar este proiectată în conformitate cu cerințele actuale și a fost supusă unor lucrări de extindere și renovare amănunțite. Tranzacția nu a fost un secret, toate informațiile legate de ea sunt publice, detalii putând fi consultate în Monitorul Oficial”, a declarat Levente Zoltan Nagy, reprezentant al fundației UDMR, potrivit Atlatszo.ro.</p></blockquote>
<h2><span>Se suspectează ideea că banii ar putea proveni de la guvernul maghiar</span></h2>
<p>În ciuda celor precizate de Levante Zoltan Nagy, cei de la Atlatszo își pun semne de întrebare cu privire la proveniența sumei de 9.100.000 de euro, care a fost investită în achiziția unei vile din cea mai exclusivistă zonă a municipiului Cluj-Napoca. „Vila este situată pe malul Canalului Morii, iar terasa sa are vedere la zona de Promenadă”, susțin jurnaliștii.</p>
<p>Cât despre posibilitatea ca guvernul maghiar să fi sponsorizat achiziția, cei de la Atlatszo punctează:</p>
<blockquote><p>Această vilă nu este singura proprietate de mare valoare deținută de fundația UDMR, care a mai primit bani din Ungaria pe vremea guvernelor de stânga, pentru a construi un complex pentru tinerii profesori din Cluj-Napoca. Mai târziu, în timpul guvernului Orban, fundația a primit câteva miliarde finanțare de la Fondul Bethlen Gabor. Tranzacția ridică o mulțime de întrebări și nu se știe de unde fundația a obținut banii pentru ea. A apelat la subvenții guvernamentale maghiare în acest scop sau la o altă sursă de finanțare?”, se arată pe <span>Atlatszo.ro</span>.</p></blockquote>

]]></description>
    </item>
    <item>
      <title>„Stătea la hotelul ăla, soția nu era cu el. Noi nu știam viața pe care o duce”. Cum şi-a ascuns adevărata existență unul dintre cei mai mari fotbalişti români</title>
      <link>https://www.prosport.ro/diverse/statea-la-hotelul-ala-sotia-nu-era-cu-el-noi-nu-stiam-viata-pe-care-o-duce-cum-si-a-ascuns-adevarata-existenta-unul-dintre-cei-mai-mari-fotbalisti-romani-20155449</link>
      <description><![CDATA[<img src="https://www.prosport.ro/wp-content/uploads/2025/04/Statea-la-hotelul-ala-sotia-nu-era-cu-el-1400x772.jpg"/><br/><p>De-a lungul timpului, fotbalişti români a produs multe nume mari și foarte mari, iar unul dintre cei mai valoroși jucători s-a „remarcat” și printr-o existență discretă.</p>
<p>Ladislau Boloni, primul care a ajuns la 100 de selecții pentru naționala României, a dorit ca viața privată să o șină departe in clusiv de colegii lui de la Steaua.</p>
<h2><span>Viața discretă a unuia dintre cei mai mari fotbalişti români</span></h2>
<p>Boloni a început fotbalul în 1968, la Chimica Târnăveni, iar după două sezoane a ajuns la ASA Tg. Mureș, unde a stat 14 ediții de campionat. Steaua l-a luat în 1984 și, într-un fel sau altul, în jurul lui s-a format echipa care <span>avea să câștige Cupa Campionilor Europeni în 1986</span>.</p>
<p>Avea 31 de ani, era însurat cu Klara Zakarias, actriță la teatrul Maghiar de Stat din Târgu Mureș, dar chiar și foștii lui colegi știu puține despre viața personală.</p>
<p>„Loți, profesionist și om care și-a știut interesul de tânăr. Și când a venit la noi, bine, era în deplină maturitate. Păi, Loți e cu 7 ani mai mare ca mine! Deci el stătea la hotelul ăla, noi nu știam viața pe care o duce.</p>
<p>Soția nu era cu el, era actriță la Teatrul Maghiar, în Târgu Mureș. El avea viața lui. Nu spunea la nimeni. Cum se mai lăudau alții, cutare, nimic, era total… Prietenul lui era Pițurcă. Cu el stătea în cameră. Dar era un om foarte așa… nu deschis.</p>
<p>Râdea la glume, ținea, dar era în banca lui. După meci, își lua gheata și o curăța. Noi aruncam ghetele, că venea Valentin (n.r. Ceaușescu): «Mergem la nea Viorel Păunescu, la Melody. Luați-vă nevestele, la 9 ne vedem acolo!». El rămânea, ștergea gheata, o curăța, scotea crampoanele”, a povestit Adrian Bumbescu, la iAM Ștucan.</p>
<h2><span>Boloni este omul care l-a descoperit pe Cristiano Ronaldo</span></h2>
<p>Ca fotbalist, Boloni a promovat cu ASA Tg. Mureș în Divizia A în 1970/1071, iar cu Steaua a câștigat șapte trofee: trei titluri de campion (din 1985 până în 1987), de două ori Cupa României (1985 și 1987), Cupa Campionilor Europeni (1986) și Supercupa Europei (1987).</p>
<p>De asemenea, a fost desemnat cel mai bun fotbalist al anului în 1977 și 1983, ultima oară după ce a marcat golul senzațional, cu un șut de la peste 20 de metri, cu Italia, pe fostul 23 August, în preliminariile pentru EURO 1984.</p>
<p>După retragerea din activitate, a antrenat mai multe echipe: Nancy, Sporting Lisabona, Rennes, AS Monaco, Al Jazira, Standard Liege, Al Wahla, lens, PAOK Salonic, Al Khor, Al Ittihad, Antwerp, Henk, Panatijnaikos și Mtez.</p>
<p>În plus, a fost selecționerul naționalei României, între 1 iulie 2000 și 30 iunie 2001, demisionând pentru a pleca la Sporting, <span>unde l-a descoperit pe Cristiano Ronaldo</span>.</p>
<p>Este fără angajament din vara anului 2024. Și-a încheiat contractul cu formația franceză FC Metz, după ce a pierdut barajul pentru rămânerea în Ligue 1.</p>

]]></description>
    </item>
  </channel>
</rss>
