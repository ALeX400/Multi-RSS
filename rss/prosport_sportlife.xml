<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Soția lui Helmut Duckadam, în lacrimi chiar de 7 mai. Ce a mărturisit Alexandra Duckadam</title>
      <link>https://www.prosport.ro/fotbal-intern/sotia-lui-helmut-duckadam-in-lacrimi-chiar-de-7-mai-ce-a-marturisit-alexandra-duckadam-20164870</link>
      <description><![CDATA[<img src="https://www.prosport.ro/wp-content/uploads/2025/05/Sotia-lui-Helmut-Duckadam-in-lacrimi-chiar-de-7-mai.-Ce-a-marturisit-Alexandra-Duckadam-1.png"/><br/><p>Alexandra, soția legendarului portar Helmuth Duckadam, a fost emoționată până la lacrimi de faptul că „Eroul de la Sevilla” nu mai este printre noi în această zi magică de 7 mai.</p>
<p>Partenera de viață a fostului mare goalkeeper român, trecut în neființă mult prea devreme, a vorbit despre ce a însemnat Helmuth Duckadam pentru ea, cum sărbătoreau această zi specială și faptul că, până să-l cunoască, nu a urmărit niciodată finala cu Barcelona din 1986.</p>
<h2><span>Alexandra Duckadam, emoționată până la lacrimi în această zi specială de 7 mai<br/>
</span></h2>
<p>Alexandra, soția fabulosului Helmuth Duckadam, a fost emoționată până la lacrimi de faptul că <span>„Eroul de la Sevilla” nu mai este printre noi </span>în această zi magică de 7 mai, sărbătorită de toți fanii „roș-albaștri”, zi în care Steaua câștiga trofeul Cupei Campionilor Europeni în 1986.</p>
<p>Partenera de viață a legendarului portar, plecat dintre noi mult prea devreme, a povestit, gâtuită de emoții, despre ce a însemnat Helmuth Duckadam pentru ea, cum sărbătoreau această zi cu adevărat specială și faptul că, până să-l cunoască, nefiind deloc microbistă, nu a văzut niciodată finala cu Barcelona.</p>
<p>„Sunt emoționată. Mă bucur că v-a lăsat o impresie bună ca sportiv și pentru ceea ce a făcut el, ca și ca om. A fost un om extraordinar, un soț nemaipomenit, un tată excepțional și, din păcate, astăzi, pe 7 mai, nu este alături de noi. nu și-ar fi dorit să fim triști astăzi. Trebuie să celebrăm acea mare reușită a Stelei și acea performanță unică și de neegalat a lui Helmuth.</p>
<p>Despre cum sărbătoream noi această zi…eu îi spuneam în această zi ‘La mulți ani, eroul meu’, pentru că era eroul meu, al unei țări întregi, era omul de lângă mine. Chiar dacă în unii ani nu făceam nimic deosebit, ca să marcăm această zi, era de ajuns să fiu acolo lângă el, pentru că am fost foarte mândră să fiu soția lui. L-am iubit, l-am respectat și … îmi pare tare rău că nu mai este”, a declarat Alexandra Duckadam.</p>
<p>„Brandul lui, pe care el l-a făcut. Acele produse care îi poartă numele și de care mă ocup eu în continuare. Sper să dăinuie mulți ani de acum încolo. Îi duc numele mai departe și asta îmi doresc cu toată ardoarea. Pentru că vrea să-i cinstesc memoria și acea mare performanță. Merită. Merită să-i fie dus numele mai departe. Îmi dă putere să merg mai departe. De asta și voi organiza, în parioada imediat următoare, 9-11 mai, Cupa Duckadam pentru copii. Vorbind mereu despre el îmi dă putere să merg mai departe”, a mai spus partenera fostului mare portar.</p>
<p><img alt="" class="aligncenter size-full wp-image-20164900" decoding="async" fetchpriority="high" height="982" src="https://www.prosport.ro/wp-content/uploads/2025/05/Screenshot-2025-05-07-152200.png" width="610"/></p>
<h2><span>Nu a văzut niciodată finala de la Sevilla până să-l cunoască pe soțul său</span></h2>
<p>Alexandra Duckadam a recunoscut că, până să-l cunoască pe Helmuth, nu a văzut niciodată finala Stelei de la Sevilla. Provenind dintr-o familie care nu urmărea deloc fotbalul, aceasta nu a avut treabă cu fenomenul.</p>
<p><span>Soția fostului mare portar dezvăluie</span> că a rămas plăcut surprinsă și emoționată când, la un 7 mai în trecut, a fost dusă de partenerul său de viață chiar pe „Ramón Sánchez Pizjuán”, stadionul din Sevilla unde Steaua a scris istorie pentru fotbalul românesc.</p>
<p>„M-ați făcut să plâng. Nu am văzut finala din 1986, pentru că atunci aveam 7 ani, eram în clasa I, și nu provin dintr-o familie de microbiști. Fotbalul nu era urmărit la noi acasă, părinții mei nu, nici măcar tatăl meu nu urmărea fenomenul. După ce l-am cunoscut pe Helmuth, am văzut-o, da. Am auzit de multe ori când a povestit despre penalty-urile apărate, cum a gândit, cum a acționat. Acasă e un adevărat muzeu. Într-un an, am sărbătorit această zi la Sevilla, chiar pe stadion, am stat în poartă…”, a mai spus soția lui Helmuth Duckadam.</p>

]]></description>
    </item>
    <item>
      <title>Ce a trăit în închisoare „copilul lui Ion Țiriac”. Boris Becker: „Am fost speriat”</title>
      <link>https://www.prosport.ro/sport-life/ce-a-trait-in-inchisoare-copilul-lui-ion-tiriac-boris-becker-am-fost-speriat-20164831</link>
      <description><![CDATA[<img src="https://www.prosport.ro/wp-content/uploads/2025/05/Ce-a-trait-in-inchisoare-„copilul-lui-Ion-Tiriac.-Boris-Becker.-„Am-fost-speriat-1400x933.jpg"/><br/><p>Boris Becker, fostul mare jucător de tenis german, a povestit cât de speriat a fost în perioada petrecută în închisoare și în ce fel i-a schimbat viața această experiență.</p>
<p>În acest context, cel poreclit „copilul lui Ion Țiriac”, de pe vremea când magnatul român îi manageria cariera, spune că întotdeauna a plătit greșelile comise și a învățat mereu mai mult din eșecuri decât din victorii.</p>
<h2><span>Boris Becker și experiența din spatele gratiilor. „Viața e dificilă”</span></h2>
<p><span>Legendarul jucător de tenis german</span>, cel mai tânăr câștigător all-time al turneului de la Wimbledon, a povestit cât de traumatizat a fost pentru el în perioada în care a fost închis și în ce fel i-a schimbat viața această perioadă negativă.</p>
<p>În contextul vieții sale controversate, atât pe teren, cât și în viața personală, Boris Becker susține că mereu și-a plătit greșelile comise și a învățat mult mai multe din înfrângeri decât din victorii.</p>
<p>„Mi-a fost greu să-mi găsesc locul în viață după tenis. Am făcut greșeli, am avut o perioadă dificilă, dar acum sunt fericit. Închisoarea m-a făcut un om mult mai bun. Am fost speriat, uneori, și am plătit prețul greșelilor comise, dar întotdeauna am învățat mai mult din eșecuri decât din victorii.</p>
<p>Mi s-a întâmplat atât în tenis, cât și în viață. Chiar și în închisoare. Când ai atât de mult succes precum am avut eu când eram tânăr, presupui că lucrurile se vor derula mereu așa, că ești de neatins. Dar nu eram. A fost nevoie să învăț că majoritatea oamenilor nu câștigă și că viața e dificilă”, a declarat Boris Becker, pentru <span>El Mundo</span>.</p>
<p><img alt="" class="size-large wp-image-20164844" decoding="async" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1400x932.jpg" srcset="https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1400x932.jpg 1400w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-768x511.jpg 768w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1536x1022.jpg 1536w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-2048x1363.jpg 2048w" width="1400"/></p>
<h2><span>A dezvăluit cum și-a irosit averea agonisită în tenis</span></h2>
<p>Acuzat de faliment, ascundere de bunuri, afaceri păguboase și un stil de viață care a epatat mereu, Boris Becker <span>și-a isprăvit banii strânși cu greu din tenis </span>în partaj, pensii alimentare și amenzi.</p>
<p>„Am avut perioade în care tot ce îmi doream era să dispar. Am avut o totală lipsă de intimitate pe care nu i-aș dori-o nici măcar celui mai mare dușman. Au fost ani dificili pentru mine. Să trăiești așa e insuportabil. A fost un coșmar, dar a făcut parte din proces.</p>
<p>Acum sunt împăcat cu viața. Tot ce mi s-a întâmplat e o consecință a succeselor mele. Dacă nu aș fi câștigat Wimbledon la 17 ani, nu aș fi fost număr unu mondial.</p>
<p>Dacă aș fi fost un jucător de duzină, nu aș fi suferit aceste probleme. Sunt două fețe ale aceleiași monede pe care o accept acum, dar am avut și perioade în care tot ce îmi doream era să dispar” a conchis Boris Becker pentru sursa citată mai sus.</p>
<p> </p>
<p> </p>

]]></description>
    </item>
    <item>
      <title>A ieșit la iveală motivul pentru care Dan Alexa divorțează de soția Andrada: „Culpa exclusivă a pârâtei”</title>
      <link>https://www.prosport.ro/diverse/a-iesit-la-iveala-motivul-pentru-care-dan-alexa-divorteaza-de-sotia-andrada-culpa-exclusiva-a-paratei-20164207</link>
      <description><![CDATA[<img src="https://www.prosport.ro/wp-content/uploads/2025/05/A-iesit-la-iveala-motivul-pentru-care-Dan-Alexa-divorteaza-de-sotia-Andrada-„Culpa-exclusiva-a-paratei-1400x933.jpg"/><br/><p>Dan Alexa divorțează de soția sa Andrada, iar acum a ieșit la iveală motivul despărțirii celor doi.</p>
<p>Antrenorul celor de la CS Tunari, care s-a întors recent de la concursul TV Asia Expres, se află într-o situație dificilă în viața personală.</p>
<h2><span>A fost dezvăluit motivul pentru care Dan Alexa divorțează de soția sa, Andrada</span></h2>
<p><span>Divorțul fostului mijlocaș reprezintă un șoc absolut</span>, deoarece Dan Alexa și soția sa Andrada formau un cuplu de mai bine de cinci ani, timp în care a apărut pe lume și băiatul lor, pe nume Dan Arkan.</p>
<p>Conform informațiilor oferite de cei de la <span>cancan.ro, r</span>elația dintre cei doi s-ar fi răcit după ce Dan Alexa s-a întors de la Asia Express. Fostul mijlocaș a venit cu o primă reacție legat de procesul de divorț inițiat de el.</p>
<p>„Nu vreau să comentez nimic momentan. Este o acțiune, acum încep divorțul, însă nu vreau să comentez”, a declarat acesta conform sursei citate mai sus.</p>
<p>Nu este prima despărțire oficială pentru fostul fotbalist, actual antrenor. În 2016, el a pus capăt căsniciei cu Izabela Alexa, alături de care are două fiice, în vârstă de 14, respectiv 10 ani.</p>
<h2><span>Avocatul lui Dan Alexa a dezvăluit mai multe cu privire la motivul pentru care acesta a depus actele de divorț</span></h2>
<p>Aavocatul lui Dan Alexa a împărtășit că actualul antrenor de la CS Tunari dorește să divorțeze de soția sa Andrada deoarece aceasta era în imposibilitatea continuării raporturilor matrimoniale.</p>
<p>„În legătură cu acțiunea de divorț promovată de clientul meu, Dan Alexa, putem face doar următoarele precizări. S-a introdus această acțiune de divorț întemeiată pe imposibilitatea continuării raporturilor matrimoniale dintre cei doi din culpa exclusivă a pârâtei.</p>
<p>Mai multe veți avea ocazia să aflați pe parcursul desfășurării procesului, pentru că împrejurările pe care le vom supune atenției instanței cu siguranță constituie surprize majore și în spațiul public”, a spus avocatul lui Dan Alexa, conform sursei citate anterior.</p>
<h2><span>Ce a spus Dan Alexa despre duo-ul cu Gabi Tamaș de la Asia Express înainte să înceapă competiția</span></h2>
<p>Înainte ca show-ul să înceapă Dan Alexa a mărturisit că nu se putea vedea făcând pereche cu un coleg mai bun și că Gabi Tamaș a reprezentat pentru el ieșirea din zona de confort.</p>
<p>„Nu mă vedeam lângă altcineva în afară de Gabi, cred că este exact partenerul de care am nevoie. E performant, smart, gata să acționeze, ne leagă multe lucruri și am mare încredere în el. Pe mine, personal, mă scoate dintr-o zonă de confort în care sunt de foarte mulți ani și sunt impresionat de amploarea acestui proiect, am văzut ce desfășurare de forțe e în spatele camerelor, e clar că e un show special. Merg cu Gabi să ne distrăm, vrem să câștigăm și chiar cred că va fi ceva de neuitat!”, a spus Dan Alexa înaintea participării la show-ul Asia Express.</p>

]]></description>
    </item>
    <item>
      <title>Radu Banciu, ofertat de Gigi Becali să fie „noul Luțu” de la Palat! „La Unirii a vrut să mă bată. M-a salvat o babă, voia să mă omoare”</title>
      <link>https://www.prosport.ro/diverse/radu-banciu-ofertat-de-gigi-becali-sa-fie-noul-lutu-de-la-palat-la-unirii-a-vrut-sa-ma-bata-m-a-salvat-o-baba-voia-sa-ma-omoare-20164112</link>
      <description><![CDATA[<img src="https://www.prosport.ro/wp-content/uploads/2025/05/Radu-Banciu-ofertat-de-Gigi-Becali-sa-fie-„noul-Lutu-de-la-Palat-„La-Unirii-a-vrut-sa-ma-bata.-M-a-salvat-o-baba-voia-sa-ma-omoare-1400x635.jpg"/><br/><p>Radu Banciu a fost ofertat de patronul de la FCSB cu privire la o posibilă colaborare, a spus omul de televiziune.</p>
<p>Acesta a rememorat, de asemenea, un moment comic dintre el și Gigi Becali în traficul din București, care se putea termina într-o manieră violentă.</p>
<h2><span>Gigi Becali i-a făcut o ofertă lui Radu Banciu să devină „noul Luțu” de la Palat</span></h2>
<p><span>Patronul celor de la FCSB l-ar fi ofertat pe Radu Banciu</span>, care a mai dezvăluit o întâmplare amuzantă avută cu omul de afaceri în traficul din București, unde acesta era pe cale să își facă dreptate singur.</p>
<p>„Gigi Becali suna și spunea: «Tu cât câștigi, 1.500? Vino la mine, îți dau 5.000!». Spunea asta ca să scape de mine. Se gândea că mă face Luțu timp de două luni și mă dă afară.</p>
<p>Așa se discuta la televiziuni. El s-a oprit în intersecție la Unirii, când m-a văzut, s-a dat jos din mașină, a lăsat-o cu portierele deschise și a venit să mă bată. L-a oprit o babă când a văzut că vine, ca un câine în fața jaguarului.</p>
<p>Ea nu știa, i-a cerut bani, el s-a înmuiat, iar eu am reușit să mă retrag. Eu nu am fost omul lui Gigi, pe mine mă căuta să mă omoare”, a spus Radu Banciu, conform <span>iAM Sport</span>.</p>
<h2><span>Radu Banciu este de părere că Gigi Becali nu știe fotbal</span></h2>
<p>„Consulul” a afirmat că <span>patronul de la FCSB</span> a fost „creat” prin intermediul televiziunilor și că i s-a deschis calea unui individ care nu merita să ajungă la popularitatea mediatică pe care acesta o însușește.</p>
<p>„Gigi Becali nu știe fotbal, în teorie. Gigi nu este un personaj, a fost creat de televiziuni, restul au dispărut, a rămas el, dar încă o dată trebuie să recunoști că a fost o gafă.</p>
<p>Noi i-am deschis calea unui individ care nu merita să ajungă la dimensiunea mediatică pe care o are, fiind un om care se contrazice, un om care nu se pricepe la sport”, a mai adăugat Banciu, conform sursei citate mai sus.</p>

]]></description>
    </item>
    <item>
      <title>Georgina și ceasul cu diamante care o leagă de Cristiano Ronaldo. Bijuteria de 10.000 de euro are o semnificație specială</title>
      <link>https://www.prosport.ro/sport-life/georgina-si-ceasul-cu-diamante-care-o-leaga-de-cristiano-ronaldo-bijuteria-de-10-000-de-euro-are-o-semnificatie-speciala-20164171</link>
      <description><![CDATA[<img src="https://www.prosport.ro/wp-content/uploads/2025/05/Georgina-si-ceasul-cu-diamante-care-o-leaga-de-Cristiano-Ronaldo.-Bijuteria-de-10.000-de-euro-are-o-semnificatie-speciala-e1746542396481-1400x667.jpg"/><br/><p>Georgina Rodriguez are un ceas de 10.000 de euro pe care îl poartă cu multă grijă. Accesoriul cu diamante o leagă de partenerul ei de viață Cristiano Ronaldo, având o semnificație specială.</p>
<p>Cuplul format din Georgina Rodriguez și Cristiano Ronaldo este unul dintre cele mai apreciate la nivel mondial. Partenera portughezului a fost văzută cu un ceas Rolex, foarte asemănător cu modelul pe care chiar el îl poartă.</p>
<h2><span>Georgina Rodriguez poartă un ceas special de 10.000 de euro, cadou de la Cristiano Ronaldo</span></h2>
<p>Vedeta a fost văzută la un eveniment din New York, acolo unde a purtat un ceas cu totul și cu totul special. Georgina a atras privirile prin stilul foarte cochet al outfit-ului ales. Ceasul Rolex de la mâna acesteia este estimat la 10.000 de euro.</p>
<p>Modelul a fost realizat de firma Rolex, fiind un model Datejust 16014, compus dintr-o carcasă de oțel inoxidabil, cu un cadran plin de cristale de safit, fabricat între 1980 și 1988. Diamantele de pe accesoriu au 11 carate.</p>
<p>Piesa de lux a Georginei are o semnificație mult mai importantă, întrucât partenerul ei, Cristiano Ronaldo, are un ceas asemănător, într-o versiune masculină.</p>
<p><span>Una dintre cele mai atrăgătoare femei din lumea mondenă</span>, Georgina Rodriguez este împreună cu Cristiano Ronaldo, considerat de mulți unul dintre cei mai buni jucători din istoria fotbalului. Portughezul este fericit alături de femeia care i-a oferit doi copii, pe Alana Martina și Bella Esmeralda.</p>
<p>Cel mai mare dintre copiii familiei este Cristiano Ronaldo Jr., ajuns la vârsta de 14 ani. Fiul lusitanului joacă pentru academia celor de la Al Nassr și a fost convocat, în premieră, în echipa națională a Portugaliei U15.</p>
<h2><span>Cristiano Ronaldo, tot mai aproape de borna de 1000 de goluri</span></h2>
<p>Cristiano Ronaldo a ajuns la 40 de ani, dar nu dă semne că ar încetini. Portughezul a ajuns la 934 de goluri la nivel profesionist.</p>
<p>Portughezul nu a reușit să câștige cu Al-Nassr decât Arab Club Champions Cup, în 2023. Formația sa a pierdut contactul cu primul loc din Arabia Saudită și <span>a fost eliminată în semifinalele Ligii Campionilor Asiei </span>de japonezii de la Kawasaki Frontale.</p>
<p>De-a lungul carierei, Cristiano a jucat cluburile Andorinha, Nacional Madeira, Sporting Lisabona, Sporting Lisabona B, Manchester United, Real Madrid și Juventus.</p>

]]></description>
    </item>
  </channel>
</rss>
