<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A acceptat oferta pentru vila de 10.300.000 de euro. A scos-o la vânzare, după divorț</title>
      <link>https://www.prosport.ro/diverse/a-acceptat-oferta-pentru-vila-de-10-300-000-de-euro-a-scos-o-la-vanzare-dupa-divort-20192561</link>
      <description><![CDATA[<img src="https://www.prosport.ro/wp-content/uploads/2025/06/A-acceptat-oferta-pentru-vila-de-10.300.000-de-euro.-A-scos-o-la-vanzare-dupa-divort.jpg"/><br/><p>Fostul star de la Liverpool a acceptat oferta pentru vila de 10.300.000 de euro scoasă la vânzare imediat după divorț.</p>
<p>Andy Carroll și Billi Mucklow au împărțit tot ce mai aveau de împărțit după divorț. Cei doi și-au scos <span>casa la vânzare</span> și au obținut o sumă din 8 cifre. Își continuă viața separat, iar fotbalistul e tot mai aproape de un nou mariaj la scurt timp după ce a depus cererea de divorț.</p>
<h2><span>Andy Caroll a obținut 10.300.000 de euro pe casa în care locuia cu fosta soție</span></h2>
<p>Jucătorul celor de la Bordeaux s-a despărțit de Billi Mucklow și cei doi au decis să vândă vila din Essex. La câteva luni de la listarea casei la vânzare, au obținut o ofertă uriașă, de 10.300.000 de euro, și au acceptat imediat, relatează The Sun. A fost o despărțire amiabilă între Caroll și Mucklow după doi ani tumultoși de relație.</p>
<p>Andy Caroll a cumpărat această casă cu șase dormitoare din Essex de la cântărețul Sir Rod Stewart, în urmă cu cinci ani. Atunci a plătit aproximativ 5 milioane de euro și pare că a făcut o afacere excelentă deoarece locuința și-a dublat valoarea. Proprietatea se întinde pe o suprafață de 10 hectare și cuprinde o piscină, un teren de tenis și de fotbal plus un lac uriaș.</p>
<h2><span>Fostul star de la Liverpool și West Ham și-a refăcut viața</span></h2>
<p>Vânzarea casei din Essex a pus capăt definitiv legăturii dintre Billi Mucklow și fotbalistul britanic. Andy Caroll așteaptă cu nerăbdare finalizarea divorțului deoarece are de gând să o ceară în căsătorie pe Lou Tesdale, una dintre cele mai cunoscute stiliste ale artiștilor britanici.</p>
<p>Fotbalistul le-ar fi mărturisit apropiaților că s-a îndrăgostit de celebra stilistă și chiar s-a dat de gol că are planuri mari alături de Lou când a răspuns la o serie de fotografii publicate de artistă pe rețelele de socializare cu mesajul „nevastă”. Ea i-a răspuns înapoi cu un emoji cu fața topită, arătându-și emoția față de comentariul iubitului său.</p>
<blockquote><p>„Lou le spune deja prietenelor ei că au discutat despre căsătorie, iar Andy crede că și-a găsit sufletul pereche. Conexiunea lor este atât de puternică. El nu s-a mai simțit niciodată așa.”, a dezvăluit o sursă din anturajul bărbatului, potrivit <span>The Sun.</span></p></blockquote>
<p>Andy Caroll (36 de ani) evoluează în prezent la Bordeaux, în liga secundă franceză. De-a lungul carierei a trecut pe la Newcastle, Liverpool, West Ham, Reading și Amiens. A bifat 9 selecții la naționala Angliei și a cucerit o Cupă a Ligii alături de Liverpool.</p>

]]></description>
    </item>
    <item>
      <title>Spaniolii au rămas uimiți că Ion Țiriac a uitat timp de 10 ani că are un Ferrari F40 într-o parcare din Munchen</title>
      <link>https://www.prosport.ro/diverse/spaniolii-au-ramas-uimiti-ca-ion-tiriac-a-uitat-timp-de-10-ani-ca-are-un-ferrari-f40-intr-o-parcare-din-munchen-20192288</link>
      <description><![CDATA[<img src="https://www.prosport.ro/wp-content/uploads/2025/06/Spaniolii-au-ramas-uimiti-ca-Ion-Tiriac-a-uitat-timp-de-10-ani-ca-are-un-Ferrari-F40-intr-o-parcare-din-Munchen-e1749555457351.jpg"/><br/><p>Spaniolii au rămas uimiți de faptul că Ion Țiriac, unul dintre cei mai bogați români, a uitat că și-a lăsat Ferrari-ul F40 într-o parcare din Munchen, timp de zece ani. Colecția impresionantă de automobile de lux a miliardarului a făcut înconjurul lumii în multe rânduri.</p>
<p>Ion Țiriac este un mare iubitor de mașini, având piese de colecție la propriul muzeu. Miliardarul a intrat recent în atenția presei din Spania, după ce și-a uitat parcată o mașină de lux în Munchen, un Ferrari F40, care valorează sute de mii de euro.</p>
<h2><span>Ion Țiriac și-a uitat Ferrari-ul F40 într-o parcare din Munchen</span></h2>
<p>Jurnaliștii spanioli au discutat despre colecția impresionantă de mașini a miliardarului român, care are peste 400 de piese impresionante de colecție, printre care un Porsche 911 clasic. Ibericii sunt șocați de un episod halucinant, când Țiriac a uitat pur și simplu de una dintre mașinile sale.</p>
<p>„Țiriac deținea două Ferrari F40, unul cumpărat de la pilotul de Formula 1, Gerhard Berger, iar, la scurt timp după aceea, a obținut un al doilea model Ferrari la un preț mai mic decât primul.</p>
<p>Anecdota apare atunci când românul și-a parcat cel mai nou Ferrari la Munchen, unde avea deja alte două Ferrari-uri în colecție. Fostul jucător de tenis a uitat însă că are un Ferrari până 10 ani mai târziu, când managerul garajului din Munchen l-a informat că mașinile sale sunt încă acolo.</p>
<p>Trebuie menționat că acest model Ferrari este pe cât de istoric, pe atât de special, fiind unul dintre cele mai emblematice și căutate modele din lume, atât de mult încât doar 1.311 unități au fost vândute între 1987 și 1992, dintre care două au fost parcate la Munchen”, au scris spaniolii de la Huffingtonpost.es.</p>
<h2><span>Ce mașini are Ion Țiriac în colecția sa de lux</span></h2>
<p>Printre mașinile pe care Țiriac le are expuse la Otopeni se numără mai multe nume tari. Piese istorice precum Aston Martin Lagonda (1976), Bentley Continental Drophead Coupe (1962), Bentley S3 (1965), Chevrolet Bel Air Hardtop Sport Coupe (1957), Lincoln Continental (1961) sau Renault Viva Grand Sport (1938) își găsesc locul printre piesele miliardarului.</p>
<p>În urmă cu câțiva ani, Ion Țiriac a primit o ofertă amețitoare, de 12.000.000 de euro pentru una dintre mașinile sale, un Rolls Royce Phantom IV, care i-a aparținut lui Aga Khan al III-lea. Miliardarul a declinat oferta primită de la un alt pasionat de mașini de lux clasice.</p>
<p>„Mie mi s-a oferit pentru Phantom IV – asta a fost a lui Aga Khan al III-lea – care a câștigat Pebble Beach, 12 milioane de euro. Nu l-am vândut, cu toate că, dacă va uitați bine, sunt două la fel: una a fost a prințesei de Kent și alta a lui Aga Khan. Dar aia a câștigat Pebble Beach. Automat, când câștigi un Pebble Beach, prețul este dublu”, a spus Ion Țiriac, în urmă cu un an.</p>

]]></description>
    </item>
    <item>
      <title>Milionarul s-a despărțit de soția celebră şi a fost prins când săruta o altă femeie măritată</title>
      <link>https://www.prosport.ro/diverse/milionarul-s-a-despartit-de-sotia-celebra-si-a-fost-prins-cand-saruta-o-alta-femeie-maritata-20192590</link>
      <description><![CDATA[<img src="https://www.prosport.ro/wp-content/uploads/2025/06/Milionarul-s-a-despartit-de-sotia-celebra-si-a-fost-prins-cand-saruta-o-alta-femeie-maritata.jpg"/><br/><p>Un fost fotbalist a fost surprins în timp ce săruta o femeie măritată la doar câteva săptămâni după despărțirea de o fostă jucătoare de tenis.</p>
<p>Bastian Schweinsteiger a încheiat o carieră spectaculoasă la 35 de ani, dar ține prima pagină a tabloidelor și după cinci ani. Fostul star german a pus capăt mariajului cu Ana Ivanovic. Se pare că a trecut repede peste divorț și și-a găsit consolarea în brațele unei femei măritate.</p>
<h2><span>Fostul star german, escapadă pe o plajă din Mallorca alături de o femeie măritată</span></h2>
<p>Bărbatul în vârstă de 40 de ani a fost surprins alături de o femeie căsătorită pe nume Silva, potrivit presei germane. Se pare că cei doi se cunosc de mai multă vreme deoarece copiii Silvei urmează aceeași școală cu cei ai lui Bastian Schweinsteiger și Anei Ivanovic.</p>
<p>Femeia, de origine bulgară, este căsătorită dar nu mai locuiește alături de soțul său. Schweinsteiger și Silva s-au comportat ca doi tineri îndrăgostiți pe o plajă din Mallorca și s-au sărutat fără reținere, deși bărbatul abia a încheiat mariajul cu fosta jucătoare de tenis.</p>
<blockquote><p>„Păreau fericiți și îndrăgostiți, nu se dezlipeau unul de celălalt în timp ce stăteau pe prosoape pe nisip. Se îmbrățișau și se sărutau,” a declarat o sursă pentru <span>Bild.</span></p></blockquote>
<p>Ana Ivanovic și Bastian Schweinsteiger au pus capăt relației după 10 ani. Cei doi s-au căsătorit în 2016 în timpul unei ceremonii fastuoase la Veneția. Amândoi au practicat sport de performanță și au stat mult timp departe unul de celălalt, ceea ce ar fi condus la răcirea relației în timp. În ultimul an, Ana Ivanovic a stat cu copiii lor la Belgrad, în timp ce fostul star german a fost mai mult plecat. Nici nu au mai avut apariții împreună la evenimente decât foarte rar. Cei doi <span>au împreună trei copii</span>.</p>
<h2><span>Bastian Schweinsteiger este expert sportiv la o televiziune germană</span></h2>
<p>Fostul mijlocaș de la Bayern Munchen și Manchester United nu stă departe sportul care l-a consacrat. După ce a „pus ghetele în cui”, Schweinsteiger a acceptat să își înceapă cariera în televiziune. A evoluat cea mai mare parte a carierei la Bayern Munchen, club alături de care a cucerit 8 titluri de campion, 7 Cupe ale Germaniei, 2 SuperCupe, 2 Cupe ale Ligii, Liga Campionilor și SuperCupa Europei. Cel mai important trofeu din palmaresul mijlocașului este titlul mondial cucerit alături de naționala Germaniei.</p>
<p>Fosta sa soție, Ana Ivanovic, s-a retras din tenisul profesionist <span>la scurt timp după ce s-au căsătorit</span>, în 2016.</p>

]]></description>
    </item>
    <item>
      <title>Răzvan Burleanu a făcut anunțul: când lasă definitiv fotbalul pentru a intra în politică!</title>
      <link>https://www.prosport.ro/diverse/razvan-burleanu-a-facut-anuntul-cand-lasa-definitiv-fotbalul-pentru-a-intra-in-politica-20192204</link>
      <description><![CDATA[<img src="https://www.prosport.ro/wp-content/uploads/2025/06/Razvan-Burleanu-a-facut-anuntul-cand-lasa-definitiv-fotbalul-pentru-a-intra-in-politica-1400x1050.jpg"/><br/><p>Răzvan Burleanu, președintele Federației Române de Fotbal (FRF) a vorbit deschis despre momentul în care va lăsa definitiv lumea fotbalului și va intra în politică.</p>
<p>Burleanu (40 de ani) se află deja la al treilea mandat la șefia FRF, după ce în 2014 și 2018 s-a impus în fața lui Vasile Avram, respectiv Ionuț Lupescu, iar în <span>2022 a fost singurul candidat, fiind ales în unanimitate</span>.</p>
<p>Potrivit lui Burleanu, misiunea sa, încă de la preluarea primului mandat, a fost de a reforma și moderniza fotbalul românesc. Astfel, dacă în 2014 FRF era pe pierderi, în prezent forul are venituri considerabile, de aproape 43 de milioane de euro.</p>
<h2><span>Răzvan Burleanu a făcut anunțul intrării sale în politică</span></h2>
<p>Răzvan Burleanu a făcut precizări importante legate de posibila sa intrare în politică și susține că de peste un deceniu face politica fotbalului, comparând în același timp postul pe care îl ocupă cu cel al unui manager de companie din mediul privat.</p>
<p>„(Vă tentează politica? V-am putea vedea peste niște ani într-un rol politic?) De 11 ani fac politică. Fac politica fotbalului. Peste 10-15 ani mi-aș dori să continui în serviciul public, deci, mi-aș dori, practic. Federația Română de Fotbal este cea mai dinamică organizație sportivă din România și cea mai modernă în același timp.</p>
<p>Dar managementul acesta fotbalistic, care e total diferit față de managementul sportiv în general, este total diferit față de management public și managementul privat. Dacă lucrezi în zona publică, nu trebuie să alergi după fonduri din partea partenerilor tăi, fiindcă banii vin din taxele pe care fiecare dintre noi le plătește.</p>
<p>Dincolo, dacă ești în managementul privat, sunteți responsabil față de acționari. La finalul anului, din punct de vedere financiar, dacă ați înregistrat profit, toată lumea este fericită. Prin urmare, e mult mai sofisticat acest management fotbalistic.</p>
<p>Îmi doresc ca peste 10-15 ani să pot să mă implic mai mult în serviciul public. Până atunci însă consider că pot să aduc o valoare adăugată mult mai importantă în fotbalul național și în fotbalul internațional”, a declarat Răzvan Burleanu, pentru <span>Golazo</span>.</p>
<h2><span>Dorința lui Burleanu la nivel internațional</span></h2>
<p>Deși conform statutului FRF, președintele forului este limitat la trei mandate, nu este exclus ca prin modificarea statului Răzvan <span>Burleanu să mai candideze la șefia FRF încă o dată</span>.</p>
<p>În acest context, Burleanu a subliniat că „în niciun caz” nu se pune problema să mai intre în cursă în 2030, dar și că dorința sa, înainte de a intra în politică, este să ajungă la forurile internaționale.</p>
<p>”(n.r. În 2030 nu veți mai avea voie să candidați dacă nu veți mai modifica iarăși statutul) În niciun caz. Chiar cred în această limită de mandate. (Deci probabil veți mai avea o perioadă de serviciu într-un post înalt FIFA sau UEFA înainte de a intra în politica din România, nu? Cam ăsta ar fi planul?) Ceea ce îmi doresc este să pot să mă implic la un moment dat. E doar o dorință. Cred că fiecare dintre noi avem nevoie, la nivel politic, să ne schimbăm această abordare că cei care fac politică trebuie să fie hoți, trebuie să fie corupți, trebuie să fie needucați.</p>
<p>Eu cred că fiecare dintre noi trebuie să punem umărul ca să schimbăm această percepție. (n.r. Nu trebuie să fie, dar au fost. Majoritatea au fost, din păcate) Păi, dacă vom continua să nu ne implicăm în viața civică, atunci, cu siguranță, oameni corupți, hoți, needucați vor fi în acele funcții.</p>
<p>Avem nevoie toți dintre noi să schimbăm această reputație a ceea ce înseamnă serviciul public. Că, de fapt, când ești într-o asemenea funcție, ești în serviciul celorlalți. Nu ești pentru tine”, a mai spus Răzvan Burleanu pentru sursa menționată anterior.</p>

]]></description>
    </item>
    <item>
      <title>Elias Charalambous, vacanță de vis după ce a semnat contractul cu FCSB</title>
      <link>https://www.prosport.ro/diverse/elias-charalambous-vacanta-de-vis-dupa-ce-a-semnat-contractul-cu-fcsb-20192506</link>
      <description><![CDATA[<img src="https://www.prosport.ro/wp-content/uploads/2025/06/Elias-Charalambous-vacanta-de-vis-dupa-ce-a-semnat-contractul-cu-FCSB.jpg"/><br/><p>Elias Charalambous a semnat prelungirea contractului cu FCSB și a plecat într-o vacanță de vis alături de familie.</p>
<p>FCSB a câștigat al doilea titlu consecutiv în Superliga și echipa are liber câteva zile înainte de reuniunea lotului pentru cantonamentul din Olanda. Jucătorii și staff-ul profită la maximum de zilele libere, în afara de cei angrenați în meciurile internaționale. <span>Elias Charalambous profită </span>de timpul liber și petrece alături de familie pe plajele superbe din Cipru.</p>
<h2><span>Elias Charalambous, în vacanță alături de familie: se relaxează în țara natală</span></h2>
<p>Antrenorul cipriot a avut un program extrem de încărcat în acest sezon și nu a avut prea mult timp să revină în țara sa natală. Lucrurile s-au liniștit la finalul unui sezon cu 64 de meciuri, iar fiica sa Adriana l-a surprins în imaginile postate pe rețelele de socializare. Andriana Charalambous a distribuit imagini din vacanță în care apare și antrenorul FCSB alături de fiul acestuia, Panagiotis.</p>
<p>Fiul cel mare al cipriotului îi calcă pe urme tatălui său. Panagiotis Charalambous s-a format la academia AEK Larnaca și evoluează pe postul de fundaș central. În prezent evoluează pentru PAEK Kyrenia, din liga secundă cipriotă, la doar 18 ani. Andriana Charalambous este un fotomodel de succes în Cipru și are o relație foarte apropiată cu antrenorul roș-albaștrilor.</p>
<h2><span>Familia stă departe de Elias Charalambous: „E dificil să se mute”</span></h2>
<p>Elias Charalambous locuiește singur la București. Într-un interviu a dezvăluit de ce soția și copiii săi încă locuiesc în Cipru. Deoarece copiii săi urmează cursurile în țara natală a decis să nu îi mute într-o țară străină unde le-ar fi dificil să se adapteze, mai ales fiul cel mic, care are doar 10 ani.</p>
<blockquote><p>„Familia este în Cipru, pentru că am trei copii, la vârste diferite, și nu se pot muta toți. Fata e la facultate, băiatul cel mare e la liceu, iar cel mic are doar 10 ani. E dificil să se mute. Soția vine în vizită la fiecare 2-3 săptămâni, iar de fiecare dată când am zile libere merg eu să îi vizitez.</p>
<p> </p>
<p>Sigur că mi-e dor de ei. Familia e viața mea, dar îi mulțumesc lui Dumnezeu că am o soție minunată care mă susține în toate deciziile. Fiul meu cel mare joacă în naționala de juniori, iar cel mic îi calcă pe urme. Vom vedea dacă vrea să continue, joacă și tenis, dar la vârsta lui doar se joacă”, a spus Elias Charalambous, pentru We Love Sport.</p></blockquote>
<p>S-a vehiculat că Elias Charalambous va părăsi FCSB în această vară, dar cel mai longeviv tehnician al roș-albaștrilor va continua să <span>conducă echipa</span> în următorul sezon competițional. Principalul obiectiv al cipriotului va fi accederea în Liga Campionilor.</p>

]]></description>
    </item>
  </channel>
</rss>
