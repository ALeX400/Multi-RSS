<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vor să bage 155.000.000 în stadionul național şi în complexul din jurul acestuia. Arena din capitala Lituaniei trece la alt nivel</title>
      <link>https://www.prosport.ro/diverse/vor-sa-bage-155-000-000-in-stadionul-national-si-in-complexul-din-jurul-acestuia-arena-din-capitala-lituaniei-trece-la-alt-nivel-20349992</link>
      <description><![CDATA[<img src="https://www.prosport.ro//wp-content/uploads/2025/12/Vor-sa-bage-155.000.000-in-stadionul-national-si-in-complexul-din-jurul-acestuia.-Arena-din-capitala-Lituaniei-trece-la-alt-nivel.jpg"/><br/><p>Lituanienii au luat decizia de a mări dimensiunea arenei și a complexului din jurul acesteia, costurile crescând până la 155 de milioane de euro.</p>
<p><span>Construcția Stadionului </span>Național din Vilnius a intrat într-o nouă etapă. Capacitatea arenei va crește de la 18.000 de locuri la 19.000. De asemenea, a fost formată o echipă care se va ocupa de administrarea stadionului dar și de cooperarea cu echipele care vor disputa meciuri pe noul stadion.</p>
<h2><span>Lituania construiește un stadion național de 19.000 de locuri</span></h2>
<p>Nu doar în România se construiesc arene și se modernizează complexurile sportive. Și lituanienii se gândesc mai mult la sport și creșterea competivității sportive astfel că au decis să realizeze un nou stadion care să ofere facilități moderne pentru fotbal și alte sporturi locale. Dezvoltatorul Hanner se va ocupa atât de realizarea noii arene, dar și de complexul sportiv din jurul acesteia.</p>
<p>Hanner se consultă periodic cu autoritățile din Vilnius pentru a perfecționa un proiect pus pe hârtie în urmă cu mai bine de 16 ani. A fost format și un consorțiu de specialiști, care include cluburile din oraș. Consorțiul de specialiști se va concentra pe managementul profesionist al facilității, organizarea evenimentelor și generarea de venituri suplimentare.</p>
<p>Pentru extinderea stadionului la 19.000 de locuri se va crește investiția inițială cu 5-10 milioane de euro, costurile totale ajungând la 155 de milioane de euro.</p>
<p>Proiectul va fi cofinanțat de Swedbank și Luminor. Cele două bănci au acordat companiei Hanner un credit de 100 de milioane de euro pentru dezvoltarea întregului complex. În jurul stadionului se va construi un muzeu al sportului, un centru cultural, o grădiniță și facilități sportive pentru atletism, baschet, handbal, box, lupte și gimnastică.</p>
<h2><span>Lucrările la noua arenă din Vilnius sunt în desfășurare</span></h2>
<p>Față de <span>stadioanele din România</span> aflate doar în fază de proiect, lituanienii s-au pus deja pe treabă și lucrările de construcție sunt în plină desfășurare. Piloții de fundație au fost consolidați, structurile din beton armat sunt în curs de asamblare, iar tribunele prind contur încet, încet.</p>
<p>Proiectantul estimează că lucrările vor fi finalizate la finalul anului 2027. Deja au fost programate evenimente sportive pentru sezonul din 2028. Autoritățile locale estimează că noua arenă va atrage aproape jumătate de milion de vizitatori anual. E văzută ca o investiție strategică de importanță majoră pentru țară. Va deveni unul din cele mai importante centre sportive și culturale din regiune, consolidând poziția capitalei Vilnius pe scena internațională.</p>
<p>În prezent, stadionul din Vilnius pe care își desfășoară meciurile și naționala Lituaniei are o capacitate de 5.000 de locuri.</p>

]]></description>
    </item>
    <item>
      <title>Sportul este în doliu! Tânărul în vârstă de 27 de ani a fost găsit mort în camera de hotel</title>
      <link>https://www.prosport.ro/diverse/sportul-este-in-doliu-tanarul-in-varsta-de-27-de-ani-a-fost-gasit-mort-in-camera-de-hotel-20349700</link>
      <description><![CDATA[<img src="https://www.prosport.ro//wp-content/uploads/2025/10/Dinamo-si-U-Cluj-sunt-in-doliu-A-murit-in-urma-unui-accident-cumplit-e1761302972766.jpg"/><br/><p>Sportul internațional este în doliu după ce tânăr norvegian în vârstă de 27 de ani a fost găsit mort în camera de hotel.</p>
<p>Este vorba despre Sivert Bakken, un biatlonist de top norvegian.</p>
<h2><span>Sportul este în doliu! Tânărul în vârstă de 27 de ani a fost găsit mort în camera de hotel</span></h2>
<p data-end="313" data-start="84">Sportul din Norvegia este în doliu după o veste șocantă. Sivert Bakken, un biatlonist de top, a murit la doar 27 de ani. Sportivul a fost găsit mort în camera de hotel în care era cazat, în localitatea Passo Lavaze din Italia.</p>
<p data-end="649" data-start="315">Vestea a fost confirmată de Federația Norvegiană de Biatlon, care a transmis că, în acest moment, cauza exactă a decesului nu este cunoscută. Totuși, se știe că Bakken se confrunta cu probleme la inimă, motiv pentru care lipsise o perioadă din competiții.</p>
<p data-end="649" data-start="315">El revenise însă recent în circuit, dar se pare că starea sa de sănătate nu ar fi fost una bună.</p>
<p data-end="899" data-start="651">Sivert Bakken era considerat unul dintre cei mai buni biatloniști ai Norvegiei, ocupând locul 13 în clasamentul mondial. În 2022, el câștigase Micul Glob de Cristal la proba de mass-start, una dintre cele mai importante realizări ale carierei sale.</p>
<p data-end="1000" data-start="901">Dispariția sa lasă un gol imens în lumea sportului norvegian și în rândul celor care l-au cunoscut, iar Federeția Norvegiană a transmis imediat un mesaj:</p>
<p>„Gândurile noastre se îndreaptă în primul rând către familia lui Sivert și către toți cei apropiați lui. Cooperăm pe deplin cu autoritățile locale pentru a afla ce s-a întâmplat. Colegii săi de echipă solicită respectarea vieții private și calm în această perioadă dificilă”, a declarat Emilie Nordskar, secretar general interimar al Federației Norvegiene.</p>

]]></description>
    </item>
    <item>
      <title>Avansează construcția „perlei” de zeci de milioane de euro de lângă orașul istoric al României! S-a ales firma pentru studiul de fezabilitate al complexului sportiv care va avea 7 terenuri de tenis, bazine de înot și patinoar</title>
      <link>https://www.prosport.ro/diverse/avanseaza-constructia-perlei-de-zeci-de-milioane-de-euro-de-langa-orasul-istoric-al-romaniei-s-a-ales-firma-pentru-studiul-de-fezabilitate-al-complexului-sportiv-care-va-avea-7-tere-20349971</link>
      <description><![CDATA[<img src="https://www.prosport.ro//wp-content/uploads/2025/12/Avanseaza-constructia-„perlei-de-zeci-de-milioane-de-euro-de-langa-orasul-istoric-al-Romaniei.webp"/><br/><p>Proiectul complexului sportiv de 5 stele din inima Banatului avansează. S-a ales firma care va efectua studiul de fezabilitate pentru „perla” de zeci de milioane de euro.</p>
<p>Consiliul Județean Timiș a demarat <span>cel mai ambițios proiect</span> din ultimii ani. A fost aleasă firma câștigătoare care se va ocupa de studiul de fezabilitate. Nu mai puțin de 7 firme s-au înscris la licitație, dar CJT va colabora cu Eurocerad Internațional pentru realizarea studiului, care va costa aproximativ 350.000 de euro.</p>
<h2><span>Cel mai important centru sportiv din vestul țării intră într-o nouă etapă: se va efectua studiul de fezabilitate</span></h2>
<p><span>Timișoara va beneficia</span> de un centru sportiv fabulos peste câțiva ani. Părea că lucrările vor stagna la un moment dat din cauza problemelor cauzate de blocarea fondurilor de către Guvernul Bolojan, dar Consiliul Județean Timiș a anunțat că proiectul Complexului Sportiv Multifuncțional – Timiș 4 All va trece într-o nouă etapă.</p>
<p>7 oferte au fost depuse pentru realizarea studiului de fezabilitate. Consiliul Județean va construi un complex sportiv pe 16 hectare care va include bazine de înot, terenuri de tenis, handbal, un skatepark și o sală multifuncțională pentru diverse sporturi.</p>
<p>Oferta câștigătoare pentru studiul de fezabilitate a fost cea depusă de Eurocerad Internațional, la suma de 1.520.000 de lei, fără TVA, echivalentul a aproximativ 350.000 de euro cu TVA, notează OpiniaTimișoarei.ro.</p>
<h2><span>Cum va arăta cel mai nou complex sportiv în care vor fi investite zeci de milioane de euro</span></h2>
<p>Noul complex din Timișoara se va întinde pe 16 hectare. Timișorenii vor putea să folosească terenuri de tenis, bazine de înot, patinoar, sală pentru scrimă și gimnastică, un parc special amenajat în interiorul locației și o scenă pentru diverse evenimente culturale.</p>
<blockquote><p>„Arhitecții și specialiștii din Consiliul Județean Timiș pregătesc toate documentațiile necesare pentru ca lucrurile să se pună în mișcare cât se poate de repede deoarece nu vrem să pierdem timpi importanți.</p>
<p>Complexul sportiv va pune la dispoziția timișenilor terenuri de tenis și de fotbal, săli de gimnastică, de scrimă, dar și una multifuncțională, o arenă de tenis cu tribune pentru competiții, patinoar, bazin de înot, piste de alergare, un skate-park, o zonă importantă destinată spectacolelor, precum și spații comerciale, toate acestea urmând să fie construite pe o suprafață de 16 hectare”, a scris Alfred Simonis, președintele Consiliului Județean Timiș, pe Facebook.</p></blockquote>
<p>În jurul complexului se vor planta copaci pentru a mări zona verde din zonă pe toată lungimea drumului județean. Lucrările ar putea demara la finalul studiului de fezabilitate, peste aproximativ 7 luni.</p>

]]></description>
    </item>
    <item>
      <title>Natalia Mateuț, spectaculoasă de ziua ei! Apariție rară a tatălui ei, legendarul Dorin Mateuț</title>
      <link>https://www.prosport.ro/diverse/natalia-mateut-spectaculoasa-de-ziua-ei-aparitie-rara-a-tatalui-ei-legendarul-dorin-mateut-20349432</link>
      <description><![CDATA[<img src="https://www.prosport.ro//wp-content/uploads/2025/12/Natalia-Mateut-spectaculoasa-de-ziua-ei-Aparitie-rara-a-tatalui-ei-legendarul-Dorin-Mateut.jpg"/><br/><p>Natalia Mateuț și-a serbat ziua într-un decor de vis alături de sute de invitați. Nu a lipsit de la petrecere legendarul său tată, Dorin Mateuț.</p>
<p>Fiica <span>fostului jucător de la Dinamo </span>a împlinit 35 de ani și a avut parte de o petrecere fastuoasă. O mulțime de invitați i-au fost aproape și au fost surprinși de apariția spectaculoasă a frumoasei vedete TV. Alături de Natalia a fost și Dorin Mateuț. Este o persoană discretă, care a stat în ultima vreme departe de lumina reflectoarelor, însă pentru fiica sa a fost de acord să ia parte la o petrecere într-un decor desprins din filme.</p>
<h2><span>Natalia Mateuț și-a serbat ziua: tatăl său nu a lipsit de la eveniment</span></h2>
<p>Vedeta TV are parte de tot ce își dorește. Tatăl său îi face toate poftele Nataliei și a pregătit special pentru ea o petrecere într-o atmosferă de lux într-una din locațiile de top din Capitală.</p>
<p>Au apărut și primele imagini de la petrecerea Nataliei Mateuț în care <span>apare și tatăl său. </span>Totuși, ea a fost în lumina reflectoarelor. A purtat o ținută albă, strălucitoare, mulată pe corp, cu bretele subțiri. A postat în faa unei mese elegant aranjată cu tacâmuri și aranjamente florale roșii. Au atras privirile candelabrele înalte.</p>
<blockquote><p>„Ziua mea a fost un vis frumos. O zi de naștere într-o locație incredibilă în care visam să îmi chem toți prietenii. Și așa a fost, cu muzică live. Decorul, mâncarea, set-up-ul mesei, muzica totul a fost DIVIN. Am avut cea mai tare petrecere ever și vă mulțumesc enorm tuturor celor care ați venit. Este doar o parte a postarilor. Prima selecție din 500 foto”, a transmis Natalia pe Instagram.</p></blockquote>
<p>E cunoscut faptul că Natalia Mateuț e o prezență activă în televiziune. Lucrează de peste 20 de ani în media și a moderat mai multe formate TV, de când a absolvit Facultatea de Jurnalism.</p>
<p>Dorin Mateuț a fost surprins în imagini zâmbind și bucurându-se de acest moment special din viața fiicei sale. Ajuns la 60 de ani, fostul fotbalist rămâne o figură importantă a clubului din Ștefan cel Mare din anii 1990. Pe lângă Natalia, el mai are o fiică, Alexandra, mai mică cu cinci ani decât sărbătorita zilei.</p>
<div class="wp-caption aligncenter" id="attachment_20349455" style="width: 582px"><img alt="" aria-describedby="caption-attachment-20349455" class="wp-image-20349455" decoding="async" fetchpriority="high" height="759" sizes="(max-width: 572px) 100vw, 572px" src="https://www.prosport.ro//wp-content/uploads/2025/12/Ziua-mea-a-fost-un-vis-frumos.-O-zi-de-nastere-intr-o-locatie-de-incredibila-@scenario_onetower-1-1055x1400.jpg" srcset="https://www.prosport.ro/wp-content/uploads/2025/12/Ziua-mea-a-fost-un-vis-frumos.-O-zi-de-nastere-intr-o-locatie-de-incredibila-@scenario_onetower-1-1055x1400.jpg 1055w, https://www.prosport.ro/wp-content/uploads/2025/12/Ziua-mea-a-fost-un-vis-frumos.-O-zi-de-nastere-intr-o-locatie-de-incredibila-@scenario_onetower-1-768x1019.jpg 768w, https://www.prosport.ro/wp-content/uploads/2025/12/Ziua-mea-a-fost-un-vis-frumos.-O-zi-de-nastere-intr-o-locatie-de-incredibila-@scenario_onetower-1.jpg 1080w" width="572"/><p class="wp-caption-text" id="caption-attachment-20349455">FOTO: Instagram</p></div>
<p>De-a lungul carierei, Mateuț a evoluat pentru Corvinul Hunedoara, Dinamo București, Real Zaragoza, Brescia, Reggiana și Sportul Studențesc. În sezonul 1988-1989 a câștigat „Gheata de Aur”, reușit să marcheze nu mai puțin de 43 de goluri pentru Dinamo. A obținut <span class="T286Pc" data-processed="true" data-sfc-cp="">Ordinul „Meritul Sportiv” pentru rezultatele sale.</span><span class="uJ19be notranslate" data-processed="true" data-wiz-uids="ybdmXb_15,ybdmXb_16,ybdmXb_17"><span class="vKEkVd" data-animation-atomic="" data-processed="true" data-wiz-attrbind="class=ybdmXb_15/TKHnVd;"> </span></span></p>

]]></description>
    </item>
    <item>
      <title>Cine este, de fapt, Alessia Pop, câştigătoarea de la Vocea României. S-a aflat a cui nepoată este şi un detaliu care transformă lupta cu Eva Nicolescu într-un duel FCSB – Dinamo</title>
      <link>https://www.prosport.ro/diverse/cine-este-de-fapt-alessia-pop-castigatoarea-de-la-vocea-romaniei-s-a-aflat-a-cui-nepoata-este-si-un-detaliu-care-transforma-lupta-cu-eva-nicolescu-intr-un-duel-fcsb-dinamo-20349500</link>
      <description><![CDATA[<img src="https://www.prosport.ro//wp-content/uploads/2025/12/Cine-este-de-fapt-Alessia-Pop-castigatoarea-de-la-Vocea-Romaniei.-S-a-aflat-a-cui-nepoata-este.jpg"/><br/><p>Fiica lui Andrei Nicolescu a pierdut „Vocea României” în fața Alessiei Pop, nepoata unui fost star de la o rivală a celor de la Dinamo.</p>
<p>A fost un sezon spectaculos la „Vocea României”, acolo unde numeroși concurenți s-au luptat pentru marele premiu. În finală a ajuns<span> Eva Nicolescu</span>, fiica celebrului președinte de la Dinamo. Părea că e favorită să câștige în acest sezon, însă Alessia Pop a impresionat cu vocea sa și alături de Tudor Chirilă a pus mâna pe marele trofeu. Alessia Pop este o mare fană a celor de la FCSB, dar și nepoata lui Dorin Goian.</p>
<h2><span>Nepoata lui Dorin Goian a câștigat duelul FCSB – Dinamo din finala „Vocea României”</span></h2>
<p>Toți ochii au fost ațintiți pe Eva Nicolescu. <span>Fiica lui Andrei Nicolescu</span> are o voce spectaculoasă și a reușit să ajungă în marea finală a show-ului de televiziune de la PRO TV. A fost o finală în care s-au calificat concurenți care au luptat de la egal la egal să pună mâna pe râvnitul trofeu. Fiica lui Nicolescu a terminat pe locul 4, după ce a ajuns în finală grație votului publicului.</p>
<p>Finala a fost câștigată de o artistă de doar 16 ani. Alessia Pop a impresionat cu vocea sa și a câștigat inimile fanilor, care i-au acordat cele mai multe voturi. Nepoata lui Dorin Goian a făcut parte din echipa lui Tudor Chirilă, mentor care a ajuns la a 8-a ediție câștigată la „Vocea României”.</p>
<h2><span>Alessia Pop, alături de galeria FCSB: „A acceptat invitația”</span></h2>
<p>Gheorghe Mustață a dezvăluit că Alessia Pop este pasionată de fotbal și merge des la meciurile echipei sale favorite, mai ales atunci când evoluează aproape de Suceava. Liderul galeriei Nord a anunțat că artista a acceptat invitația de a se alătura ultrașilor la meciul cu Fenerbahce, de pe Arena Națională. Este un gest superb făcut de liderul galeriei pentru nepoata unuia dintre fotbaliștii care au contribuit la obținerea trofeelor din istoria recentă a clubului.</p>
<blockquote><p>„Mulțumesc suporterilor care au votat-o pe Alessia, iar acum vă dau marele anunț. Vocea României, Alessia Pop, o campioană, va fi alături de noi în Peluza Nord la meciul cu Fenerbahce. Este invitata mea de onoare. Deja a acceptat fericită invitația mea. Este stelistă de când s-a născut.</p>
<p>Nici nu a știut ce am făcut pentru ea, pentru că nu a comunicat prea mult cu familia înaintea finalei. Mergea mereu la meciurile noastre când jucam aproape de Suceava. Campioana va fi alături de campioni, normal”, a precizat Gigi Mustață în emisiunea<span> Templul Sportului.</span></p></blockquote>

]]></description>
    </item>
  </channel>
</rss>
