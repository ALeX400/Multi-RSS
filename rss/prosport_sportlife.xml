<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un puști l-a întâlnit pe David Popovici și s-a lămurit imediat cum e campionul olimpic. Cum l-a numit copilul pe înotător</title>
      <link>https://www.prosport.ro/diverse/un-pusti-l-a-intalnit-pe-david-popovici-si-s-a-lamurit-imediat-cum-e-campionul-olimpic-cum-l-a-numit-copilul-pe-inotator-20302887</link>
      <description><![CDATA[<img src="https://www.prosport.ro//wp-content/uploads/2025/10/Un-pusti-l-a-intalnit-pe-David-Popovici-si-s-a-lamurit-imediat-cum-e-campionul-olimpic.jpg"/><br/><p>Puștiul-fenomen de la „Românii au Talent” l-a întâlnit pe puștiul-minune al natației românești și au petrecut o zi specială împreună.</p>
<p>David Popovici i-a făcut o surpriză specială unui puști talentat, Rareș Prisăcariu. Printre antrenamente, celebrul înotător <span>a reușit să își facă timp </span>pentru a juca o partidă de tenis de masă alături de Rareș, iar talentatul băiețel de doar 9 ani a avut o remarcă uluitoare la adresa sportivuui: „Un om cât un Univers”.</p>
<h2><span>Reacția lui Rareș Prisăcariu după întâlnirea cu David Popovici</span></h2>
<p>Rareș Prisăcariu este un băiețel de 9 ani din Botoșani care a uimit o țară întreagă la emisiunea de talente „Românii au Talent”. A prezentat un monolog cu care i-a ținut captivați pe toți cei din public și din fața micilor ecrane și a devenit viral pe rețelele sociale.</p>
<p>La doi ani de la momentul în care s-a remarcat, Rareș a avut ocazia să întâlnească un mare campion. Cei doi au petrecut câteva ore împreună, au discutat, s-au relaxat și au jucat tenis de masă, iar pentru tânărul talentat a fost una din cele mai frumoase zi din viața sa.</p>
<p>„Astăzi am avut bucuria și onoarea de a-l întâlni pe unicul David Popovici. Pe lângă faptul că este un campion, David are toate calitățile unui tânăr exemplar, un om spectaculos, dar foarte modest. Este un model pentru mine, iar această strângere de mână mă va însoți mereu. A fost o zi memorabilă pe care nu o voi uita. Mulțumesc pentru tot, David!”, a transmis Rareș Prisăcariu pe Facebook.</p>
<p>De asemenea, a pus imagini și pe Instagram, acolo unde a spus despre <span>David Popovici </span>că este „The one and only, David Popovici. Un OM cât un Univers”.</p>
<h2><span>Cine e puștiul-minune din Botoșani care a pus mâna pe marele premiu la „Românii au Talent”</span></h2>
<p>Rareș Prisăcariu s-a remarcat în 2023 la o emisiune de talente la PRO TV. El este pasionat de actorie, recitări de poezii și monologuri, așa că a mers în fața jurațiilor și i-a impresionat cu un monolog spectaculos. Smiley și Pavel Bartoș l-au trimis direct în semifinale, iar în acel sezon a câștigat marele premiu.</p>
<p>Visul său e să devină actor, dar are și alte pasiuni. A susținut că a citit deja peste 200 de cărți și că cititul îl face mai înțelept pentru vârsta sa.</p>
<p>„Când o să fiu mare, vreau să mă fac actor, actor național și internațional. Actor popular românesc!”, a precizat Rareș, la <span>PRO TV.</span></p>

]]></description>
    </item>
    <item>
      <title>Răzvan Raț își extinde imperiul business și a cumpărat o companie care produce beton! Și-a băgat averea în IT și imobiliare, iar acum a pus mâna pe o afacere foarte profitabilă</title>
      <link>https://www.prosport.ro/diverse/razvan-rat-isi-extinde-imperiul-business-si-a-cumparat-o-companie-care-produce-beton-si-a-bagat-averea-in-it-si-imobiliare-iar-acum-a-pus-mana-pe-o-afacere-foarte-profitabila-20302744</link>
      <description><![CDATA[<img src="https://www.prosport.ro//wp-content/uploads/2025/10/Razvan-Rat-isi-extinde-imperiul-business-si-a-cumparat-o-companie-care-produce-beton-Si-a-bagat-averea-in-IT-si-imobiliare-iar-acum-a-pus-mana-pe-o-afacere-foarte-profitabila.jpg"/><br/><p>Răzvan Raț își extinde portofoliul și în industra materialelor de construcții după ce a investit o avere în IT și imobiliare.</p>
<p>Fostul internațional român s-a apucat de antreprenoriat încă din perioada în care evolua la Sahtior. După ce a „pus ghetele în cui”, Răzvan Raț s-a dedicat exclusiv afacerilor sale, iar în urmă cu câțiva ani a fost unul dintre investitorii de la „<span>Imperiul Leilor</span>”, show de televiziune de la PRO TV.</p>
<p>Recent, a dat lovitura cu o companie care produce beton din Olt și a pus mâna pe o afacere extrem de profitabilă din sectorul construcțiilor.</p>
<h2><span>Răzvan Raț, acționar majoritar la unul dintre principalii producători de beton din Olt</span></h2>
<p>Fostul fotbalist român a achiziționat 66% din acțiunile companiei Nifron, unul dintre principalii producători de beton din zona Oltului. Raț a decis să investească o sumă mare de bani în zona în care s-a născut și a copilărit înainte de a începe cariera de fotbalist.</p>
<p>Omul de afaceri a obținut pachetul majoritar de la familia fondatoare Paula și Niculaie Soare. Paula Soare i-a vândut participația sa de 50% pentru o valoare de 316.000 de euro, iar Niculaie Soare i-a cedat alte 16% din acțiuni pentru 40.000 de euro. Totodată, Raț a devenit și administratorul firmei cu puteri depline, notează <span>Profit.ro.</span></p>
<p>Firma Nifron este activă pe piața de materiale de construcții de peste 20 de ani. Are un portofoliu de peste 30 de produse, iar anul trecut a avut o cifră de afaceri de 17.3 milioane de lei și un profit de aproximativ 150.000 de euro.</p>
<h2><span>Investiții de top făcute de Răzvan Raț</span></h2>
<p>Fostul fotbalist a scris istorie pe teren, dar vrea să scrie istorie și în afaceri. A lansat unul dintre cele mai inovative start-up-uri din lume, .lumen. Este un <span>dispozitiv high-tech dedicat persoanelor nevăzătoare</span> sau care au afecțiuni grave de vedere. Mai are și alte companii de tehnologie cu care vrea să revoluționeze modul în care au loc schimburile valutare, dar și zona blockchain-ului.</p>
<blockquote><p>„Cea mai de viitor zonă este cybersecurity. Tot ce înseamnă date și, cu atât mai mult, date sensibile sunt lucruri care trebuie să fie securizate. În compania în care eu sunt investitor folosim o tehnologie unică de cybersecurity integrată cu blockchain și cred că este cea mai fierbinte zonă care are un viitor strălucit.</p>
<p>Apoi există zona de FinTech. Din ce în mai mult cred că vor dispărea foarte multe dintre filialele pe care le vedeți și punctele de lucru ale băncilor pentru că sunt aceste bănci virtuale care cu ajutorul tehnologiei nu au nevoie de filiale, sunt cheltuieli cu spațiile pe care le ocupă, cu oamenii care muncesc pentru ei când acest lucru se poate face foarte simplu din fața calculatorului”, a declarat Răzvan Raț, potrivit sursei enunțate mai sus.</p></blockquote>

]]></description>
    </item>
    <item>
      <title>Și-a pus la vânzare conacul cu vedere la mare și piscină încălzită pentru 14.200.000 de euro</title>
      <link>https://www.prosport.ro/diverse/si-a-pus-la-vanzare-conacul-cu-vedere-la-mare-si-piscina-incalzita-pentru-14-200-000-de-euro-20302646</link>
      <description><![CDATA[<img src="https://www.prosport.ro//wp-content/uploads/2025/10/Si-a-pus-la-vanzare-conacul-cu-vedere-la-mare-si-piscina-incalzita-pentru-14.200.000-de-euro.png"/><br/><p>Un fost fotbalist englez își dublează investiția în doar patru ani după ce și-a scos la vânzare celebrul conac cu vedere la mare.</p>
<p>Adam Lallana și-a cumpărat în urmă cu patru ani un <span>conac</span> în Dorset, alături de soția sa, Emily. Decizia a avut loc când s-a transferat de la Liverpool la Brighton. A plătit aproape 7 milioane de euro, dar proprietatea luxoasă, construită în 2012, a ajuns acum să valoreze peste 14 milioane de euro.</p>
<h2><span>Conacul de lux al lui Adam Lallana scos la vânzare pentru 14.200.000 de euro</span></h2>
<p>Fostul internațional englez Adam Lallana este pe cale să dea o lovitură financiară importantă. În urmă cu patru ani, fostul fotbalist își achiziționa un conac cu vedere la mare și piscină încălzită, dar după retragerea din fotbal a decis împreună cu familia să renunțe la această locuință.</p>
<p>Proprietatea din Dorset, cunoscută sub numele de Mulberry House, a fost scoasă la vânzare pentru 14.2 milioane de euro. Agenția imobiliară Savills <span>a listat proprietatea</span> pe care o descrie ca fiind „probabil una dintre cele mai frumoase reședințe de coastă din Marea Britanie”.</p>
<blockquote><p>„Aceasta este o retragere magnifică la malul mării, oferind o oportunitate unică de a achiziționa o vilă privată extrem de rară, cunoscută local drept cea mai prestigioasă reședință din zonă. Casa este, fără îndoială, una dintre cele mai luxoase vile de pe coasta de sud, combinând o arhitectură riguroasă, specificații excepționale și cea mai avansată tehnologie.</p>
<p>Această piesă clasică atemporală este o capodoperă arhitecturală care va îmbătrâni grațios și va fermeca proprietarii și vizitatorii pentru generații întregi. Aceasta este o oportunitate care apare o dată într-o generație de a deține o locuință cu adevărat specială.”, este descrierea completă a conacului de lux de pe site-ul agenției <span>Savills.</span></p></blockquote>
<p>Proprietatea deținută de Adam Lallana se întinde pe aproximativ 1150 de metri pătrați. La parter se află o sală de mese, living, bar-lounge și un hol spațios. La primul etaj se află dormitorul matrimonial, dotat cu două dressinguri, două balcoane și baie proprie. Tot la primul etaj mai sunt alte trei dormitoare și un garaj triplu. La al doilea etaj se regăsește o sală de sport, sală de distracție și încă un dormitor.</p>
<h2><span>Carieră impresionantă a fostului internațional englez</span></h2>
<p>Adam Lallana a evoluat toată cariera în Anglia. A fost format la academia lui Southampton, iar după ce a mai trecut și pe la Bournemouth a făcut pasul cel mare la Liverpool.</p>
<p>A evoluat timp de șase ani la formația londoneză alături de care a cucerit un titlu de campion, Liga Campionilor, Supercupa Europei și Cupa Mondială a Cluburilor. La naționala Angliei a bifat 34 de selecții. Anul acesta s-a retras oficial din fotbalul profesionist de la clubul la care s-a format, Southampton.</p>

]]></description>
    </item>
    <item>
      <title>Mitică Dragomir dă un nou tun imobiliar în cea mai scumpă zonă a Bucureștiului. Face apartamente de 1.000.000 de euro bucata: „Blocuri inteligente. Lux mare, ușă cu amprentă facială”</title>
      <link>https://www.prosport.ro/diverse/mitica-dragomir-da-un-nou-tun-imobiliar-in-cea-mai-scumpa-zona-a-bucurestiului-face-apartamente-de-1-000-000-de-euro-bucata-blocuri-inteligente-lux-mare-usa-cu-amprenta-faciala-20302513</link>
      <description><![CDATA[<img src="https://www.prosport.ro//wp-content/uploads/2025/10/Mitica-Dragomir-da-un-nou-tun-imobiliar-in-cea-mai-scumpa-zona-a-Bucurestiului.-Face-apartamente-de-1.000.000-de-euro-bucata-scaled-e1760869354131-1400x873.jpg"/><br/><p>Dumitru Dragomir, fostul șef al LPF, este pregătit să dea un nou tun financiar în Capitală, chiar într-o zonă de top.</p>
<p>Omul de afaceri pune la cale un proiect imobiliar uriaș în București, apartamentele sale urmând să se vândă cu un milion de euro bucata.</p>
<h2><span>Mitică Dragomir dă un nou tun imobiliar în cea mai scumpă zonă a Bucureștiului. Face apartamente de 1.000.000 de euro bucata: „Blocuri inteligente. Lux mare, ușă cu amprentă facială”</span></h2>
<p>Dumitru Dragomir, fostul președinte al Ligii Profesioniste de Fotbal, a dezvăluit recent detalii despre noul său <span>proiect imobiliar de lux</span>, amplasat într-una dintre cele mai exclusiviste zone ale Capitalei, intrarea pe strada Iancu Nicolae, în apropierea Grădinii Zoologice.</p>
<p>Potrivit declarațiilor sale, proiectul cuprinde 330 de locuințe inteligente într-un ansamblu și 25 de apartamente de mare lux într-o altă clădire, cu prețuri ce pornesc de la 4.000-5.000 de euro pe metru pătrat.</p>
<p>Fostul șef al LPF a descris proiectul ca fiind cel mai important al său de până acum și speră să le aducă bucureștenilor un stil de viață luxos, asemănător cu cel din Paris sau Londra.</p>
<p>„M-am apucat de proiectul acela cu blocuri inteligente. Fac 330 într-o parte și 25 de apartamente mare lux în altă parte, la intrarea pe strada Iancu Nicolae. Preţul este de 4- 5. 000 de euro metru pătrat.</p>
<p>Cel mai mic apartament din ăsta are 122 metri pătraţi. Cel mai mare, cu cinci camere, are 200 metri pătraţi. Adică vine prețul cam un milion de euro”, a spus Dumitru Dragomir, potrivit <span>Fanatik</span>.</p>
<h2><span>Dumitru Dragomir, detalii despre cel mai mare proiect al său: „Fac cel mai tare bloc!”</span></h2>
<p>De asemenea, Dumitru Dragomir a oferit detalii despre cât de multe facilități vor avea locuitorii apartamentelor sale.</p>
<p>„Ăsta este etalonul vieții mele. Fac cel mai tare bloc în cea mai bună zonă a Bucureștiului. Este amplasat unde e rondul de intrare pe strada Iancu Nicolae când vii dinspre București. În stânga te duci la Grădina Zoologică, în dreapta este o parcare. În parcarea aceea, terenul acela l-am luat eu. A fost un litigiu de zece ani.</p>
<p>Acum este în faza de proiect, dar fac acolo un lux cum nu există în București. Fac ca cele mai luxoase apartamente, comparabile cu cele de la Paris sau de la Londra.</p>
<p>Fac blocuri inteligente, adică îți reglezi căldura pe care vrei să o ai în casă încă de pe drum. Acum și eu și fiu-meu avem experiență pe imobiliare, am făcut destule blocuri și știm cu ce se mănâncă luxul. Facem apartamente la care uşa se deschide după figură, după amprentă”, a mai declarat Dumitru Dragomir, potrivit aceleiași surse.</p>

]]></description>
    </item>
    <item>
      <title>Imaginile cu legendara femeie din ring, considerate „prea hot pentru internet”</title>
      <link>https://www.prosport.ro/diverse/imaginile-cu-legendara-femeie-din-ring-considerate-prea-hot-pentru-internet-20302460</link>
      <description><![CDATA[<img src="https://www.prosport.ro//wp-content/uploads/2025/10/Imaginile-cu-legendara-femeie-din-ring-considerate-„prea-hot-pentru-internet-1400x923.png"/><br/><p>Brittney Palmer (38 de ani), femeia din ring care s-a ales cu supranumele de „Zeița din UFC”, a postat noi imagini provocatoare pe platformele de socializare, iar internauții le-au considerat „prea hot”.</p>
<p>Doar pe pagina oficială de Instagram, tânăra din San Diego, California, SUA, beneficiază de o comunitate de peste 1.1 milioane de persoane.</p>
<h2><span>Brittney Palmer, modelul care a scris istorie în ringul UFC, a încins din nou internetul</span></h2>
<p>Brittney Palmer le este cunoscută pasionaților de arte marțiale mixte, însă nu pentru că ar fi o <span>luptătoare din UFC, așa cum a fost Diana Belbiță</span>, ci pentru că este o „fată de ring”. Pe scurt, ea se numără printre cele care intră în octagon cu pancartele pe care sunt trecute rundele.</p>
<p>Însă, așa cum am precizat deja, nu este o oarecare, ci cea mai faimoasă, motiv pentru care <span>s-a și ales cu supranumele de „Zeița din UFC”</span>.</p>
<p>În vârstă de 38 de ani și cu o lungă carieră în modeling, Brittney Palmer a ajuns să fie o figură importantă și pe platformele de socializare. Spre exemplu, doar pe Instagram, americanca beneficiază de o comunitate de peste 1.1 milioane de persoane.</p>
<p>Acolo postează imagini provocatoare și nu numai, iar cele mai apreciate postări ale ei au chiar și câteva zeci de mii de „like-uri”.</p>
<p>De curând, ea a ajuns în atenția tabloidului britanic <span>The Sun</span>, după ce a postat o fotografie în lenjerie intimă, considerată de internauți „prea hot”.</p>
<p>„Legenda UFC Brittney Palmer arată impecabil în lenjerie sexy, într-o ședință foto considerată prea sexy pentru internet”, a titrat The Sun.</p>
<h2><span>Jurnaliștii britanici au selectat cele mai tari reacții ale urmăritorilor lui Brittney Palmer</span></h2>
<p>În continuarea materialului prezent pe tabloidul britanic, jurnaliștii au prezentat și o selecție de comentarii lăsate de internauți la postarea lui Brittney.</p>
<p>„Frumoasă” / „Uluitoare” / „Ești atât de frumoasă Brittney” / „Ești absolut superbă” / „Prea hot pentru internet”, sunt câteva dintre complimentele pe care le-a primit „Zeița din UFC”.</p>
<p>Revenind la lucrurile care contează cu adevărat, respectiv la cariera tinerei, The Sun scrie că Brittney Palmer a semnat cu UFC în 2007, adică în urmă cu aproximativ 20 de ani!</p>
<p>De atunci, ea a fost desemnată cea mai tare „fată de ring a anului”, la gala World MMA Awards, de nu mai puțin de cinci ori, în 2012, 2013, 2019, 2022 și 2023.</p>
<p>„Am făcut asta mult timp și mereu am primit aceeași întrebare: «Când o să te retragi? Când o să lași locul unei alte fete?»,. Am 36 de ani. Mereu am spus că, în momentul în care cariera mea artistică va ajunge la același nivel cu cea din UFC și nu voi mai putea să mă dedic în mod egal ambelor, va trebui să iau o decizie. Și acel moment a sosit. Pur și simplu simți asta”, a declarat Brittney Palmer, în 2023, atunci când a decis să renunțe la cariera de „fată de ring”.</p>

]]></description>
    </item>
  </channel>
</rss>
