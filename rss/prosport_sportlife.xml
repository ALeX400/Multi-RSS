<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Toto Dumitrescu a rupt tăcerea. Când ar fi luat drogurile: „Atunci am consumat. Să dispară de pe străzi!”</title>
      <link>https://www.prosport.ro/diverse/toto-dumitrescu-a-rupt-tacerea-cand-ar-fi-luat-drogurile-atunci-am-consumat-sa-dispara-de-pe-strazi-20294612</link>
      <description><![CDATA[<img src="https://www.prosport.ro//wp-content/uploads/2025/10/Toto-Dumitrescu-a-rupt-tacerea.-Cand-ar-fi-luat-drogurile.jpg"/><br/><p>Toto Dumitrescu este urmărit penal pentru conducerea sub influența drogurilor, dar a mărturisit când ar fi luat de fapt substanțe interzise.</p>
<p><span>Fiul fostului component</span> al Generației de Aur, Ilie Dumitrescu, a fost protagonistul unui accident rutier. Deși nu el a fost persoana vinovată de producerea accidentului, a fugit de la locul faptei și a fost dat în urmărire de Poliție. În cele din urmă s-a predat și expertiza medicolegală a scos la iveală faptul că a consumat droguri. Actorul încearcă să scape de urmărirea penală și neagă acuzațiile potrivit cărora ar fi consumat droguri înainte de producerea accidentului.</p>
<h2><span>Strigătul de ajutor al lui Toto Dumitrescu: „Opriți-le”</span></h2>
<p>Situația lui Toto Dumitrescu este complicată după ce s-a constatat că a consumat droguri. Bărbatul a părăsit locul accidentului și a susținut că ar fi consumat substanțe interzise după acel eveniment nefericit. A recunoscut că e victima consumului și a solicitat intervenția autorităților pentru a elimina drogurile de pe străzi.</p>
<p>„Am consumat după accident, da, îmi pare rău, sunt victima consumului, opriți drogurile de pe străzi, să dispară. Și atunci o să ne revenim și noi”, a declarat Toto Dumitrescu, potrivit <span>protv</span>.</p>
<h2><span>Judecătorii au luat o nouă decizie în cazul actorului</span></h2>
<p>La mai bine de trei săptămâni de când a fost plasat în arest la domiciliu, fiul lui Ilie Dumistrescu a revenit miercuri la Brigada Poliției Rutiere a Capitalei. Deși a încercat să scape de dosarul penal, nu a reușit acest lucru. Continuă <span>urmărirea penală și pentru conducere sub influența drogurilor </span>pe lângă cea pentru părăsirea locului accidentului.</p>
<p>Bărbatul consideră că nu e vinovat pentru nimic deoarece nu el a provocat accidentul și nu a fost responsabil de ce s-a întâmplat, iar consumul de substanțe interzise ar fi avut loc după acel eveniment.</p>
<p>Medicii legiști de la Institutul Național de Medicină Legală fac o expertiză detaliată pentru a vedea dacă Toto Dumitrescu a consumat sau nu droguri înainte de producerea accidentului.</p>
<p>„Este necesară pentru a stabili cu certitudine care a fost gradul de risc pe care acele substanţe îl induceau şoferului, efectuarea unei expertize medico legale. Arată pe lângă cantităţile de substanţe pure, cele care au fost substanţele de bază, substanţele mamă, şi metaboliţi ai acestora. Valorile determinate vor putea reconsititui, retrospectiv, care este şi momentul de consum”, explică Gabriel Gorun, IML.</p>
<p>Instanța i-a mai dat o lovitură grea lui Toto Dumitrescu. A prelungit măsura arestului la domiciliu pentru încă 30 de zile.</p>

]]></description>
    </item>
    <item>
      <title>Apariție extrem de rară a moștenitorului lui Cornel Dinu și a nurorii acestuia. FOTO EXCLUSIV</title>
      <link>https://www.prosport.ro/neveste-de-fotbalisti/aparitie-extrem-de-rara-a-mostenitorului-lui-cornel-dinu-si-a-nurorii-acestuia-foto-exclusiv-20294807</link>
      <description><![CDATA[<img src="https://www.prosport.ro//wp-content/uploads/2025/10/Aparitie-extrem-de-rara-a-mostenitorului-lui-Cornel-Dinu-si-a-nurorii-acestuia.-FOTO-EXCLUSIV.jpeg"/><br/><p>Corneluș Dinu, fiul lui Cornel Dinu, a ieșit de multă vreme din lumina reflectoarelor, însă tocmai a fost surprins la cafenea alături de frumoasa sa soție.</p>
<p>Fiul înfiat al lui Cornel Dinu e de nerecunoscut. Ajuns la 36 de ani, Corneluș este schimbat față de perioada în care era o prezență constantă în presă.</p>
<h2><span>Apariție extrem de rară a moștenitorului lui Cornel Dinu și a nurorii acestuia</span></h2>
<p>De această dată, Corneluș Dinu a fost surprins la cafenea alături de soția sa, Alexandra Gudu, fostă prezentatoare TV la Dolce Sport. Cei doi sunt căsătoriți din anul 2011 și au împreună o fetiță, pe Natalia Mihaela, nășită de Nicu Gheară și soția sa. <span>Corneluș și a Alexandra au făcut nunta în același local în care au făcut-o și Cristi Borcea cu Alina Vidican</span>.</p>
<p>Cornel Ștefan Dinu s-a născut în anul 1988 și a terminat liceul Teoretic „Jean Monnet” din București. A absolvit apoi Facultatea de Drept din cadrul Universității București și a devenit jurist, însă în prezent are o afacere în domeniul Horeca. Alături de soția sa, Corneluș Dinu deține un bistro care funcționează într-un spital și o firmă de catering.</p>
<h2><span>Când a fost înfiat Corneluș Dinu</span></h2>
<p>În tot acest timp, <span>legendarul Cornel Dinu este dărâmat de depresie și nu vrea să mai iasă din casă</span>. Fostul mare fotbalist al României l-a înfiat pe Corneluș la începutul anului 1990, pe când acesta avea doar doi ani.</p>
<p>„A fost o decizie a mea și a soției. Soarta nu e mereu darnică cu toată lumea. Ne-am dorit un copil, iar soția mea răspundea și de spitalul Grigore Alexandrescu, era șefa serviciului juridic la Filantropia și răspundea și de celebrul cămin de la Arcul de Triumf.</p>
<p>Mi-a zis de multe ori să avem și noi un copil și, în ’90, înainte de accidentul din Italia, am ajuns acasă și am văzut un copil micuț. Avea doi ani, îl luase.</p>
<p>Mi-a spus că luni trebuia să-l ducem înapoi, era perioada când mulți părinți își dădeau copiii spre adopție. I-am spus că dacă l-am luat, nu-l mai ducem înapoi”, a dezvăluit Cornel Dinu la emisiunea „40 de întrebări cu Denise Rifai”, de pe Kanal D.</p>

]]></description>
    </item>
    <item>
      <title>Nadia Comăneci, vedetă de cinema. Apare filmul despre viața ei și va costa o avere: „Povestea fetei din Onești”</title>
      <link>https://www.prosport.ro/diverse/nadia-comaneci-vedeta-de-cinema-apare-filmul-despre-viata-ei-si-va-costa-o-avere-povestea-fetei-din-onesti-20294628</link>
      <description><![CDATA[<img src="https://www.prosport.ro//wp-content/uploads/2025/10/Nadia-Comaneci-vedeta-de-cinema.-Apare-filmul-despre-viata-ei-si-va-costa-o-avere-„Povestea-fetei-din-Onesti-e1760092856932.jpg"/><br/><p>Cariera extraordinară avută de Nadia Comăneci va avea parte de un film documentar care va surprinde cele mai importante momente.</p>
<p>Proiectul va cuprinde și situații mai puțin plăcute din viața „Zeiței de la Montreal”, care nu a avut parte deloc de un parcurs ușor în drumul ei spre succesul internațional.</p>
<h2><span>Nadia Comăneci, vedetă de cinema. Apare filmul despre viața ei și va costa o avere: „Povestea fetei din Onești”</span></h2>
<p>În 2026 se vor împlini 50 de ani de la <span>una dintre cele mai mari realizări din sportul românesc</span>, dar și mondial: momentul în care Nadia Comăneci a obținut nota 10 și medalia de aur la Jocurile Olimpice de la Montreal. Cu această ocazie, celebra gimnastă va fi protagonistă într-un film documentar dedicat carierei și vieții sale.</p>
<p>Producția este coordonată de Cosmin Hodor, cunoscut pentru filmul realizat despre viața lui Ilie Năstase, iar de regie se ocupă Tudor Giurgiu.</p>
<p>Estimările oamenilor implicați arată că acest film va fi cel mai costisitor documentar realizat vreodată în România. Filmul despre „Zeița Gimnasticii” urmează să fie lansat anul viitor și va putea fi vizionat în cinematografe din toată țara.</p>
<p>Filmările au început de anul trecut, iar producătorii speră să aducă în prim-plan cât mai precis posibil viața marii gimnaste.</p>
<h2><span>Arnold Schwarzenegger și Simone Biles, prezenți în documentar</span></h2>
<p>De asemenea, în documentar vor apărea și nume uriașe pe plan mondial, precum Arnold Schwarzenegger și Simone Biles.</p>
<p>„Filmările au început din 2024, imediat după ce am lansat filmul lui Ilie Năstase și va fi lansat în toamna lui 2026. Vara viitoare vom fi cu el spre final și ne dorim ca la începutul lui octombrie să îi facem lansarea în cinematografe. Am început filmările la finalul lui 2025 în SUA.</p>
<p>Va fi un film documentar și vor fi multe imagini de arhivă. Costurile sunt destul de mari. Un minut ajunge la zeci de mii de dolari. Imaginile reprezintă undeva la 50% din costurile de producție, care vor fi cu 30% mai mari decât la Nasty și vom ajunge la un buget de aproximativ un milion de euro. Nasty a fost cel mai scump film documentar românesc.</p>
<p>Tudor Giurgiu și echipa de filmare va merge la finalul lui octombrie în America, unde vom face iarăși o serie de interviuri și filmări, printre alții chiar cu Schwarzenegger și Simone Biles. Vor apărea multe personalități: Marta Karoly, Ilie Năstase și mulți alții care i-au influențat cariera, inclusiv mama Nadiei Comăneci, dar și personalități din viața publică.</p>
<p>Va fi povestea fetei care a plecat din Onești și tot parcursul ei. Cum Nadia Comăneci a reușit să își facă un renume internațional și cum și l-a menținut, cum a ajuns în America. Totul ambalat foarte frumos. Va fi ceva inspirațional pentru tinerii sportivi din România și nu numai. Poți să pleci de la Onești și să ajungi primul în lume”, a declarat Cosmin Hodor, expert în marketing sportiv, potrivit <span>Fanatik</span>.</p>

]]></description>
    </item>
    <item>
      <title>A venit decizia în cazul lui Toto Dumitrescu! Judecătorii n-au stat pe gânduri</title>
      <link>https://www.prosport.ro/diverse/a-venit-decizia-in-cazul-lui-toto-dumitrescu-judecatorii-n-au-stat-pe-ganduri-20294639</link>
      <description><![CDATA[<img src="https://www.prosport.ro//wp-content/uploads/2025/10/A-venit-decizia-in-cazul-lui-Toto-Dumitrescu-Judecatorii-n-au-stat-pe-ganduri.jpg"/><br/><p>Judecătorii au luat decizia în cazul lui Toto Dumitrescu, fiul fostului mare internațional român Ilie Dumitrescu.</p>
<p>Toto a fost implicat într-un accident rutier în cartierul Primăverii, iar ulterior a fost depistat pozitiv la consumul de droguri.</p>
<h2><span>A venit decizia în cazul lui Toto Dumitrescu! Judecătorii n-au stat pe gânduri</span></h2>
<p>Vineri, 10 octombrie, fiul lui Ilie Dumitrescu s-a prezentat din nou în fața magistraților de la Judecătoria Sectorului 1, iar declarațiile acestuia au fost halucinante.</p>
<p>În ceea ce privește prelungirea arestului la domiciliu pentru 30 de zile, <span>judecătorii n-au stat pe gânduri</span> și au dat imediat verdictul, aprobând cererea Parchetului de pe lângă Judecătoria Sectorului 1.</p>
<p>„Instanța admite cererea PJS1 și prelungește măsura arestului la domiciliu pentru următoarele 30 de zile împotriva Inculpat Badea Dumitrescu Ilie. Inculpatul a fost de acord si nu va depune contestaţie.</p>
<p>Tip solutie: admite cererea<br/>
Solutia pe scurt: În temeiul art. 236 C.proc.pen. rap. la art. 234 alin. (1) C.proc.pen., admite propunerea de prelungire a măsurii preventive a arestului la domiciliu, formulată de Parchetul de pe lângă Judecătoria Sectorului 1 Bucureşti, în dosarul de urmărire penală nr. 8307/160/P/2025. Dispune prelungirea măsurii preventive a arestului la domiciliu luată faţă de inculpatul Dumitrescu-Badea Ilie, … , prin încheierea din data de 25.09.2025 a Tribunalului Bucureşti, pronunţată în dosarul nr. 37559/299/2025, astfel cum a fost modificată prin încheierea din data de 02.10.2025 a Judecătoriei Sectorului 1 Bucureşti, pronunţată în dosarul nr. 39077/299/2025, pe o durată de 30 de zile, de la data de 17.10.2025 până la data de 15.11.2025, inclusiv. În temeiul art. 275 alin. (3) C.proc.pen., cheltuielile judiciare avansate de stat rămân în sarcina acestuia. Ia act că inculpatul a fost asistat de apărător ales. Cu drept de contestaţie în termen de 48 de ore de la comunicare. Pronunţată în camera de consiliu azi, 10.10.2025.<br/>
Document: Încheiere de dezînvestire 10.10.2025”, se arată în decizie.</p>
<h2><span>Ce a declarat Toto Dumitrescu la ieșirea de la Judecătoria Sectorului 1</span></h2>
<p>Fiul lui Ilie Dumitrescu se apără spunând că accidentul nu a fost produs din cauza consumului de droguri, acestea fiind consumate de el abia după momentul accidentului.</p>
<p>Ba mai mult, Toto susține că autoritățile sunt de vină pentru că nu fac un control mai amănunțit, iar drogurile sunt foarte ușor de găsit, mai ales de către persoanele care au deja o dependență. Actorul a explicat și ce o să facă în arestul la domiciliu.</p>
<p><span>„În arest la domiciliu o să încerc să fiu foarte creativ, să scriu scenarii, eventual să încerc să citesc cât mai mult. Chiar și din viața mea ar putea ieși un scenariu foarte bun. </span></p>
<p><span>M-am simțit puțin stresat după accident și din această cauză am consumat droguri, eu am o fobie de accidente, când am fost mic am fost implicat într-un accident despre care nu vreau să detaliez. A fost un accident rutier împreună cu mătușa mea. Eram foarte mic și, deși aveam centură, m-am dat cu capul de bord. </span></p>
<p><span>Mașinile pe vremea aceea nu aveau centurile așa de… nu știu, nu mă pricep tehnic, dar s-a întâmplat. Și de atunci îmi este tare frică de accidente. De acum nu o să mai consum droguri. Trecutul e trecut, acum ne uităm înainte. Nu am știut că trebuie să mă prezint la Poliție în 24 de ore de la accident, apoi mi-a fost teamă”, a spus Toto Dumitrescu.</span></p>
<p>Avocatul lui Toto a explicat de ce nu a depus contestație.</p>
<p>„Am fost de acord cu decizia instanței, nu ne-am opus, nu o să contestăm. Nu avem de gând să ne sustragem, o să răspundem la orice chemare. Clientului meu a spus că-i pare rău”, a delarat și Anton Cenușă, avocatul lui Toto Dumitrescu.</p>

]]></description>
    </item>
    <item>
      <title>Ion Țiriac și tunul financiar care i-a propulsat averea la cote inimaginabile. I-a cerut o sumă astronomică: „Am fost ca un miliardar”</title>
      <link>https://www.prosport.ro/sport-life/ion-tiriac-si-tunul-financiar-care-i-a-propulsat-averea-la-cote-inimaginabile-i-a-cerut-o-suma-astronomica-am-fost-ca-un-miliardar-20294565</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-si-tunul-financiar-care-i-a-propulsat-averea-la-cote-inimaginabile.-I-a-cerut-o-suma-astronomica-„Am-fost-ca-un-miliardar.jpg"/><br/><p>Ion Țiriac este unul dintre cei mai bogați oameni ai României, succesul său în lumea afacerilor fiind unul răsunător.</p>
<p>Fostul mare jucător de tenis nu a ajuns la succes întâmplător, el fiind atent la partea financiară încă de când activa în tenis.</p>
<h2><span>Ion Țiriac și tunul financiar care i-a propulsat averea la cote inimaginabile. I-a cerut o sumă astronomică: „Am fost ca un miliardar”</span></h2>
<p>Concret, Ion Țiriac a cochetat și cu meseria de antrenor de tenis, primind o oportunitate uriașă în acest sens, chiar pe continentul american. În 1973, la vârsta de 34 de ani, românul s-a alăturat unui proiect important în SUA, la echipa de tenis Boston Lobsters.</p>
<p>Aici, Țiriac era plătit cu o sumă uriașă de patronul Robert Kraft pentru faptul că antrena nu mai puțin de opt jucători. Afaceristul român a explicat cum a negociat salariul în SUA, reușind să câștige 70.000 de dolari în doar trei luni, suma fiind cu adevărat astronomică pentru acea perioadă.</p>
<p>De asemenea, Ion Țiriac a dezvăluit că Robert Kraft a fost și rămâne în continuare un om foarte influent în America, el deținând echipa de fotbal american New England Patriots, care a scris istorie în NFL.</p>
<p>„Acolo am fost ca un miliardar. Era 1973. Să ai șaptezeci de mii de dolari pe trei luni de zile, când eu după ce nu mai jucam Cupa Davis câștigam cam o sută de dolari pe săptămână… Aveam opt jucători în echipa mea.</p>
<p>Îl aveam pe Roger Taylor, pe un sud-african Hewitt care era cel mai bun jucător de dublu. Eu cu Hewitt n-am pierdut un meci de dublu în doi ani și jumătate în America! Patronul meu de la Boston ajunsese să fie un bostonian care acum este patronul lui New England Patriots (n.r. Robert Kraft).</p>
<p>Omul habar nu avea de sport, dar socrul lui era un mare miliardar. A plătit doi lei cincizeci și s-a însurat cu reprezentantul lui Volvo și a cumpărat echipa Lobsters. Eu am fost repartizat la ei ca în draftul de la baschet.</p>
<p>«Eu am opt ore pe zi. Câte o oră cu fiecare din cei opt jucători. Iar pe seara mai trebuie să și joc de trei ori pe săptămână. Eu vreau asta, dacă vrei să îmi dai, dar fără șaptezeci de mii de dolari nu fac». Si mi i-a dat!</p>
<p>Mai mult decât atât, am rămas foarte bun prieten cu proprietarul care prinsese gustul de sport. El când a cumpărat echipa de fotbal american, Patriots nu era în NFL. A făcut o liga paralelă și până la urmă cei de la NFL nu au avut ce să facă și i-au absorbit”, a declarat Ion Țiriac, potrivit <span>iamsport.ro</span>.</p>
<h2><span>Cum se îmbrăca tatăl lui Ion Țiriac. Magnatul a recunoscut: „Altă cultură”</span></h2>
<p><span>Ion Țiriac a vorbit recent despre părinții săi</span> și a dezvăluit detalii pe care foarte puțini oameni le știau.</p>
<p>Ajuns la 86 de ani, fostul tenismen român a vorbit deschis despre părinții săi și „educația spartană” care l-a ajutat să devină omul din ziua de azi.</p>
<p>În ceea ce îl privește pe tatăl său, miliardarul a vorbit la superlativ, în ceea ce privește modul în care îi plăcea să se îmbrace, fiind foarte atent la imagine într-o vreme în care oamenii gândeau diferit față de zilele noastre.</p>
<p>„Am avut o educaţie spartană. Mama, la 1,5 m, îmi dădea nişte palme de nu mă vedeam pe niciunde. Să nu răspund la nimeni pe stradă, decât dacă am mâinile scoase din buzunare. Îmi aduc aminte şi de tata, cu costum la trei piese, era altă cultură. Nici n-aş vrea să trăiesc în următorii 50 de ani”, a precizat Țiriac, la podcastul Școala Sportivă.</p>

]]></description>
    </item>
  </channel>
</rss>
