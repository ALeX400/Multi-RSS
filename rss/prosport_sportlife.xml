<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac revine în forță! Trei „frumuseți” ale miliardarului, în București, la festivalul automobilelor istorice</title>
      <link>https://www.prosport.ro/sport-life/ion-tiriac-revine-in-forta-trei-frumuseti-ale-miliardarului-in-bucuresti-la-festivalul-automobilelor-istorice-20170909</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-revine-in-forta-Trei-„frumuseti-ale-miliardarului-in-Bucuresti-la-festivalul-automobilelor-istorice-1400x763.jpg"/><br/><p>Magnatul Ion Țiriac își aduce limuzinele istorice la POLI AutoFEST, cel mai important festival dedicat automobilelor de epocă.</p>
<p>Pasionații trebuie să știe că evenimentul auto retro va avea loc în perioada 16-18 mai 2025, în incinta campusului Universităţii Politehnica din Capitală.</p>
<h2><span>Trei „bijuterii” ale miliardarului Ion Țiriac pot fi admirate în toată splendoarea lor în acest week-end la București</span></h2>
<p><span>Fostul mare jucător de tenis și-a scos limuzinele de lux</span> la înaintare. Trei dintre ele vor fi expuse la POLI AutoFEST, cel mai important festival dedicat automobilelor vechi, ce are loc între 16 și 18 mai 2025, la Universitatea Politehnică din Capitală.</p>
<p>Cele trei modele provin din decade diferite, fiecare cu stilul său distinct: Ford Shelby GT500 Sportsroof din 1969, DeLorean DMC-12 din 1981 şi Lamborghini Diablo, din 1991.</p>
<p>„Pentru ediţia din acest an a POLI AutoFEST, Ţiriac Collection propune o selecţie specială de trei modele care, deşi provin din perioade şi contexte diferite, au un lucru esenţial în comun: fiecare a schimbat radical percepţia asupra a ceea ce înseamnă un automobil remarcabil. Colecţia reprezintă invitaţia într-o călătorie prin istoria inovaţiei auto şi spiritului vizionar, trăsături ce unesc simbolic aceste vehicule spectaculoase.</p>
<p>DeLorean DMC-12 din 1981 a devenit un simbol cultural, depăşind cu mult simpla funcţionalitate a unui automobil. Designul său inovator, cu caroserie din oţel inoxidabil şi portiere de tip ‘gullwing’, i-a conferit un aspect futurist, iar apariţiile sale în cultura pop l-au consacrat ca un adevărat reper în istoria automobilelor.</p>
<p>Unul dintre cele mai notabile momente ale acestui model a fost în trilogia ‘Back to the Future’, când DMC-12 a fost transformat într-o maşină a timpului de către excentricul Doc Brown. Deşi DeLorean nu mai producea maşini în momentul filmărilor, şase exemplare din modelul DMC-12 au fost folosite în producţie, iar unul dintre ele a fost special modificat din fibră de sticlă pentru scenele în care maşina zboară.</p>
<p>Dacă DeLoreanul a fascinat prin viziunea sa avangardistă, Lamborghini Diablo din 1991 a dus provocarea la un alt nivel: extremul performanţei. Modelul a impus un nou standard în rândul supercarurilor anilor ’90, combinând agresivitatea estetică cu o putere care spărgea tiparele acelor vremuri.</p>
<p>Acesta a fost primul Lamborghini care a depăşit viteza de 320 km/h şi, în acelaşi timp, o declaraţie clară că designul îndrăzneţ poate merge mână în mână cu excelenţa tehnică.</p>
<p>În contrast, Ford Shelby GT500 Sportsroof din 1969 evocă spiritul autentic american din epoca muscle car-urilor. Maşina este imaginea pură a forţei şi a pasiunii pentru şofat în forma sa cea mai directă. Creat în colaborare cu legendarul Carroll Shelby, acest model simbolizează performanţa nefiltrată şi carisma unei epoci dominate de adrenalină şi competiţie.</p>
<p>Trei decenii diferite, trei filosofii auto distincte, dar un singur numitor comun: curajul de a rupe tiparele şi de a împinge limitele automobilului dincolo de aşteptări”, anunță Țiriac Collection.</p>
<p><img alt="" class="aligncenter size-large wp-image-19448874" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2022/04/Tiriac-Collection_2-1400x933.jpg" srcset="https://www.prosport.ro/wp-content/uploads/2022/04/Tiriac-Collection_2-1400x933.jpg 1400w, https://www.prosport.ro/wp-content/uploads/2022/04/Tiriac-Collection_2-768x512.jpg 768w, https://www.prosport.ro/wp-content/uploads/2022/04/Tiriac-Collection_2-1536x1023.jpg 1536w, https://www.prosport.ro/wp-content/uploads/2022/04/Tiriac-Collection_2.jpg 1600w" width="1400"/></p>
<p> </p>
<h2><span>Peste 170 de mașini de lux contemporane la Țiriac Collection</span></h2>
<p>Omul de afaceri îi invită pe <span>pasionații de mașini vechi </span>să-i treacă pragul la galeria Tiriac Collection și să admire aici peste 170 de modele de limuzine din toate timpurile, de la cele mai vechi, până la cele din ziua de azi. Showroom-ul este deschis în fiecare week-end, între orele 10:00 şi 19:00, la Otopeni.</p>
<p>„Participarea la POLI AutoFEST este doar o avanpremieră a universului fascinant oferit de Ţiriac Collection, una dintre cele mai vaste şi valoroase galerii auto private din lume. Aici, fiecare model expus reprezintă o filă din istoria tehnologiei, designului şi pasiunii pentru maşini.</p>
<p>Vizitatorii sunt invitaţi să descopere peste 170 de automobile de colecţie, de la rarităţi ale începutului de secol XX, până la maşini de lux contemporane, într-un spaţiu dedicat pasiunii auto autentice.</p>
<p>Galeria Ţiriac Collection este deschisă în fiecare weekend, de vineri, sâmbătă şi duminică, între orele 10:00 şi 19:00, la adresa: Calea Bucureştilor nr. 289, Otopeni”, mai anunță Țiriac Collection.</p>

]]></description>
    </item>
    <item>
      <title>Gigi Becali și misterul accidentului cu Rolls-Royce-ul său de 500.000 de euro. Avem primele imagini de la fața locului: mașina miliardarului, implicată într-un carambol cu alte două vehicule: „O fi făcut Luțu”. EXCLUSIV</title>
      <link>https://www.prosport.ro/diverse/gigi-becali-si-misterul-accidentului-cu-rolls-royce-ul-sau-de-500-000-de-euro-avem-primele-imagini-de-la-fata-locului-masina-miliardarului-implicata-intr-un-carambol-cu-alte-doua-vehicule-20170882</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-si-misterul-accidentului-cu-Rolls-Royce-ul-sau-de-500.000-de-euro.-Avem-primele-imagini-de-la-fata-locului.jpeg"/><br/><p>Joi, 15 mai 2025, Rolls-Royce-ul proaspăt achiziționat de Gigi Becali (66 de ani), albastru și cu un preț de 500.000 de euro, a fost implicat într-un accident.</p>
<p>Fotoreporterii <span>ProSport</span>, aflați la fața locului, au intrat în posesia primelor imagini cu mașinile avariate. De asemenea, Gigi Becali ne-a oferit o scurtă reacție cu privire la misteriosul accident în care a fost implicat bolidul său.</p>
<h2><span>Gigi Becali nu scapă de blestemul accidentelor auto nici în 2025. Rolls-Royce-ul nou-nouț, în valoare de 500.000 de euro, a suferit prima avarie</span></h2>
<p>În a doua jumătate a lunii aprilie, înaintea unui dialog pe care l-a purtat cu reporterii la palatul din Aleea Alexandru, <span>Gigi Becali a fost protagonistul unei apariții uluitoare, la bordul unei noi limuzine de 500.000 de euro</span>.</p>
<p>Concret, patronul FCSB și-a cumpărat un Rolls-Royce, cu totul și cu totul special, după ce avea deja un astfel de autoturism în garaj. Însă, dacă Rolls-Royce-ul vechi era negru și mai trecea pe stradă fără să întoarcă toate capetele, cel nou nu poate fi omis de privirile niciunui trecător. Și asta pentru că beneficiază de o culoare albastră spectaculoasă la exterior, cu jante vopsite în negru, iar la interior, tapiseria din piele este de culoare portocalie.</p>
<p>Totodată, spre deosebire de Rolls-Royce-ul vechi, care a fost implicat în numeroase accidente auto, cel nou era impecabil.</p>
<p>Acest lucru s-a schimbat însă, joi, 15 mai 2025, când „bijuteria” albastră a lui Gigi Becali a fost implicată într-o coliziune cu alte două autoturisme, chiar în preajma palatului din Aleea Alexandru.</p>
<p>Potrivit martorilor cu care <span>ProSport</span> a intrat în contact, accidentul s-ar fi produs după ce mașina cel mai grav avariată a ieșit fără să se asigure dintr-o curte. În acel moment, Rolls-Royce-ul lui Gigi Becali ar fi intrat în coliziune cu ea, dar și cu un al treilea autoturism aflat pe carosabil. Toate cele trei mașini au fost avariate și, din câte se pare, vina ar fi fost a șoferului mașinii cu daunele cele mai însemnate, respectiv a aceluia care a ieșit din curte fără să se asigure.</p>
<h2><span>Prima reacție a lui Gigi Becali</span></h2>
<p>Conform unor surse de la fața locului, la volanul Rolls-Royce-ului s-ar fi aflat chiar Gigi Becali. Însă, contactat de <span>ProSport</span> pentru a-i fi luată o reacție, miliardarul din Pipera a spus că nu el conducea în momentul accidentului. Mai mult decât atât, Gigi Becali ne-a oferit un răspuns misterios și a spus că nici măcar nu știe despre de este vorba, spunând este posibil ca Luțu să se fi aflat la volan:</p>
<blockquote><p>Acum am ieșit de la biserică! Ce mașină, tată? Eu sunt cu aia neagră, aia nouă e parcată la Palat. Poate Luțu, nu știu!”, a declarat Gigi Becali pentru <span>ProSport</span>.</p></blockquote>
<p>În ciuda celor declarate de Gigi Becali, imaginile care pot fi văzute în galeria foto a articolului îl arată pe patronul FCSB, la palat, lângă bolidul său cel nou, albastru, care a fost implicat în coliziunea descrisă mai sus. În aceleași imagini pot fi văzute și celelalte două autoturisme avariate.</p>
<p>Trebuie precizat că Gigi Becali conduce cu permis de grefă, după ce a contestat decizia reținerii documentului principal. La începutul lunii mai, la doar câteva săptămâni distanță după achiziția noului Rolls-Royce, <span>Gigi Becali a rămas fără permisul de conducere, după ce a fost depistat de aparatul radar cu o viteză</span> net superioară celei admise de lege pe tronsonul pe care se afla.</p>
<h2><span>Gigi Becali e coșmarul asiguratorilor</span></h2>
<p>Revenind la accidentul de joi, din câte se pare, între Gigi Becali și șoferul care ar fi vinovat pentru producerea accidentului se va încheia o constatare amiabilă. În acest context, firma de asigurări va fi responsabilă pentru acoperirea cheltuielilor de reparație ale Rolls-Royce-ului.</p>
<p><span>Gigi Becali poate spune că este un adevărat coșmar pentru asiguratori</span>, având în vedere că Rolls-Royce-ul său vechi, cel negru, a fost implicat în mai multe accidente pe parcursul anilor 2023 și 2024.</p>

]]></description>
    </item>
    <item>
      <title>Ion Țiriac, lovitură grandioasă de sute de milioane de euro. „Va fi de departe cea mai mare din Europa”</title>
      <link>https://www.prosport.ro/diverse/ion-tiriac-lovitura-grandioasa-de-sute-de-milioane-de-euro-va-fi-de-departe-cea-mai-mare-din-europa-20170937</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-lovitura-grandioasa-de-sute-de-milioane-de-euro.-„Va-fi-de-departe-cea-mai-mare-din-Europa.webp"/><br/><p>Ion Țiriac este pe cale să dea o lovitură fabuloasă de sute de milioane de euro și să deschidă în viitorul apropiat la Otopeni o colecție cu 300 de mașini de lux.</p>
<p>Magnatul dezvăluie că noua galerie auto de la marginea Capitalei va fi „de departe, cea mai mare din Europa” pe segmentul automobilelor de epocă.</p>
<h2><span>O nouă lovitură marca Ion Țiriac. „Cea mai mare din Europa”</span></h2>
<p>Miliardarul este pe cale să dea în curând o nouă lovitură incredibilă de sute de milioane de euro și să deschidă la Otopeni o <span>colecție cu 300 de mașini de lux,</span> achiziționate de acestea de-a lungul ultimelor decenii.</p>
<p>Magnatul anunță că noua galerie auto de la marginea Capitalei va fi, de departe, cea mai mare de pe Bătrânul Continent, pe segmentul limuzinelor de epocă. Acolo unde vizitatorii să admire în România ceva ce nu mai există în altă parte.</p>
<p>„Onest ca să fiu, că până acum am tot mințit, nu cred că s-au mai adunat 21 de Ferrari din epoci atât de diferite precum cele care sunt astăzi aici. Nici directorul nu le-a auzit pornite pe toate. Asta e colecția, în fiecare zi progresează un pic.</p>
<p>Foarte probabil într-un viitor apropiat o să vedeți macheta următoarei colecții. Trebuie să o închidem, trei luni n-avem cum să facem altceva. O să fie de departe cea mai mare din Europa, 300 de mașini funcționabile toate. O primire mult mai fastuoasă, să facem ceva să se bucure oamenii când vin, că există și în România ceva ce nu există în altă parte”, a spus Ion Țiriac.</p>
<p><img alt="Sursa foto: Țiriac Collection" class="size-large wp-image-20147819" decoding="async" fetchpriority="high" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1400x778.jpg" srcset="https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1400x778.jpg 1400w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-768x427.jpg 768w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1536x853.jpg 1536w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa.jpg 1800w" width="1400"/></p>
<h2><span>Favorita magnatului. „Îmi place mai mult decât Ferrari”</span></h2>
<p>Ion Țiriac a rememorat modele la volanul cărora a fost de-a lungul anilor și care a fost <span>bolidul care i-a rămas la suflet</span>. Nu este vreun Ferrari, așa cum s-ar putea crede, ci un Daytona.</p>
<p>„Trebuie să-mi aduc și aminte pe care le-am condus. Una știu că am condus-o prin anii ’60, mi-a dat-o cineva la Roma. 308-ul l-am condus de mai multe ori, am avut vreo patru sau cinci bucăți. 400 I, Jody Sheckter (n.r – fost pilot) l-a cumpărat pentru mine. Am avut patru sau cinci Testarossa, tot dădeam înapoi câte una și luam una nouă.</p>
<p>Din păcate am făcut așa, pentru că astăzi valorează cel mai mult chiar primul model, cel cu o singură oglindă pe stânga. După aia, au progresat și ele. N-aș vrea să jignesc pe nimeni, dar mie-mi place mai mult Daytona decât Ferrari. Nici Monza nu e urâtă. Ceva spectaculos. Ferrari a rupt cu F40, dar fiecare e diferită”, a mai spus legendarul jucător de tenis.</p>
<p> </p>

]]></description>
    </item>
    <item>
      <title>Detalii picante din divorțul lui Dan Alexa. De ce l-ar fi înșelat soția, de fapt, cu milionarul Alex Bodi</title>
      <link>https://www.prosport.ro/diverse/detalii-picante-din-divortul-lui-dan-alexa-de-ce-l-ar-fi-inselat-sotia-de-fapt-cu-milionarul-alex-bodi-20170879</link>
      <description><![CDATA[<img src="https://www.prosport.ro/wp-content/uploads/2025/05/Detalii-picante-din-divortul-lui-Dan-Alexa.-De-ce-l-ar-fi-inselat-sotia-de-fapt-cu-milionarul-Alex-Bodi.jpeg"/><br/><p>Apar noi detalii incredibile despre divorțul care a zguduit lumea fotbalului și a showbiz-ului autohton, cel dintre Dan Alexa și soția sa Andrada.</p>
<p>Se pare că, nevasta antrenorului l-a înșelat pe antrenorul de la CS Tunari cu milionarul Alex Bodi nu pentru „iubire și cadouri”, ci și pentru simpla „plăcere”.</p>
<h2><span>Apar noi detalii picante din divorțul cu năbădăi al lui Dan Alexa. De ce soției Andrada i-au fugit ochii după milionarul Alex Bodi</span></h2>
<p>Noi detalii picante apar în peisaj despre separarea „pe nepusă pe masă” care a luat prin suprindere pe toată lumea, cea dintre antrenorul Dan Alexa și soția sa Andrada.</p>
<p>Se pare că, nevasta celui poreclit „Chirurgul” <span>l-ar fi înșelat cu milionarul</span> Alex Bodi nu pentru „iubire și cadouri”, ci și pentru simpla „plăcere”.</p>
<p>Cât timp Dan Alexa era plecat în Asia Express, soția sa își făcea de cap cu Alex Bodi. Nimeni nu a bănuit că bruneta cuminte a fostului fotbalist, cum era percepută până acum, ar fi „fără prejudecăți” în viața reală.</p>
<p>„După ce Alexa a plecat la Asia Express, Andrada a început să-l caute tot mai des pe Bodi. Nu era vorba de iubire sau de cadouri, ci pur și simplu de plăcere. Se întâlneau când avea ocazia, fără promisiuni, fără angajamente. Asta căuta”, au declarat sursele <span>CANCAN.RO.</span></p>
<p><img alt="Sursa: Mediafax Foto 10.05.2025" class="size-large wp-image-20167365" decoding="async" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Reactia-lui-Dan-Alexa-dupa-ce-sotia-lui-a-fost-filmata-iesind-de-la-milionarul-Alex-Bodi-Barbatia-nu-se-masoara-in-masa-musculara-si-nici-in-valoarea-bolidului-1400x778.jpg" srcset="https://www.prosport.ro/wp-content/uploads/2025/05/Reactia-lui-Dan-Alexa-dupa-ce-sotia-lui-a-fost-filmata-iesind-de-la-milionarul-Alex-Bodi-Barbatia-nu-se-masoara-in-masa-musculara-si-nici-in-valoarea-bolidului-1400x778.jpg 1400w, https://www.prosport.ro/wp-content/uploads/2025/05/Reactia-lui-Dan-Alexa-dupa-ce-sotia-lui-a-fost-filmata-iesind-de-la-milionarul-Alex-Bodi-Barbatia-nu-se-masoara-in-masa-musculara-si-nici-in-valoarea-bolidului-768x427.jpg 768w, https://www.prosport.ro/wp-content/uploads/2025/05/Reactia-lui-Dan-Alexa-dupa-ce-sotia-lui-a-fost-filmata-iesind-de-la-milionarul-Alex-Bodi-Barbatia-nu-se-masoara-in-masa-musculara-si-nici-in-valoarea-bolidului-1536x853.jpg 1536w, https://www.prosport.ro/wp-content/uploads/2025/05/Reactia-lui-Dan-Alexa-dupa-ce-sotia-lui-a-fost-filmata-iesind-de-la-milionarul-Alex-Bodi-Barbatia-nu-se-masoara-in-masa-musculara-si-nici-in-valoarea-bolidului.jpg 1800w" width="1400"/></p>
<h2><span>„Chirurgul” a răbufnit pe Instagram. „Bărbăția nu se cântărește în masă musculară și nici în valoarea bolidului”</span></h2>
<p>Chiar dacă au împreună un băiețel, Dan Alexa a anunțat de curând că divorțează de Andrada, cu care s-a căsătorit în urmă cu șase ani, după ce a văzut imaginile cu <span>soția sa ieșind din vila</span> lui Alex Bodi. Fostul fotbalist de la Poli Timișoara, Rapid și Dinamo trece astfel prin al doilea divorț, după ce în 2016 s-a despărțit de Izabela, cu care are doi copii. Acum, Alexa nu a mai suportat infidelitatea soției sale și a postat un mesaj dur pe rețelele sociale la adresa lui Bodi.</p>
<p>„Nu obișnuiesc să scriu pentru oameni care nu citesc, dar uneori tăcerea e prea elegantă pentru cine n-o poate interpreta. Există personaje care, în absența oricărei verticalități reale, își construiesc imaginea din lanțuri cu diamante, tatuaje ostentative și o colecție de obiecte scumpe care, din păcate, nu includ și caracterul.</p>
<p>Când insulți oameni care își asumă cu demnitate prieteniile, care rămân prezenți lângă cei pe care îi respectă, chiar și când nu e confortabil, nu faci decât să-ți proiectezi propriul disconfort față de valori pe care nu le-ai înțeles niciodată.</p>
<p>Bărbăția nu se cântărește în masă musculară și nici în valoarea bolidului, iar respectul nu vine cu suma din cont, ci cu suma gesturilor mărunte, făcute în tăcere, fără aplauze. E ușor să ridici tonul, greu e să ridici nivelul.</p>
<p>E simplu să cumperi priviri, dar e imposibil să închiriezi suflete. Cât despre speculații, nu e treaba mea ce alegi să trăiești. Dar când teatrul din jurul tău devine mai strident decât adevărul, nu orientarea atrage atenția, ci modul disperat în care o disimulezi. Poți fugi de trecut, poți cumpăra viitorul, dar respectul nu e și nu va fi niciodată de vânzare”, a scris Dan Alexa, pe Instagram.</p>
<p> </p>
<p> </p>
<p> </p>

]]></description>
    </item>
    <item>
      <title>Dan Şucu a decis cui lasă imperiul imobiliar de sute de milioane de euro. Matei, fiul său cel mare, a intrat în prima afacere alături de patronul Rapidului</title>
      <link>https://www.prosport.ro/diverse/dan-sucu-a-decis-cui-lasa-imperiul-imobiliar-de-sute-de-milioane-de-euro-matei-fiul-sau-cel-mare-a-intrat-in-prima-afacere-alaturi-de-patronul-rapidului-20170858</link>
      <description><![CDATA[<img src="https://www.prosport.ro/wp-content/uploads/2025/05/Dan-Sucu-a-decis-cui-lasa-imperiul-imobiliar-de-sute-de-milioane-de-euro.-Matei-fiul-sau-cel-mare-a-intrat-in-prima-afacere-alaturi-de-patronul-Rapidului-1126x1400.jpg"/><br/><p>Dan Șucu, patronul de la Rapid și Genoa, a luat o decizie extrem de importantă în legătură cu imperiul său imobiliar cotat la sute de milioane de euro.</p>
<p>Magnatul de la Mobexpert și-a cooptat în premieră fiul cel mare, pe Dan-Matei Șucu, în afacerea ansamblului rezidențial pe care o dezvoltă în nordul Capitalei.</p>
<h2><span>Dan Şucu a decis ce face cu imperiul imobiliar de sute de milioane de euro. Băiatul cel mare a intrat și el în afacere</span></h2>
<p>Patronul de la Rapid și de la Genoa a luat o decizie radicală în cazul imperiul său imobiliar cotat la sute de milioane de euro. <span>Afaceristul de la Mobexpert </span>și-a cooptat în premieră fiul cel mare, pe Dan-Matei Șucu, în vârstă de doar 19 ani, în firma care dezvoltă faza a treia din ansamblului rezidențial care se ridică în partea de nord a Bucureștiului, scrie <span>profit.ro</span>.</p>
<p>Tânărul Dan-Matei Șucu a primit de la tatăl său 10% din firma Redport Properties Safir, în urma unei majorări de capital în care Dan Șucu a rămas cu 50%, iar Redport cu 40%. Până recent, firma era împărțită între Dan Șucu și Redport în proporție de 60%-40%.</p>
<p>Dan Șucu a pătruns ca un „buldozer” pe piața imobiliară abia în urmă cu doi ani, alături de dezvoltatorul imobiliar citat mai sus, deținut de avocatul Cosmin Savu-Cristescu și Meta Estate Trust.</p>
<p><img alt="" class="aligncenter size-large wp-image-19515664" decoding="async" height="956" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2022/09/dan-matei-sucu-1-1400x956.jpg" srcset="https://www.prosport.ro/wp-content/uploads/2022/09/dan-matei-sucu-1-1400x956.jpg 1400w, https://www.prosport.ro/wp-content/uploads/2022/09/dan-matei-sucu-1-768x525.jpg 768w, https://www.prosport.ro/wp-content/uploads/2022/09/dan-matei-sucu-1-1536x1049.jpg 1536w, https://www.prosport.ro/wp-content/uploads/2022/09/dan-matei-sucu-1.jpg 2048w" width="1400"/></p>
<h2><span>S-a lăsat de fotbal când era căpitanul echipei. „Am făcut o ședință ”</span></h2>
<p>Dan-Matei Șucu și-a încercat norocul în fotbal și a făcut parte din lotul de juniori mari ai clubului Rapid București, club patronat de tatăl său. A fost chiar căpitanul echipei pregătiă de Octavian Chihaia, dar <span>a luat decizia de a renunța la fotbal</span> pentru a se dedica în totalitate examenului de Bacalaureat.</p>
<p>Puștiul semnat în luna septembrie a anul trecut primul său contract de jucător profesionist, dar asta nu l-a împiedicat să spună stop și să se implice în afacerile părintelui său.</p>
<p>„Dan a făcut fotbal de performanță. În clasa a XII-a, pentru că se apropiau examenele, a decis să renunțe la fotbal și s-a dedicat școlii. A terminat cu brio, a luat note foarte, foarte bune și a fost acceptat în străinătate, în Anglia și la Madrid.</p>
<p>În ultima zi de examen l-am chemat, am făcut o ședință și i-am spus că există și varianta de a rămâne în România, la ASE, și în timpul liber să lucreze în firmele tatălui său. Copilul e bun, muncitor. I-am convertit notele la vremea respectivă și a intrat cu 9,80. Ba mai mult, ne-a anunțat acum de la facultate că a primit și bursă.</p>
<p>A decis să doneze bursa unui alt copil care are nevoie, dar, una peste alta, e un copil foarte serios și muncitor. El s-a lăsat de fotbal pentru a se focusa pe studii”, a declarat Diana Șucu, potrivit <span>sport.ro</span>.</p>

]]></description>
    </item>
  </channel>
</rss>
