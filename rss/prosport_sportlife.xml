<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Bijuteria” de 130.000.000 de euro din Iaşi va avea piscină semi-olimpică. Noul mall a fost construit pe o suprafață de 110.000 de metri pătrați</title>
      <link>https://www.prosport.ro/diverse/bijuteria-de-130-000-000-de-euro-din-iasi-va-avea-piscina-semi-olimpica-noul-mall-a-fost-construit-pe-o-suprafata-de-110-000-de-metri-patrati-20147437</link>
      <description><![CDATA[<img src="https://www.prosport.ro/wp-content/uploads/2025/04/Mall-Moldova-1400x788.jpg"/><br/><p>Mall Moldova, cel mai nou centru comercial din nord-estul României, va fi inaugurat joi, 17 aprilie, și se întinde pe o suprafață de 110.000 de metri pătrați.</p>
<p>Noul mall din Iași a costat 130.000.000 de euro și va fi dotat cu cel mai mare cinematograf din respectiva zonă a țării, dar și cu o piscină semi-olimpică.</p>
<h2><span>Noul Mall Moldova din Copou a costat 130 de milioane de euro și va beneficia de piscină semi-olimpică</span></h2>
<p>Joi, 17 aprilie, Mall Moldova, cel mai nou și totodată cel mai spectaculos centru comercial din nord-estul României, își va deschide porțile.<br/>
Noul mall din Iași a costat 130.000.000 de euro și se întinde pe o suprafață vastă, de circa 110.000 de metri pătrați. Pe lângă mule alte facilități de shopping, divertisment și relaxare, acesta va fi dotat cu cel mai mare cinematograf din respectiva zonă a țării, dar și cu o piscină semi-olimpică.</p>
<p>„Suntem bucuroși că odată cu apariția Mall Moldova la Iași aducem locuitorilor din zonă mai multe opțiuni de shopping și branduri aflate în premieră în regiunea Moldovei. De asemenea, o componentă importantă a proiectului este cea de entertainment, care vine cu un cinema nou și cu un spațiu de joacă uriaș.</p>
<p>Zonele de food &amp; leisure vor oferi o varietate de operatori, mulți dintre ei fiind noi, iar pe cei care pun stilul de viață activ pe primul loc îi așteptăm cu o sală de fitness care include printre multe alte facilități și o piscină semi-olimpică.</p>
<p>Mall Moldova este un proiect ambițios, creat pentru a deveni punctul de referință al retail-ului din regiune, și ne dorim să putem oferi vizitatorilor noștri o experiență completă de shopping și relaxare”, a declarat Mihaela Adam, Asset Manager Mall Moldova Iași, potrivit <span>mallmoldova.r</span>o.</p>
<h2><span>Zeci de branduri internaționale în premieră la Iași</span></h2>
<p>Amplasat pe fostul ERA Shopping Park din zona Păcurari, noul mall aduce în premieră la Iași 50 de branduri internaționale, dintr-un total de peste 250 de magazine.</p>
<p>Mall Moldova redefinește standardele retail-ului modern printr-o mare varietate de magazine de îmbrăcăminte, încălțăminte, articole sportive și jucării, la care se adaugă branduri cunoscute cu produse de înfrumusețare și de sănătate, care își fac debutul în regiunea Moldovei.</p>
<p>Noul centru comercial impresionează și prin inovațiile arhitecturale, cum ar fi și parcarea de 3.500 de locuri de pe acoperiș, ce oferă acces direct către zona de food court, cea care vine cu un design unic în țara noastră și o diversitate gastronomică, cu peste 30 de concepte și 2.500 de locuri de luat masa.</p>

]]></description>
    </item>
    <item>
      <title>Au crezut că a murit. Milionarul, distrus de droguri şi alcool, şi-a povestit calvarul: „Luam orice”</title>
      <link>https://www.prosport.ro/diverse/au-crezut-ca-a-murit-milionarul-distrus-de-droguri-si-alcool-si-a-povestit-calvarul-luam-orice-20147482</link>
      <description><![CDATA[<img src="https://www.prosport.ro/wp-content/uploads/2025/04/Au-crezut-ca-a-murit.-Milionarul-distrus-de-droguri-si-alcool-si-a-povestit-calvarul-„Luam-orice.jpg"/><br/><p>Considerat „minunea rugby-ului”, un milionar a dus o luptă aprigă pentru a scăpa de dependența de droguri și băutură, iar acum e aproape de o revenire incredibilă când și colegii lui îl credeau mort.</p>
<p>James O’Connor a fost o mare speranță a acestui sport în urmă cu mai bine de 12 ani, atunci când era supranumit „băiatul de aur”. Incidentele din viața extrasportivă au făcut ca australianul să fie exclus din echipa națională, urmând numeroase scandaluri și conflicte iscate de dependența de băutură și droguri.</p>
<h2><span>James O’Connor, gata să „renască” după cea mai tumultoasă perioadă a vieții</span></h2>
<p>Cel supranumit „băiatul de aur” până în 2013 a ajuns să fie de nerecunoscut chiar și de către colegii săi. Acum, James O’Connor povestește experiențele pe care le-a avut și chiar un moment în care colegii de echipă au crezut că a murit.</p>
<p>Scandalurile și regresul carierei sale au început în 2013, atunci când a fost protagonistul unui incident pe aeroportul din Perth. Patru ani mai târziu a fost arestat după ce a fost prins <span>cumpărând droguri</span> alături de Ali Williams, un jucător de rugby de la Noua Zeelandă.</p>
<blockquote><p>„A fost greu, a fost îngrozitor, pentru că nimeni nu vorbea engleză acolo, iar franceza mea era decentă. În prima noapte, cineva s-a murdărit cu fecale pe mâini și a frecat totul pe perete. A fost o altă experiență în care am atins fundul sacului.”, a spus James O’Connor, relatează <span>Marca. </span></p></blockquote>
<p>Dependența de alcool și droguri era atât de mare încât bărbatul ajunsese să ia orice avea la îndemână.</p>
<blockquote><p>„Eram într-un loc foarte întunecat, luam totul, de la medicamente eliberate pe bază de rețetă la medicamente și alcool… Eram slăbit pentru că aveam corpul rupt. Nu mă antrenam, nu mâncam bine, nu dormeam bine, mental nu eram într-un loc bun. Nu știu cum am putut să joc rugby profesionist. Jucam non-stop., dar totuși am jucat mult rugby”, a dezvăluit sportivul.</p></blockquote>
<p>Colegii săi au crezut că a murit în timpul unei călătorii cu autocarul echipei, după ce a suferit o criză din cauza unei lovituri puternice și a consumului de droguri.</p>
<article class="text-token-text-primary w-full" data-scroll-anchor="true" data-testid="conversation-turn-332" dir="auto">
<div class="text-base my-auto mx-auto py-5 [--thread-content-margin:--spacing(4)] @[37rem]:[--thread-content-margin:--spacing(6)] @[70rem]:[--thread-content-margin:--spacing(12)] px-(--thread-content-margin)">
<div class="[--thread-content-max-width:32rem] @[34rem]:[--thread-content-max-width:40rem] @[64rem]:[--thread-content-max-width:48rem] mx-auto flex max-w-(--thread-content-max-width) flex-1 text-base gap-4 md:gap-5 lg:gap-6 group/turn-messages focus-visible:outline-hidden" tabindex="-1">
<div class="group/conversation-turn relative flex w-full min-w-0 flex-col agent-turn">
<div class="relative flex-col gap-1 md:gap-3">
<div class="flex max-w-full flex-col grow">
<div class="min-h-8 text-message relative flex w-full flex-col items-end gap-2 text-start break-words whitespace-normal [.text-message+&amp;]:mt-5" data-message-author-role="assistant" data-message-id="0306606e-2580-4a50-9a7f-ee553709200c" data-message-model-slug="gpt-4o" dir="auto">
<div class="flex w-full flex-col gap-1 empty:hidden first:pt-[3px]">
<div class="markdown prose dark:prose-invert w-full break-words light">
<p class="" data-end="510" data-start="0">„Nu-mi amintesc prea bine, așa că pentru mine nu a fost chiar atât de haotic, dar da, a fost destul de haos după aceea. Cred că oamenii au fost traumatizați, îmi amintesc că Delon Armitage a spus: «Am crezut că ai murit». A fost o nebunie, așa că da, a fost destul de haotic și acela a fost primul semnal de alarmă când m-am gândit: «Bine, trebuie să mă controlez puțin». Atunci a fost doar puțin, iar apoi s-a întâmplat din nou și am gândit: «Bine, naiba, e clar»”, a adăugat O’Connor.</p>
</div>
</div>
</div>
</div>
</div>
</div>
</div>
</div>
</article>
<p data-end="510" data-start="0">În cele din urmă, bărbatul a decis că nu mai poate continua așa și a apelat la specialiști. A reușit să scape de viciile care erau să îi pună capăt nu doar carierei ci și vieții, iar acum a revenit în formă maximă pe teren. James O’Connor se gândește serios și la o posibilă revenire la naționala Australiei.</p>

]]></description>
    </item>
    <item>
      <title>Georgina Rodriguez a atras toate privirile, după ce a dansat salsa într-o pereche de colanți de culoare roz</title>
      <link>https://www.prosport.ro/diverse/georgina-rodriguez-a-atras-toate-privirile-dupa-ce-a-dansat-salsa-intr-o-pereche-de-colanti-de-culoare-roz-20147444</link>
      <description><![CDATA[<img src="https://www.prosport.ro/wp-content/uploads/2025/04/Georgina-Rodriguez-a-atras-toate-privirile-dupa-ce-a-dansat-salsa-intr-o-pereche-de-colanti-de-culoare-roz.jpg"/><br/><p>Toate privirile au fost ațintite asupra Georginei Rodriguez, după ce a dansat salsa într-o pereche de colanți care i-au scos în evidență formele de invidiat.</p>
<p>Partenera lui Cristiano Ronaldo face ravagii la fiecare apariție în public. Rodrina Rodriguez are grijă să arate perfect pentru starul portughez, iar recent a apărut într-un videoclip în care dansează salsa, cu care a stârnit imaginația fanilor.</p>
<h2><span>Georgina Rodriguez atrage toate privirile în pași de dans într-o pereche de colanți de culoare roz</span></h2>
<p>Fotomodelul argentinian reușește de fiecare dată să fie în lumina reflectoarelor, chiar și atunci când repetă în pași de dans. Partenera din ultimii ani a lui Cristiano Ronaldo arată superb într-o ținută care atrage toate privirile, purtând jambiere, tocuri și colanți de culoare roz. Un scurt clip circulă pe rețelele de socializare în care Georgina dansează superb și nici nu pare că depune efort să mențină ritmul de salsa.</p>
<p>Femeia e înconjurată de oglinzi, muzica la maximum și mișcă șoldurile pe un ritm bine exersat alături de instructorul de dans. De regulă, ea iese în evidență prin ținute extravagante sau viața sănătoasă pe care le-o oferă și copiilor săi. De această dată totul este însă despre mișcare, senzualitate și ritm.</p>
<h2><span>Fanii sunt înnebuniți după aparițiile răvășitoare ale fotomodelului: „definiția eleganței și grației”</span></h2>
<p>În urmă cu câteva zile, partenera lui Ronaldo a distribuit imagini din vacanță în care apare într-un costum de baie ce îi scoate în evidență formele. <span>Fanii fotomodelului i-au transmis</span> numai mesaje de bine și numeroase complimente.</p>
<p>„Georgina este mai frumoasă an de an”, „Georgina, tu ești definiția eleganței și grației”, „Cea mai frumoasă femeie din lume ești tu” au fost doar câteva dintre comentariile fanilor la adresa partenerei lui Cristiano Ronaldo.</p>
<p>Deși cei doi nu sunt căsătoriți cu acte în regulă, în ultima vreme Ronaldo se referă la partenera sa ca fiind „soția”.</p>
<p>„E o mare plăcere să câștig acest trofeu. Fiul meu cel mare este aici, soția mea este aici”, a spus portughezul, conform <span>The Sun.</span></p>
<p>Ronaldo și Georgina formează un cuplu de aproape zece ani și au împreună doi copii, Alana Martina (8 ani) și Bella (2 ani). Starul portughez mai are și alți trei copii, gemenii Eva și Mateo (7 ani) și Cristiano Ronaldo Junior.</p>
<blockquote><p>„I-am spus mereu că se va întâmpla când se produce acel click. Când se vor așeza toate lucrurile din viața noastră, iar ea știe la ce mă refer. Ar putea să se întâmple într-o lună, în șase luni sau într-un an. Sunt 1.000% sigur că se va întâmpla”, a dezvăluit portughezul legat de cererea în căsătorie, în cadrul documentarului „I am Georgina”.</p></blockquote>

]]></description>
    </item>
    <item>
      <title>Ce s-a întâmplat în minutul 9 al meciului pe care l-a jucat fosta echipă din China a lui Boupendza</title>
      <link>https://www.prosport.ro/sport-life/ce-s-a-intamplat-in-minutul-9-al-meciului-pe-care-l-a-jucat-fosta-echipa-din-china-a-lui-boupendza-20147452</link>
      <description><![CDATA[<img src="https://www.prosport.ro/wp-content/uploads/2025/04/Ce-s-a-intamplat-in-minutul-9-al-meciului-pe-care-l-a-jucat-fosta-echipa-din-China-a-lui-Boupendza-1400x970.jpg"/><br/><p>Aaron Boupendza, care a murit miercuri, la vârsta de 28 de ani, a fost omagiat de fanii formației chineze pentru care evolua, Zhejiang FC.</p>
<p>Fostul fotbalist al Rapidului a avut parte de un sfârșit tragic, căzând de la etajul 11 al unui bloc. Autoritățile au în acest moment pe masă toate cele trei scenarii posibile – sinucidere, omucidere sau accident. Jurnaliștii din Turcia au notat că însuși fratele gabonezului ar putea fi responsabil pentru această tragedie.</p>
<p>În ciuda faptului că Aaron Boupendza a încetat din viață miercuri, echipa sa din China, Zhejiang FC, a disputat meciul pe care îl avea programat în aceeași zi.</p>
<h2><span>Aaron Boupendza, omagiat de fanii lui Zhejiang FC la meciul jucat chiar în ziua morții fostului atacant de la Rapid</span></h2>
<p>Zhejiang FC a disputat, în ciuda reacțiilor negative din mediul online, meciul cu Meizhou Hakka FC la scurt timp după anunțul morții fulgerătoare a lui Aaron Boupendza.</p>
<p>Chinezii au fost criticați din cauza faptului că au acceptat să dispute partida, însă fanii au luat drumul stadionului, unde i-au adus un ultim omagiu fotbalistului din Gabon.</p>
<p>Fanii lui Zhejiang FC și-au aprins lanternele de la telefoane și i-au scandat numele lui Boupendza. Totul s-a petrecut în minutul 9, număr pe care fostul fotbalist al formației de lângă Podul Grant îl purta pe tricou.</p>
<blockquote class="twitter-tweet" data-media-max-width="560">
<p dir="ltr" lang="en">Chinese social media video shows #ZhejiangFC fans chanting #AaronBoupendza‘s name at the 9th minute — his shirt number at Zhejiang FC — in the CSL match against Meizhou Hakka FC, which had started as scheduled. There has been no official confirmation from local authorities or the… https://t.co/grHc5imWBQ pic.twitter.com/MATN2uRtnh</p>
<p>— ShanghaiEye🚀official (@ShanghaiEye) April 16, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Marius Șumudică a fost copleșit de emoții când a aflat că Aaron Boupendza a murit</span></h2>
<p>Marius Șumudică, omul care a insistat pentru aducerea lui Aaron Boupendza la Rapid, a izbucnit în plâns în momentul când vorbea despre anunțul morții fostului său elev.</p>
<p>„Sunt bulversat total. Mi-a zis cineva de la club că a vorbit cu agentul lui. O să pregătim ceva la următorul meci pentru el, nu știu. Chiar nu mai pot vorbi, te rog să mă înțelegi.</p>
<p>Era ca și copilul meu. Nici nu pot să îmi stăpânesc lacrimile. Era născut în aceeași zi, aceeași lună și același an cu băiatul meu (n.r. începe să plângă).</p>
<p>Pentru mine este o lovitură enormă. Aaron a fost un jucător pe care mi l-am dorit foarte mult. Cuvintele sunt de prisos. Chiar nu știu ce să mai zic”, a spus Marius Șumudică, citat de publicația <span>Fanatik</span>.</p>

]]></description>
    </item>
    <item>
      <title>Ce înseamnă pentru Diana Şucu gestul milionarului Dan Şucu, care i-a sărutat mâinile în timpul meciului Verona – Genoa</title>
      <link>https://www.prosport.ro/diverse/ce-inseamna-pentru-diana-sucu-gestul-milionarului-dan-sucu-care-i-a-sarutat-mainile-in-timpul-meciului-verona-genoa-20147392</link>
      <description><![CDATA[<img src="https://www.prosport.ro/wp-content/uploads/2025/04/Ce-inseamna-pentru-Diana-Sucu-gestul-milionarului-Dan-Sucu-care-i-a-sarutat-mainile-in-timpul-meciului-Verona-Genoa.jpg"/><br/><p>Diana Șucu a urmărit alături de soțul său, Dan Șucu, meciul Verona – Genoa. Cei doi au fost protagoniștii unui moment emoționant pe care soția milionarului l-a distribuit pe rețelele de socializare.</p>
<p>Dan Șucu a fost alături de soția sa în Italia pentru a asista la meciul echipei preluate de afaceristul român la finalul anului trecut. Genoa a remizat în deplasarea de la Verona, 0-0, dar un <span>moment a eclipsat </span>întreaga partidă, iar Diana Șucu a precizat ce înseamnă pentru ea gestul făcut de soțul său, cel în care i-a sărutat mâinile în timpul partidei.</p>
<h2><span>Diana Șucu, moment emoționant alături de soțul său pe stadion: „E o promisiune”</span></h2>
<p>Dan și Diana Șucu trăiesc o poveste de dragoste de mai bine de 20 de ani. Cei doi s-au cunoscut în perioada în care afaceristul divorța de prima soție, cea alături de care a lansat un celebru lanț de magazine de mobilă. La doar șapte luni de la prima întâlnire, Dan Șucu „și-a luat inima în dinți” și a cerut-o de soție pe cea care avea să fie mama a doi copii.</p>
<p>Chiar și după 20 de ani, cei doi își afișează afecțiunea unui față de celălalt și trăiesc dragostea ca în primele zile de când s-au cunoscut. Cei doi au fost surprinși în lojă la meciul Verona – Genoa în timp ce Dan Șucu îi săruta mâinile soției sale. Ea a distribuit imaginea pe rețelele de socializare alături de un mesaj prin care arată ce simte de fapt atunci când soțul îi este aproape.</p>
<blockquote><p>„Când îți sărută mâinile, nu e doar gest de iubire, e promisiunea că le va ține mereu strâns”, e mesajul transmis de Diana Șucu la poza în care e surprinsă alături de soțul său într-un moment romantic.</p></blockquote>
<h2><span>Diana Șucu a infirmat zvonurile potrivit cărora ea ar fi fost cea care a dus la separarea lui Dan Șucu de prima soție</span></h2>
<p><span>Dan Șucu s-a afișat </span>alături de actuala soție încă din perioada în care procesul cu prima soție nu era încheiat, la capătul căruia Camelia Șucu a primit 45 de milioane de euro. La acea vreme au apărut zvonuri potrivit cărora Diana era mărul discordiei dintre Dan și Camelia Șucu, zvonuri infirmate de soția milionarului.</p>
<p>„Este o minciună!!! Dan a luat decizia de a pune punct acelei căsnicii, în 2003, în decembrie, după ce i s-a întâmplat ceva îngrozitor, undeva în Austria. Pe 2 ianuarie s-a reîntors în România, și-a făcut bagajele și s-a mutat din casa închiriată, unde stăteau ei în acea perioadă, la Snagov. Apoi, a cunoscut pe cineva alături de care a stat un an și jumătate, o doamnă foarte serioasă. Omul a avut viața trăită în această perioadă, cu vacanțe, sărbători, etc. De asemenea, fetele lui Dan au acceptat-o pe doamna respectivă, bănuiesc fără nicio rezervă, din moment ce își petreceau vacanțele împreună”, a explicat Diana Șucu în<span> Cancan.</span></p>

]]></description>
    </item>
  </channel>
</rss>
