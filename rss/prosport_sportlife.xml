<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imaginile cu legendara femeie din ring, considerate „prea hot pentru internet”</title>
      <link>https://www.prosport.ro/diverse/imaginile-cu-legendara-femeie-din-ring-considerate-prea-hot-pentru-internet-20302460</link>
      <description><![CDATA[<img src="https://www.prosport.ro//wp-content/uploads/2025/10/Imaginile-cu-legendara-femeie-din-ring-considerate-„prea-hot-pentru-internet-1400x923.png"/><br/><p>Brittney Palmer (38 de ani), femeia din ring care s-a ales cu supranumele de „Zeița din UFC”, a postat noi imagini provocatoare pe platformele de socializare, iar internauții le-au considerat „prea hot”.</p>
<p>Doar pe pagina oficială de Instagram, tânăra din San Diego, California, SUA, beneficiază de o comunitate de peste 1.1 milioane de persoane.</p>
<h2><span>Brittney Palmer, modelul care a scris istorie în ringul UFC, a încins din nou internetul</span></h2>
<p>Brittney Palmer le este cunoscută pasionaților de arte marțiale mixte, însă nu pentru că ar fi o <span>luptătoare din UFC, așa cum a fost Diana Belbiță</span>, ci pentru că este o „fată de ring”. Pe scurt, ea se numără printre cele care intră în octagon cu pancartele pe care sunt trecute rundele.</p>
<p>Însă, așa cum am precizat deja, nu este o oarecare, ci cea mai faimoasă, motiv pentru care <span>s-a și ales cu supranumele de „Zeița din UFC”</span>.</p>
<p>În vârstă de 38 de ani și cu o lungă carieră în modeling, Brittney Palmer a ajuns să fie o figură importantă și pe platformele de socializare. Spre exemplu, doar pe Instagram, americanca beneficiază de o comunitate de peste 1.1 milioane de persoane.</p>
<p>Acolo postează imagini provocatoare și nu numai, iar cele mai apreciate postări ale ei au chiar și câteva zeci de mii de „like-uri”.</p>
<p>De curând, ea a ajuns în atenția tabloidului britanic <span>The Sun</span>, după ce a postat o fotografie în lenjerie intimă, considerată de internauți „prea hot”.</p>
<p>„Legenda UFC Brittney Palmer arată impecabil în lenjerie sexy, într-o ședință foto considerată prea sexy pentru internet”, a titrat The Sun.</p>
<h2><span>Jurnaliștii britanici au selectat cele mai tari reacții ale urmăritorilor lui Brittney Palmer</span></h2>
<p>În continuarea materialului prezent pe tabloidul britanic, jurnaliștii au prezentat și o selecție de comentarii lăsate de internauți la postarea lui Brittney.</p>
<p>„Frumoasă” / „Uluitoare” / „Ești atât de frumoasă Brittney” / „Ești absolut superbă” / „Prea hot pentru internet”, sunt câteva dintre complimentele pe care le-a primit „Zeița din UFC”.</p>
<p>Revenind la lucrurile care contează cu adevărat, respectiv la cariera tinerei, The Sun scrie că Brittney Palmer a semnat cu UFC în 2007, adică în urmă cu aproximativ 20 de ani!</p>
<p>De atunci, ea a fost desemnată cea mai tare „fată de ring a anului”, la gala World MMA Awards, de nu mai puțin de cinci ori, în 2012, 2013, 2019, 2022 și 2023.</p>
<p>„Am făcut asta mult timp și mereu am primit aceeași întrebare: «Când o să te retragi? Când o să lași locul unei alte fete?»,. Am 36 de ani. Mereu am spus că, în momentul în care cariera mea artistică va ajunge la același nivel cu cea din UFC și nu voi mai putea să mă dedic în mod egal ambelor, va trebui să iau o decizie. Și acel moment a sosit. Pur și simplu simți asta”, a declarat Brittney Palmer, în 2023, atunci când a decis să renunțe la cariera de „fată de ring”.</p>

]]></description>
    </item>
    <item>
      <title>Mitică Dragomir dă un nou tun imobiliar în cea mai scumpă zonă a Bucureștiului. Face apartamente de 1.000.000 de euro bucata: „Blocuri inteligente. Lux mare, ușă cu amprentă facială”</title>
      <link>https://www.prosport.ro/diverse/mitica-dragomir-da-un-nou-tun-imobiliar-in-cea-mai-scumpa-zona-a-bucurestiului-face-apartamente-de-1-000-000-de-euro-bucata-blocuri-inteligente-lux-mare-usa-cu-amprenta-faciala-20302513</link>
      <description><![CDATA[<img src="https://www.prosport.ro//wp-content/uploads/2025/10/Mitica-Dragomir-da-un-nou-tun-imobiliar-in-cea-mai-scumpa-zona-a-Bucurestiului.-Face-apartamente-de-1.000.000-de-euro-bucata-scaled-e1760869354131-1400x873.jpg"/><br/><p>Dumitru Dragomir, fostul șef al LPF, este pregătit să dea un nou tun financiar în Capitală, chiar într-o zonă de top.</p>
<p>Omul de afaceri pune la cale un proiect imobiliar uriaș în București, apartamentele sale urmând să se vândă cu un milion de euro bucata.</p>
<h2><span>Mitică Dragomir dă un nou tun imobiliar în cea mai scumpă zonă a Bucureștiului. Face apartamente de 1.000.000 de euro bucata: „Blocuri inteligente. Lux mare, ușă cu amprentă facială”</span></h2>
<p>Dumitru Dragomir, fostul președinte al Ligii Profesioniste de Fotbal, a dezvăluit recent detalii despre noul său <span>proiect imobiliar de lux</span>, amplasat într-una dintre cele mai exclusiviste zone ale Capitalei, intrarea pe strada Iancu Nicolae, în apropierea Grădinii Zoologice.</p>
<p>Potrivit declarațiilor sale, proiectul cuprinde 330 de locuințe inteligente într-un ansamblu și 25 de apartamente de mare lux într-o altă clădire, cu prețuri ce pornesc de la 4.000-5.000 de euro pe metru pătrat.</p>
<p>Fostul șef al LPF a descris proiectul ca fiind cel mai important al său de până acum și speră să le aducă bucureștenilor un stil de viață luxos, asemănător cu cel din Paris sau Londra.</p>
<p>„M-am apucat de proiectul acela cu blocuri inteligente. Fac 330 într-o parte și 25 de apartamente mare lux în altă parte, la intrarea pe strada Iancu Nicolae. Preţul este de 4- 5. 000 de euro metru pătrat.</p>
<p>Cel mai mic apartament din ăsta are 122 metri pătraţi. Cel mai mare, cu cinci camere, are 200 metri pătraţi. Adică vine prețul cam un milion de euro”, a spus Dumitru Dragomir, potrivit <span>Fanatik</span>.</p>
<h2><span>Dumitru Dragomir, detalii despre cel mai mare proiect al său: „Fac cel mai tare bloc!”</span></h2>
<p>De asemenea, Dumitru Dragomir a oferit detalii despre cât de multe facilități vor avea locuitorii apartamentelor sale.</p>
<p>„Ăsta este etalonul vieții mele. Fac cel mai tare bloc în cea mai bună zonă a Bucureștiului. Este amplasat unde e rondul de intrare pe strada Iancu Nicolae când vii dinspre București. În stânga te duci la Grădina Zoologică, în dreapta este o parcare. În parcarea aceea, terenul acela l-am luat eu. A fost un litigiu de zece ani.</p>
<p>Acum este în faza de proiect, dar fac acolo un lux cum nu există în București. Fac ca cele mai luxoase apartamente, comparabile cu cele de la Paris sau de la Londra.</p>
<p>Fac blocuri inteligente, adică îți reglezi căldura pe care vrei să o ai în casă încă de pe drum. Acum și eu și fiu-meu avem experiență pe imobiliare, am făcut destule blocuri și știm cu ce se mănâncă luxul. Facem apartamente la care uşa se deschide după figură, după amprentă”, a mai declarat Dumitru Dragomir, potrivit aceleiași surse.</p>

]]></description>
    </item>
    <item>
      <title>Fugită de zeci de ani în SUA, Nadia Comăneci a avut o surpriză imensă când a văzut cum arată acum Brașovul. Ce a descoperit legendara sportivă: „Cea mai mare din România”</title>
      <link>https://www.prosport.ro/alte-sporturi/gimnastica/fugita-de-zeci-de-ani-in-sua-nadia-comaneci-a-avut-o-surpriza-imensa-cand-a-vazut-cum-arata-acum-brasovul-ce-a-descoperit-legendara-sportiva-cea-mai-mare-din-romania-20302436</link>
      <description><![CDATA[<img src="https://www.prosport.ro//wp-content/uploads/2025/10/Fugita-de-zeci-de-ani-in-SUA-Nadia-Comaneci-a-avut-o-surpriza-imensa-cand-a-vazut-cum-arata-acum-Brasovul.-Ce-a-descoperit-legendara-sportiva-1400x926.png"/><br/><p>Nadia Comăneci (63 de ani), multiplă campioană olimpică la gimnastică, este fugită de zeci de ani din România în Statele Unite ale Americii și a avut o surpriză imensă atunci când a văzut cum arată Brașovul în prezent.</p>
<p>„Zeița de la Montreal” s-a deplasat în orașul de sub Tâmpa, unde în 2026 va lua parte la un eveniment foarte important pentru sportul local.</p>
<h2><span>Brașovul a cucerit-o instant pe Nadia Comăneci. Ce a spus campioana olimpică, după aproape 40 de ani trăiți în SUA</span></h2>
<p>În 1989, cu doar câteva luni înainte de căderea regimului opresiv condus de dictatorul Nicolae Ceaușescu, <span>Nadia Comăneci a fugit din țară și a ales drept destinație SUA</span>.</p>
<p>Multipla campioană olimpică, legendă a gimnasticii internaționale, a devenit ulterior americancă în acte și s-a căsătorit cu Bart Conner, de asemenea multiplu medaliat olimpic.</p>
<p>De mulți ani de zile, <span>Nadia Comăneci trăiește într-o casă de aproximativ 400.000 de dolari care este situată în Norman</span>, un oraș de circa 100.000 de locuitori din statul Oklahoma.</p>
<p>„Zeița de la Montreal” își petrece majoritatea timpului în Statele Unite ale Americii, însă ia în continuare parte și la o mulțime de evenimente din Europa. Spre exemplu, în vara anului trecut, ea a fost prezentă la Jocurile Olimpice de la Paris în calitate de invitată specială a Comitetului Internațional Olimpic.</p>
<p>Pe de altă parte, așa cum era de așteptat, România este în continuare o destinație des frecventată de Nadia Comăneci, iar recent a făcut o vizită la Brașov. În 2026, prima gimnastă de 10 din istoria omenirii va lua parte la un eveniment important în orașul de sub Tâmpa, iar momentan a mers acolo doar pentru a se pune la punct cu ultimele detalii. Însă, ce a găsit a lăsat-o fără replică:</p>
<p>„Am revenit după câțiva ani la Brașov și sunt extrem de impresionată de această priveliște fantastică. L-am întâlnit pe domnul primar, care are un proiect fabulos, cea mai mare sală polivalentă din România. Abia aștept să o deschidem anul viitor, să tăiem panglica și să sărbătorim anul 2026, «Anul Nadia Comăneci»”, a declarat Nadia Comăneci, conform <span>HitFm.ro</span>.</p>
<h2><span>La ce s-a referit când a spus că va tăia panglica</span></h2>
<p>În 2026, la Brașov va fi inaugurată o nouă Sală Polivalentă, care va avea o capacitate de aproximativ 10.000 de locuri și va fi printre cele mai mari din țară. Proiectul este unul extrem de important pentru brașoveni, care doresc astfel să ducă sportul local la un cu totul alt nivel. Iar pentru a marca importanța deschiderii noii Săli Polivalente, autoritățile locale au decis să o invite pe Nadia Comăneci la tăierea panglicii.</p>
<p>„Zeița de la Montreal” a acceptat fără să ezite, detaliu ce l-a bucurat enorm pe edilul din Brașov:</p>
<p>„2026, anul Nadia Comăneci, e ceva incredibil, în perspectiva festivalului olimpic-european FOTE 2027”, a declarat și George Scripcaru, primarul Brașovului, potrivit sursei citate mai sus.</p>
<p>Detalii despre proiectul Sălii Polivalente din Brașov mai jos:</p>
<ul>
<li>Investiție totală: 72 de milioane de euro</li>
<li>Subsol: acces la terenuri, vestiare, zone VIP, spații pentru presă și administrație, parcare, cabine pentru artiști și spații tehnice</li>
<li>Parter: acces public, spații comerciale, baruri și grupuri sanitare</li>
<li>Mezanin: spații pentru public, săli de conferințe, bucătărie și spații tehnice</li>
<li>Etajul 1: zone pentru public, VIP și presă, restaurant cu terasă și spații de depozitare</li>
</ul>

]]></description>
    </item>
    <item>
      <title>Cine transmite la TV România – Franța, finala masculină a Campionatului European de tenis de masă</title>
      <link>https://www.prosport.ro/alte-sporturi/tenis-de-masa/cine-transmite-la-tv-romania-franta-finala-masculina-a-campionatului-european-de-tenis-de-masa-20302402</link>
      <description><![CDATA[<img src="https://www.prosport.ro//wp-content/uploads/2025/10/Cine-transmite-la-TV-Romania-–-Franta-finala-masculina-a-Campionatului-European-de-tenis-de-masa-e1760859184633-1400x707.jpg"/><br/><p>Duminică, 19 octombrie 2025, de la ora 18:00 este programată finala masculină a Campionatului European de tenis de masă, România – Franța, iar postul care transmite la TV confruntarea este Antena Play.</p>
<p>Ovidiu Ionescu, Eduard Ionescu, Iulian Chiriţă, Darius Movileanu şi Andrei Istrate vor încerca să pună mâna pe de aur, însă pentru a reuși acest lucru vor trebui să îi învingă pe francezii Felix Lebrun, Alexis Lebrun, Simon Gauzy, Thibault Poret și Flavien Coton.</p>
<h2><span>Antena Play transmite la TV România – Franța, finala masculină de la Europeanul de tenis de masă</span></h2>
<p><span>Echipa masculină a României a obținut o victorie senzațională împotriva Olandei la Campionatele Europene de tenis de masă</span>, scor 3-0 în Grupa F, însă nu s-a oprit doar la acest succes.</p>
<p>A urmat apoi un nou triumf, în fața Suediei, și un altul, fără drept de apel, scor 3-0 în fața Sloveniei, care le-a asigurat reprezentanților noștri, Ovidiu Ionescu, Eduard Ionescu, Iulian Chiriţă, Darius Movileanu şi Andrei Istrate, calificarea în marea finală de la Zadar, Croația.</p>
<p>Este pentru prima oară când <span>echipa masculină de tenis de masă a României se califică într-o finală europeană</span>, iar duminică, 19 octombrie 2025, de la ora 18:00, băieții vor încerca să lase o moștenire grea și să cucerească medaliile de aur. Partida va fi transmisă în direct, la TV, în România de Antena Play.</p>
<h2><span>Cu cine se luptă România pentru titlul european</span></h2>
<p>Pentru titlul european, România o va întâlni pe Franța, a doua favorită a competiției. Reprezentativa din Hexagon s-a deplasat cu un lot foarte valoros la Zadar, alcătuit din Felix Lebrun, Alexis Lebrun, Simon Gauzy, Thibault Poret și Flavien Coton.</p>
<p>Francezii au obținut și ei două victorii entuziasmante în grupă, scor 3-1 cu Spania și 3-0 cu Ungaria, iar în faza semifinalelor i-au scurclasat pe nemți, 3-1.</p>
<p>La capitolul dueluri directe, echipele masculine ale României și Franței s-au mai luptat de două ori de-a lungul istoriei, la Mondialul din 2014 și la Europeanul din 2017. De fiecare dată, învingători au ieșit francezii, scor 3-0, respectiv 3-1.</p>
<p>„Moment istoric! Echipa masculină a României s-a calificat în premieră în finala unui Campionat European destinat echipelor, iar performanța a fost reușită la ediția din 2025, în Zadar, Croația! România se mândrește cu echipa care a atins o bornă remarcabilă pentru tenisul de masă autohton. Sâmbătă, tricolorii și-au câștigat dreptul de a visa la titlul continental, odată cu prima calificare din istorie în finala unei ediții de Campionat European.<br/>
Performanța a fost obținută de sportivii Eduard Ionescu, Iulian Chirița, Ovidiu Ionescu, Darius Movileanu, Andrei Istrate și antrenorii Andrei Filimon (principal), Ionuț Seni (secund), Anamaria Sebe (secund), Mădălin Ionașcu (secund) și Adrian Crișan (secund), cei care, în aceste zile, formează una dintre echipele de top ale Europei. Până în ultimul act, tricolorii au oferit siguranță la masa de joc, în sferturile de finală au eliminat campioana europeană Suedia, iar azi, în semifinala contra Sloveniei, au readus entuziasmul la masă prin jocul prestat”, a transmis Federația Română de Tenis de Masă, pe <span>Facebook</span>, după victoria din semifinale în fața slovenilor.</p>
<h2><span>Ce a spus Iulian Chiriță după calificarea în marea finală</span></h2>
<p>Rezultatul istoric a fost celebrat cum se cuvine în rândul „tricolorilor”, iar prin intermediul FRTM, Iulian Chiriță a transmis:</p>
<p>„Cu siguranță e cel mai bun rezultat al nostru din istorie. Nu avem nimic de pierdut nici în finală. Vom lupta pentru fiecare punct și vom vedea rezultatul”, a spus componentul echipei noastre.</p>

]]></description>
    </item>
    <item>
      <title>„Diamantul” Florin Cernat era milionar și avea puțin peste 30 de ani când a aflat că are cancer de la o banală aluniță: „Doctorul mi-a zis că am venit prea târziu”</title>
      <link>https://www.prosport.ro/diverse/diamantul-florin-cernat-era-milionar-si-avea-putin-peste-30-de-ani-cand-a-aflat-ca-are-cancer-de-la-o-banala-alunita-doctorul-mi-a-zis-ca-am-venit-prea-tarziu-20301932</link>
      <description><![CDATA[<img src="https://www.prosport.ro//wp-content/uploads/2025/10/„Diamantul-Florin-Cernat-era-milionar-si-avea-putin-peste-30-de-ani-cand-a-aflat-ca-are-cancer-de-la-o-banala-alunita.jpg"/><br/><p>Florin Cernat a primit o veste terifiantă de la medic atunci când a aflat că are cancer de la o banală aluniță.</p>
<p>Fostul internațional român s-a trezit peste noapte pus în fața celei mai dificile perioade a vieții. A descoperit întâmplător că are o aluniță și în urma unui control a aflat că are cancer de piele, iar un medic l-a îngrozit când i-a spus că a ajuns prea târziu.</p>
<h2><span>Cancerul l-a forțat pe Florin Cernat să se retragă din fotbal</span></h2>
<p>Fostul fotbalist de la Dinamo București și Farul „și-a pus sufletul pe tavă” și a dezvăluit care a fost cel mai greu moment din viața sa. Florin Cernat a descoperit o aluniță pe gambă, iar doctorul i-a recomandat să meargă la un consult de specialitate. În urma unui control, s-a speriat îngrozitor când i s-a spus că trebuie să se opereze de urgență.</p>
<blockquote><p>„Am făcut un control. M-a văzut o doamnă doctor și mi-a zis că arată foarte rău și să mă duc urgent să mă operez. Mi-a zis unde să merg, la un medic foarte bun”, a dezvăluit Cernat, potrivit <span>Fanatik.</span></p></blockquote>
<p>Rezultatul de la biopsie a fost cum nu se poate mai rău. Doctorul i-a transmis că a ajuns prea târziu, iar această veste l-a dărâmat total. A urmat o operație în țară, după care a făcut investigații suplimentare la Viena.</p>
<blockquote><p>„M-am dus la spital, m-am operat, mi-a curățat tot. După aceea la biopsie – oricum doctorul care m-a operat mi-a zis că am venit cam târziu și m-am speriat – mi-a ieșit malign. La biopsie. Am făcut tratamentul. M-am operat în țară și operația a fost foarte ok. Pentru investigațiile ulterioare am fost la Viena. M-am dus pentru consultație, mi-au dat tratament”, a mai spus fostul fotbalist.</p></blockquote>
<p><span>A fost nevoit să se retragă</span> deoarece efectele adverse ale tratamentului nu îi mai permiteau să evolueze în liga profesionistă, astfel că în 2018 a „pus ghetele în cui” la 37 de ani.</p>
<blockquote><p>„Am făcut un tratament destul de greu. Și din cauza acelui tratament eu mi-am încheiat cariera. Oricum aveam o vârstă și trebuia să închei, dar mai duceam un an. Când făceam acele injecții, în ziua aia eram slăbit. N-aveam chef, deveneam nervos, irascibil. Orice îmi spuneai mă deranja. Și am zis că mai bine închei.”, a adăugat Cernat.</p></blockquote>
<h2><span>Sfatul extrem de valoros al fostului fotbalist: „Nu neglijați”<br/>
</span></h2>
<p>Pentru Florin Cernat <span>totul s-a terminat cu bine</span>, deși nu a primit prea multe șanse de supraviețuire. A urmat un tratament agresiv dar care a avut rezultate. După această experiență terifiantă, fostul fotbalist le cere oamenilor să nu își mai neglijeze sănătatea și să facă controale până nu e prea târziu.</p>
<blockquote><p>„Ca un sfat pentru cei care au sau pot avea… să nu neglijeze! Să meargă la un control! Așa am făcut și eu, nu am dat importanță, am zis că e ceva minor și am întârziat.”, a concluzionat Florin Cernat.</p></blockquote>
<p>Fostul mijlocaș a evoluat de-a lungul carierei pentru Oțelul, Dinamo, Dinamo Kiev, Hajduk Split, Karabuk, Rizespor, Farul și Voluntari.</p>

]]></description>
    </item>
  </channel>
</rss>
