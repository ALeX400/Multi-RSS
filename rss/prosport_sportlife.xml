<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Giovanni Becali era un țăran muncitor. În Pipera, noroiul era până la glezne”. Cine l-ar fi „şmecherit” pe celebrul impresar</title>
      <link>https://www.prosport.ro/diverse/giovanni-becali-era-un-taran-muncitor-in-pipera-noroiul-era-pana-la-glezne-cine-l-ar-fi-smecherit-pe-celebrul-impresar-20147942</link>
      <description><![CDATA[<img src="https://www.prosport.ro/wp-content/uploads/2025/04/„Giovanni-Becali-era-un-taran-muncitor.-In-Pipera-noroiul-era-pana-la-glezne22.-Cine-l-ar-fi-„smecherit22-pe-celebrul-impresar-scaled-e1744881168273-1400x768.jpg"/><br/><p>Florin Gâtejan (79 de ani), ex-membru în comisiile FRF și LPF, a descusut de curând trecutul lui Giovanni Becali (72) și a dezvăluit că în perioada adolescenței, actualul impresar era departe de succesul din ziua de azi.</p>
<p>De altfel, Gâtejan nu s-a ferit să apeleze la cuvinte oarecum dure și l-a identificat pe Giovanni drept „un țăran muncitor din Pipera”.</p>
<h2><span>Florin Gâtejan, despre cum a ajuns Giovanni Becali un mare impresar, mulțumită și lui Dan Alban</span></h2>
<p>Florin Gâtejan, fost avocat și judecător de meserie, a activat timp de mai mulți ani în cadrul Federației Române de Fotbal și Ligii Profesioniste de Fotbal, fiind parte a comisiilor pe vremea când cele două foruri erau conduse de Mircea Sandu și Dumitru Dragomir.</p>
<p>Gâtejan a avut astfel oportunitatea de a cunoaște în detaliu o mulțime de oameni din peisajul fotbalului românesc, iar printre cei cu care a interacționat se numără și Giovanni Becali.</p>
<p>Pus în postura de a descoase trecutul renumitului agent, care a influențat carierele unor jucători uriași ai României, precum Hagi și Mutu, Florin Gâtejan a dezvăluit că Ioan Becali a plecat foarte de jos. Mai precis, în perioada adolescenței, actualul impresar nu era nimic altceva decât „un țăran muncitor din Pipera”, după cum afirmă Gâtejan. Însă, plecarea de acasă către centrul municipiului București și anturarea în cercuri selecte, în care l-a găsit și pe <span>Dan Alban, cunoscut drept „primul impresar al fotbaliștilor români”</span>, l-au ajutat pe Giovanni Becali să devină omul de succes care este și în ziua de azi:</p>
<blockquote><p>Giovanni Becali era un țăran muncitor din Pipera. Acolo era noroiul până la gleznă. Giovanni a venit în București, a dat de Dan Alban, a intrat printre ei, printre bișnițari. Ei erau valutiști, le schimbau banii străinilor. Ei îi aprovizionau pe fotbaliști cu valută, când plecau în străinătate”, a declarat Florin Gâtejan pentru <span>iAMsport</span>.</p></blockquote>
<h2><span>Giovanni Becali nu s-a sfiit nici el să vorbească despre trecutul său</span></h2>
<p><span>Giovanni Becali a spus, nu de puține ori, povești neștiute din copilărie</span> care l-au înfățișat într-o cu totul altă ipostază decât cea de afacerist controversat.</p>
<p>Iar într-un interviu pe care l-a acordat în 2024, impresarul a vorbit în detaliu despre adolescența sa:</p>
<blockquote><p>Eu eram trădător, că așa mi-a zis tata: «Trădătorule!». Că am plecat și i-am lăsat. Victor cu Gigi au rămas, ăștia mulgeau 200 de oi! 200 de oi mulgeau! Păi dacă te uiți la degetul lui Gigi și la cel al lui frate-meu, e dublu decât al meu! Adică ei erau băieți care au ajutat părinții să iasă din… Și au muncit! Eu am plecat, eu am riscat și am plecat! Ce să facă? Eu vreau să cunosc Parisul, vreau să cunosc Berlinul, eu vreau să cunosc lumea! Turnul Eiffel… Că dacă am făcut liceul la „Caragiale” își dai seama că aveam idee. Îl aveam coleg pe Serghei, în altă clasă pe Mădălin Voicu. Pe Gyuri Fazekas, pe toți ăștia, barosani… Numai că eu eram bișnițar. Eu aveam mai mulți bani ca ei, pentru că lor nu le dădeau părinții”, Giovanni Becali, în august 2024, pentru <span>canalul de Youtube WOWnews</span>.</p></blockquote>

]]></description>
    </item>
    <item>
      <title>Bayern Munchen, ofertă pentru fotbalistul Cornel Dinu: „Cel mai bun fundaş central”</title>
      <link>https://www.prosport.ro/fotbal-intern/superliga/bayern-munchen-oferta-pentru-fotbalistul-cornel-dinu-cel-mai-bun-fundas-central-20147969</link>
      <description><![CDATA[<img src="https://www.prosport.ro/wp-content/uploads/2025/04/Bayern-Munchen-oferta-pentru-fotbalistul-Cornel-Dinu-„Cel-mai-bun-fundas-central22.jpg"/><br/><p>Bayern Munchen, cel mai titrat club din Germania și unul dintre cele mai prestigioase din întreaga lume, a făcut o ofertă pentru fotbalistul Cornel Dinu (76 de ani).</p>
<p>Totul a fost dezvăluit de Florin Gâtejan (79), fost membru în comisiile Federației Române de Fotbal și Ligii Profesioniste de Fotbal.</p>
<h2><span>Cum a ratat Cornel Dinu un transfer la marea Bayern Munchen</span></h2>
<p>Cornel Dinu, unul dintre cei mai mari fundași centrali din istoria naționalei României, parte a generației care a jucat la World Cup 1970, a avut ocazia de a semna cu Bayern Munchen.</p>
<p>Nu recent, ci chiar în perioada în care impresiona în iarbă pentru Dinamo București, club alături de care a scris istorie, și sub tricolor.</p>
<p>Concret, în finalul anilor ’70, când Dinu avea deja o cotă la nivel internațional, Bayern Munchen l-a ochit și l-a dorit pentru a-l înlocui pe legendarul Franz Beckenbauer, dublu câștigător al Balonului de Aur.</p>
<p>Acesta din urmă s-a despărțit de bavarezi în iulie 1977, luând drumul Statelor Unite ale Americii pentru a semna cu New York Cosmos.</p>
<p>Imediat după, Bayern Munchen ar fi trimis oferta pentru <span>Dinamo București și Cornel Dinu</span>, însă transferul fundașului central din România nu s-a putut realiza din cauza sistemului, după cum lasă de înțeles Florin Gâtejan, ex-membru în comisiile FRF și LPF.</p>
<p>Fost avocat și judecător de meserie, Gâtejan spune că lui Cornel Dinu nu i-a fost dat acceptul pentru un transfer în afara țării, situație des întâlnită înainte de Revoluția din 1989, mai ales când venea vorba despre embleme ale sportului românesc.</p>
<blockquote><p>Bayern a vrut să-l ia pe Dinu în locul lui Beckenbauer. Nu i-au dat ăștia drumul. L-au dat la schimb pe Sătmăreanu II, care a dat chix, i-au dat ăia drumul în două zile. Dinu avea cotă, era cel mai bun fundaș central atunci”, a declarat Florin Gâtejan pentru <span>iAMsport</span>.</p></blockquote>
<p>Sătmăreanu II, Alexandru Sătmăreanu pe numele său complet, a ajuns în Germania în 1981 și a semnat cu VfB Stuttgart. A plecat apoi în SUA, pentru ca în 1984 să revină în Germania și să bată palma cu FSV Salmrohr, de la care s-a și retras.</p>
<h2><span>Interesul lui Bayern Munchen pentru Cornel Dinu a fost confirmat și de Mircea Lucescu</span></h2>
<p>Despre perioada de glorie a lui <span>Cornel Dinu a vorbit și Mircea Lucescu, actualul selecționer al naționalei care nu a avut chiar cea mai bună relație cu fostul fundaș central de la Dinamo</span>.</p>
<p>„Il Luce” i-a recunoscut valoarea fotbalistului Cornel Dinu și a spus că Ajax Amsterdam, dar și Bayern, s-au interesat de transferul lui:</p>
<blockquote><p>Dinu (n.r. – e mai bun în comparație cu Gică Popescu), pentru că eu am jucat foarte mult cu el. Gică Popescu a fost la nivel internațional bun, Dinu nu a avut posibilitatea asta. Știu că au vrut să-l ia Ajax, au fost discuții la un moment dat și cu Bayern. A fost o perioadă în care a fost un jucător extraordinar și ar fi meritat să joace și el în străinătate. Nu se știe ce evoluție ar fi avut… Toți care au plecat și-au perfecționat jocul. Au progresat foarte mult, au jucat în echipe mari. Din ce au fost aici, au devenit mai buni, jucând la echipe mari”, a declarat Mircea Lucescu, potrivit <span>Orange Sport</span>.</p></blockquote>
<p>Cornel Dinu s-a retras de la Dinamo București în vara anului 1983, după nu mai puțin de 18 sezoane jucate în alb-roșu.</p>

]]></description>
    </item>
    <item>
      <title>Impresara din România, reacție tulburătoare despre moartea lui Boupendza: „Nu a fost un caracter 0. A fost un suflet zbuciumat”</title>
      <link>https://www.prosport.ro/fotbal-intern/superliga/impresara-din-romania-reactie-tulburatoare-despre-moartea-lui-boupendza-nu-a-fost-un-caracter-0-a-fost-un-suflet-zbuciumat-20147989</link>
      <description><![CDATA[<img src="https://www.prosport.ro/wp-content/uploads/2025/04/Impresara-din-Romania-reactie-tulburatoare-despre-moartea-lui-Boupendza-„Nu-a-fost-un-caracter-0.-A-fost-un-suflet-zbuciumat.webp"/><br/><p>Laurette Nogo, absolventă a Facultății de Jurnalism devenită celebră după ce, din postura de impresară, a adus mai mulți fotbaliști străini în Superliga, a oferit o reacție tulburătoare despre moartea lui Aaron Boupendza.</p>
<p>Ea a colaborat și cu atacantul trecut pe la Rapid București și a mărturisit că în încercările ei de a-i găsi echipe s-a lovit mai mereu de același răspuns.</p>
<h2><span>Impresara Laurette Nogo, răvășită de moartea lui Aaron Boupendza. Ce a spus despre fotbalistul trecut și prin România</span></h2>
<p>Miercuri, 16 aprilie 2025, s-a aflat că <span>Aaron Boupendza a murit la vârsta de doar 28 de ani, după ce a căzut de la etajul 11 al clădirii din China în care locuia</span>.</p>
<p>Boupendza a fost cunoscut ca fiind un atacant capricios și chiar <span>transferul său de la Rapid în China s-a realizat ca o urmare a unui mic scandal</span>.</p>
<p>De altfel, după cum afirmă impresara Laurette Nogo, care a lucrat cu Boupendza, fotbalistul a avut de suferit mai mereu din cauza acestei imagini care a plutit deasupra lui.</p>
<blockquote><p>Am lucrat toată vara la dosarul lui, am auzit iar și iar aceleași vorbe: «nu îl vrem, e un caracter dificil». Dar câți dintre cei care au spus asta l-au cunoscut cu adevărat? Câți s-au oprit o secundă să înțeleagă că un «caracter dificil» e adesea doar un suflet în luptă, un om care duce mai mult decât poate duce? Câți au văzut omul, nu doar fotbalistul? Nu, Aaron nu a fost un caracter «0». A fost un suflet zbuciumat, ca mulți alții. Nu, nu și-a meritat această soartă. Și nu, nu mai putem tăcea. E timpul să-i vedem. Să-i ascultăm. Să-i respectăm. Nu doar când marchează goluri. Ci mai ales când au nevoie să fie sprijiniți, nu judecați. Respect, Aaron. Pentru lupta ta. Pentru ceea ce ai fost. Pentru ceea ce ai dus singur în tăcere. Ne pare rău. Prea târziu”, a răbufnit Laurette Nogo, pe <span>pagina ei de Instagram</span>.</p></blockquote>
<p>Anterior pasajului prezentat mai sus, impresara și-a început mesajul în felul următor:</p>
<blockquote><p>Astăzi nu mai vorbim despre fotbal. Astăzi vorbim despre viață. Despre viața unui băiat care a plecat dintr-o lume grea ca să-și croiască drumul spre una care părea mai bună. Aaron Boupenza nu mai este printre noi, și oricare ar fi circumstanțele tragediei, rămâne aceeași durere, același șoc, aceeași întrebare care ne sfâșie: «Unde am greșit cu toții?»”, a mai transmis impresara.</p></blockquote>
<h2><span>„Fotbalul are nevoie de profesioniști care să protejeze sănătatea mentală a jucătorilor”</span></h2>
<p>Pe de altă parte, Laurette Nogo a tras un semnal de alarmă și a spus că sănătatea mintală a jucătorilor ar trebui să reprezinte o prioritate pentru cluburile de fotbal:</p>
<blockquote><p>Mă doare sufletul. Pentru el. Pentru toți băieții care se pierd în liniște. Pentru toți sportivii care sunt tratați ca produse și nu ca oameni… Fotbalul are nevoie de profesioniști care să protejeze sănătatea mentală (n.r. – mintală) a jucătorilor. Urgent. Pentru că fiecare vis spulberat, fiecare jucător care cedează sub presiune, e un eșec al întregului sistem. Când un băiat din Africa își lasă familia, țara, tot ce cunoaște, cu o valiză plină de speranțe și un suflet plin de frică, nu vine doar ca să joace fotbal. Vine ca să supraviețuiască. Și când familia ta devine o presiune, când clubul te tratează ca pe o marionetă, când presa te zdrobește pentru o greșeală, iar suporterii te huiduie în loc să te sprijine, unde mai e loc de respirație?”, a mai precizat agentul FIFA.</p></blockquote>
<p>În totalul de 11 partide pe care le-a jucat pentru Rapid, Aaron Boupendza a contribuit cu 5 goluri.</p>

]]></description>
    </item>
    <item>
      <title>Prima reacție a americanilor, despre moartea lui Aaron Boupendza</title>
      <link>https://www.prosport.ro/fotbal-extern/prima-reactie-a-americanilor-despre-moartea-lui-aaron-boupendza-20147910</link>
      <description><![CDATA[<img src="https://www.prosport.ro/wp-content/uploads/2025/04/Prima-reactie-a-americanilor-despre-moartea-lui-Aaron-Boupendza.jpg"/><br/><p>Americanii de la FC Cincinnati, grupare din Major League Soccer (MLS) pe care Aaron Boupendza a reprezentat-o în intervalul iulie 2023 – septembrie 2024, au reacționat pe rețelele de socializare după ce au aflat despre moartea internaționalului gabonez.</p>
<p>Boupendza a șocat întreaga lume a fotbalului, după ce s-a stins din viață la vârsta de doar 28 de ani. Motivul din spatele decesului nu este cunoscut încă, dar se știe că Boupendza a căzut de la etajul 11 al clădirii din China în care locuia.</p>
<h2><span>FC Cincinnati, comunicat după moartea lui Aaron Boupendza. Ce au transmis americanii</span></h2>
<p><span>Moartea lui Aaron Boupendza a produs o undă de șoc imensă la nivelul fotbalului mondial, prietenii săi din Gabon, între care și Aubameyang</span>, fiind devastați de veste.</p>
<p>Însă, nu doar în Africa a avut impact tragedia, ci în întreaga lume, <span>britanicii de la The Sun reacționând și ei</span>, chiar dacă fostul atacantul nu a ajuns prin fotbalul din Regat.</p>
<p>Între timp, americanii de la FC Cincinnati, pentru care Boupendza a jucat în intervalul iulie 2023 – septembrie 2024, și-au exprimat și ei tristețea cu privire la cele întâmplate, prin intermediul unui comunicat care s-a împrăștiat pe platforma de socializare X:</p>
<blockquote><p>16 aprilie 2025, comunicat FC Cincinnati – Aaron Boupendza. Suntem întristați să aflăm despre tragica trecere în neființă a lui Aaron Boupendza, fost atacant la FC Cincinnati, care s-a petrecut mai devreme, la casa lui din China. Inimile noastre se îndreaptă către familia, prietenii și coechipierii lui. A fost un membru iubit al familiei FC Cincinnati și dorim să ne prezentăm condoleanțele către toți cei care l-au cunoscut. Odihnește-te în pace, Aaron”, au scris cei de la FC Cincinnati, după cum se poate vedea în postarea de mai jos.</p></blockquote>
<blockquote class="twitter-tweet">
<p dir="ltr" lang="en">From #FCCincy regarding the passing of Aaron Boupendza. 🕊️ pic.twitter.com/2cm1DCEzBX</p>
<p>— Laurel Pfahler (@LaurelPfahler) April 16, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Pentru FC Cincinnati, Aaron Boupendza a contribuit cu 9 goluri și 5 pase decisive într-un total de 35 de partide.</p>
<h2><span>Toată lumea așteaptă cu sufletul la gură noi informații despre decesul lui Boupendza</span></h2>
<p>Momentan, tot ce se cunoaște despre decesul lui Boupendza este faptul că a căzut de la etajul 11 al clădirii din China în care locuia.</p>
<p>Însă, nu se știu și motivele care au dus la căderea sa și, cel mai probabil, autoritățile din Asia vor face lumină în perioada imediat următoare.</p>
<p>În altă ordine de idei, <span>o prietenă apropiată a lui Aaron Boupendza a transmis că atacantul se lupta cu depresia</span> de ceva timp, iar <span>africanii au aflat și că ei că fostul jucător de la Rapid București ceruse consilierea unui psiholog</span> cu o zi înainte de tragica sa moarte.</p>

]]></description>
    </item>
    <item>
      <title>Se aşteaptă pedeapsa de la UEFA! România n-a respectat decizia şi a făcut asta pentru Ucraina</title>
      <link>https://www.prosport.ro/alte-sporturi/futsal/se-asteapta-pedeapsa-de-la-uefa-romania-n-a-respectat-decizia-si-a-facut-asta-pentru-ucraina-20147858</link>
      <description><![CDATA[<img src="https://www.prosport.ro/wp-content/uploads/2025/04/Se-asteapta-pedeapsa-de-la-UEFA-Romania-n-a-respectat-decizia-si-a-facut-asta-pentru-Ucraina-1400x824.png"/><br/><p>UEFA ar putea decide să pedepsească naționala de futsal din România, după ce „tricolorii” n-au respectat decizia forului continental și au recurs la un gest, în semn de solidaritate, pentru Ucraina.</p>
<p>Totul s-a întâmplat în timpul partidei Ucraina – România 3-1, care s-a disputat miercuri, 16 aprilie 2025, în preliminariile pentru Campionatul European de anul viitor.</p>
<h2><span>UEFA a spus „Nu” unui moment de reculegere pentru Ucraina, dar naționala de futsal din România a avut altă părere</span></h2>
<p>Miercuri, 16 aprilie, naționala de futsal din România a jucat ultimul meci din preliminariile pentru EURO 2026, în compania reprezentativei din Ucraina.</p>
<p>„Tricolorii” au pierdut jocul cu 1-3, însă mulțumită celorlalte rezultate înregistrate în grupă s-au calificat în play-off-ul pentru prezența la turneul final din Lituania și Letonia.</p>
<p>Scorul a fost deschis de România, prin Szabolcs Manya, în minutul 14, în timp ce pentru ucraineni au punctat Fareniuk, Shved și Semechenko.</p>
<p>Pe lângă deznodământul confruntării, un alt detaliu a mai atras atenția pe parcursul disputei care s-a jucat la Koszalin, în Polonia.</p>
<p>Reprezentativa din Ucraina a solicitat ca înainte de fluierul de start <span>să se țină un moment de reculegere</span> în memoria celor mai proaspete victime ale războiului demarat de Rusia în țara vecină României.</p>
<p>UEFA s-a împotrivit solicitării făcute de federația ucraineană, însă jucătorii din cele două echipe naționalei au avut o altă părere. Astfel, înainte de fluierul de start, atât fotbaliștii ucraineni, cât și cei români au ținut momentul de reculegere care a fost planificat.</p>
<p>Și inclusiv suporterii prezenți în tribunele de la Koszalin, dar și componenții celor două staff-uri tehnice, au empatizat cu decizia jucătorilor.</p>
<p>Arbitrii nu s-au împotrivit și au așteptat cu răbdare ca momentul să se încheie, însă rămâne de văzut dacă <span>UEFA va fi la fel de permisivă</span> sau va decide aplicarea unor sancțiuni către cele două federații implicate.</p>
<h2><span>Ce urmează pentru naționala României de futsal</span></h2>
<p>Așa cum am precizat deja, în urma rezultatelor înregistrate în ultima etapă, naționala de futsal a României și-a asigurat un loc la barajul pentru EURO 2026, turneu final ce va fi organizat în intervalul 18 ianuarie – 8 februarie 2026.</p>
<p>Alături de România, la baraj și-au mai asigurat un bilet alte 7 reprezentative, anume Bosnia și Herțegovina, Georgia/Franța, Slovacia, Italia, Ungaria, Kazakhstan, Belgia și România (în această ordine în clasamentul celor mai bune opt locuri secunde), după cum se arată pe <span>FRF.ro</span>.</p>
<p>Tragerea la sorți a duelurilor de la baraj va avea loc peste aproximativ o lună, la data de 15 mai 2025. În schimb, meciurile vor avea loc în prima lună de toamnă, în intervalul 15-24 septembrie.</p>
<p>În ceea ce le privește pe reprezentativele deja calificate la turneul final, pe lângă Lituania și Letonia, gazdele ediției din 2026 a Campionatului European care și-au asigurat din start câte un bilet, acestea sunt: Ucraina (Grupa 1), Belarus (Grupa 2), Polonia (Grupa 3), Slovenia (Grupa 4), Croația (Grupa 5), Armenia (Grupa 6), Portugalia (Grupa 7), Spania (Grupa 8), Cehia (Grupa 9) și Franța sau Georgia (Grupa 10).</p>
<p>Mai jos lotul României de la ultima acțiune din preliminariile EURO 2026:</p>
<ul>
<li>Portari: Petrișor Toniță (FK Odorheiu Secuiesc), Roberto Voin (CSM Târgu Mureș);</li>
<li>Jucători de câmp: Andor Bálint, Vlăduț Dudău, István Hadnagy, Miklós Tamás (toți FK Odorheiu Secuiesc), Richárd Iszlai, Mihnea Toader, Bogdan Covaci (toți CSM Târgu Mureș), Daniel Araujo, Darius Nastai, Andrei Crăciun (toți United Galați), Kanyó Szilárd (Sepsi SIC), Küsmödi Tamás (TFSE Budapest).</li>
</ul>

]]></description>
    </item>
  </channel>
</rss>
