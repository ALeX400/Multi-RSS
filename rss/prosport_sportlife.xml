<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fiul lui Anghel Iordănescu a ajuns consilier în Parlamentul României, după ce a urmat cursurile Facultății de Teologie Ortodoxă</title>
      <link>https://www.prosport.ro/sport-life/fiul-lui-anghel-iordanescu-a-ajuns-consilier-in-parlamentul-romaniei-dupa-ce-a-urmat-cursurile-facultatii-de-teologie-ortodoxa-20221391</link>
      <description><![CDATA[<img src="https://www.prosport.ro/wp-content/uploads/2025/07/Fiul-lui-Anghel-Iordanescu-a-ajuns-consilier-in-Parlamentul-Romaniei-dupa-ce-a-urmat-cursurile-Facultatii-de-Teologie-Ortodoxa-1400x1051.jpg"/><br/><p>Andrei Iordănescu, unul dintre cei trei fii ai lui Anghel Iordănescu, fostul selecționer al „tricolorilor”, a ajuns consilier în Parlamentul României.</p>
<p>Fost jucător de fotbal, la FCSB (la nivel de juniori), dar și al VK Soccer, Udinese Academy România și FC Carmen București (Liga 4), Andrei Iordănescu (33 de ani) este consilier parlamentar în cadrul Comisiei pentru Tineret și Sport, notează <span>Sport.ro</span>.</p>
<p>Din această comisie, pe lângă reprezentantul din partea PSD, mai fac parte foști sportivi, precum Elisabeta Lipă (PSD, campioană olimpică și mondială la canotaj), Monica Iagăr (AUR, campioană europeană la atletism, săritura la înălțime) și Ciprian Paraschiv (AUR, fost membru în conducerea FRF).</p>
<h2><span>Fiul lui Anghel Iordănescu a ajuns consilier în Parlament. A terminat cursurile Facultății de Teologie Ortodoxă</span></h2>
<p>Andrei Iordănescu este al doilea copil din cei patru pe care îi are <span>Anghel Iordănescu „Tata Puiu” cu soția sa, Valeria</span>. Cei patru sunt: Edward (46 de ani), Andrei (33 de ani), Alexandru (32 de ani) și Maria (28 de ani).</p>
<p>După ce s-a lăsat de fotbal, Andrei Iordănescu a fost pentru o scurtă perioadă impresar, după ce a urmat cursurile specifice la Liverpool.</p>
<p>La nivel de studii superioare, Andrei Iordănescu a terminat cursurile Universității din București, precum și pe cele de Teologie Pastorală din cadrul Facultății de Teologie Ortodoxă, iar Masteratul și l-a făcut în cadrul Academiei de Studii Economice (ASE) din București, specializarea Marketing și Cominicare în Afaceri. De asemenea, Andrei Iordănescu a absolvit cursul Sport Business Academy organizat de ASE București.</p>
<p>În 2024 a candidat, fără succes, pe listele PSD pentru un mandat în Consiliul General al Municipiului București.</p>
<p>Andrei Iordănescu a mai fost angajat la Ministerul Agriculturii, a fost în corpul de control al Agenției Naționale a Funcționarilor Publici, precum și consilier în cabinetul primarului Sectorului 5, în mandatul lui Daniel Florea.</p>
<p>Alexandru Iordănescu joacă pentru Agricola Borcea și este masterand în Diplomație în Economia Internațională din cadrul ASE, iar Maria, căsătorită cu Teodor Măgureanu, este jurnalistă și influencer pe social media.</p>
<h2><span>Edi Iordănescu, antrenorul Legiei Varșovia</span></h2>
<p>Cel mai mare dintre copiii lui Anghel Iordănescu este Edward (Edi). Fostul selecționer al „tricolorilor” la EURO 2024, Edi, este în prezent antrenorul echipei Legia Varșovia, alături de care a cucerit primul trofeu al sezonului, Supercupa Poloniei. Legia s-a impus, scor 2-1, în fața campioanei en-titre, Lech Poznan.</p>
<p><span>Edi Iordănescu a debutat cu dreptul la Legia, iar primul succes de la preluarea băncii tehnice a venit în Europa League</span>, unde a învins, scor 1-0, formația Aktobe (Kazahstan). Returul din preliminariile Europa League are loc joi, 17 iulie, în deplasare.</p>
<ul>
<li>Campionatul Poloniei debutează în perioada 18-20 iulie, iar primul meci al celor de la Legia este programat pe 20 iulie, pe teren propriu.</li>
</ul>

]]></description>
    </item>
    <item>
      <title>A plecat din România în Israel şi a ajuns să fie plătit regeşte: „Nu se compară. Aici luam 4.000 de euro, acolo 25.000”</title>
      <link>https://www.prosport.ro/fotbal-intern/superliga/a-plecat-din-romania-in-israel-si-a-ajuns-sa-fie-platit-regeste-nu-se-compara-aici-luam-4-000-de-euro-acolo-25-000-20222037</link>
      <description><![CDATA[<img src="https://www.prosport.ro/wp-content/uploads/2025/07/A-plecat-din-Romania-in-Israel-si-a-ajuns-sa-fie-platit-regeste-„Nu-se-compara.-Aici-luam-4.000-de-euro-acolo-25.000-1400x798.jpg"/><br/><p>Bogdan Apostu (43 de ani), fost fotbalist care în debutul carierei a trecut pe la Corvinul Hunedoara, Oțelul Galați, UTA Arad și Farul Constanța, a rememorat prima experiență pe care a bifat-o în afara granițelor.</p>
<p>În august 2007, pe vremea când avea 25 de ani, Farul l-a cedat gratis la Bnei Sakhnin, în prima divizie a fotbalului din Israel.</p>
<h2><span>Bogdan Apostu își aduce aminte cu plăcere de perioada petrecută în Israel. A câștigat de 6 ori mai mult decât în România</span></h2>
<p><span>Bogdan Apostu, ex-fotbalist, ex-președinte de club și mai nou impresar</span>, a vorbit într-un interviu acordat recent despre poate cea mai bănoasă perioadă din cariera sa în „sportul rege”.</p>
<p>Crescut la Hunedoara, unde s-a și născut, fostul atacant central a făcut pasul, în iulie 2001, la Oțelul Galați. A trecut apoi pe la UTA Arad și Farul Constanța, pentru ca în august 2007, de la malul mării să plece pentru prima oară în afara granițelor. Destinația? Bnei Sakhnin, care în sezonul 2007-2008 avea să fie o pretendentă la titlu în prima divizie a fotbalului din Israel.</p>
<p>În cele din urmă, Bogdan Apostu și compania au terminat doar pe locul 4, la 12 puncte distanță de campioana Beitar Jerusalem și la doar 3 de ocupanta locului secund, Maccabi Netanya. Podiumul a fost completat de Ironi Kiryat Shmona, care a avut cu doar un punct peste echipa lui Apostu.</p>
<p>Referitor la perioada petrecută în Israel, fostul atacant central își amintește și acum cu plăcere de saltul financiar pe care l-a făcut în carieră:</p>
<blockquote><p>În Israel am câștigat mult peste nivelul fotbalului din România. Am luat 50.000 de dolari la semnătură și 16.000 de dolari pe lună, plus prime. Aveam o medie de 20.000 pe lună, deci, cu banii la semnătură, vreo 25.000. Era prin 2006-2007, în România salariile erau de 4.000. Fusesem la Farul înainte, aveam 4.000. Nu se compara cu 25.000”, a declarat Bogdan Apostu pentru <span>iAMnews</span>.</p></blockquote>
<h2><span>Ce a urmat pentru Bogdan Apostu</span></h2>
<p>Până în 2010, Bogdan Apostu le-a mai reprezentat din afara României pe Nyiregyhaza și Diosgyor, din Ungaria, după care a revenit în țară și a semnat cu Curtea de Argeș. A mai trecut ulterior pe la Pandurii, Petrolul, ASA Tg. Mureș, U Cluj, UTA Arad și Olimpia Satu Mare, de unde în ianuarie 2015 s-a și retras.</p>
<p>La scurt timp după agățarea ghetelor în cui, Bogdan Apostu a devenit președinte de club la Academica Clinceni, unde a activat din iulie 2015 și până în martie 2016.</p>
<p>Ulterior, el <span>a decis să ia calea impresariatului</span> și în prezent este unul dintre deținătorii agenției <span>Fusion Group Agency and AMA Global Football Sport</span>, care are și mai mulți jucători din Superliga în portofoliu, între care Răzvan Onea (27 de ani – Rapid București), Denis Hrezdeac (23 de ani – UTA Arad) sau Sergiu Buș (32 de ani – FC Hermannstadt).</p>
<p>De asemenea, antrenorul Florin Maxim (44), care a făcut impresie la Corvinul Hunedoara, se află și el sub contract de impresariat cu agenția lui Bogdan Apostu.</p>

]]></description>
    </item>
    <item>
      <title>S-a încins! Aryna Sabalenka a postat imagini cu ea în bikini alături de iubitul milionar și musculos, din vacanța de cuplu</title>
      <link>https://www.prosport.ro/alte-sporturi/tenis/s-a-incins-aryna-sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-20222074</link>
      <description><![CDATA[<img src="https://www.prosport.ro/wp-content/uploads/2025/07/S-a-incins-Aryna-Sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-1400x808.jpg"/><br/><p>Aryna Sabalenka (27 de ani – 1 WTA) a plecat în mult râvnita vacanță din Grecia și a postat pe rețelele de socializare imagini cu ea în bikini alături de iubitul milionar și musculos.</p>
<p>Sabalenka se iubește cu Georgios Frangulis, un bărbat pe care l-a cunoscut la doar câteva luni distanță după moartea tragică a fostului ei partener, Konstantin Koltsov.</p>
<h2><span>Aryna Sabalenka, sărutată tandru pe gât de iubitul Georgios Frangulis. S-a pozat în bikini în vacanța din Grecia</span></h2>
<p><span>Aryna Sabalenka s-a pregătit degeaba cu Novak Djokovic înainte de startul Wimbledon 2025</span>, deoarece nu a izbutit să își adjudece trofeul și a părăsit competiția în faza semifinalelor, fiind învinsă de Amanda Anisimova, care ulterior a fost spulberată în marea finală de Iga Swiatek, 0-6, 0-6.</p>
<p>În schimb, după Wimbledon, Sabalenka și-a îndeplinit o dorință la care tânjea de câteva săptămâni bune: o vacanță pe litoralul din Grecia!</p>
<p>Aryna Sabalenka nu a mers singură să se relaxeze, ci împreună cu milionarul Georgios Frangulis, pe care l-a cunoscut la doar câteva luni după ce <span>fostul ei iubit s-a sinucis, în 2024</span>.</p>
<p>Sportiva din Belarus a depășit drama prin care a trecut anul trecut, iar acum pare că este din nou îndrăgostită până peste cap. Ea și Frangulis au ales drept destinație insula Mykonos, iar din dorința de a arăta cât de fericită este, liderul WTA a postat și câteva poze sugestive, în bikini.</p>
<p>Într-una dintre imaginile care pot fi văzute în galeria foto a articolului, la final, Aryna Sabalenka este sărutată tandru pe gât de actualul partener de viață.</p>
<blockquote><p>Nu ai câștigat Wimbledon, dar mi-ai cucerit inima” / „Bucură-te de binemeritata vacanță” / „Cea mai frumoasă femeie din lume” / „Ești superbă și ești și o jucătoare de tenis uimitoare” / „Sunteți atât de drăguți împreună”, sunt câteva dintre comentariile, selectate de <span>The Sun</span>, pe care le-a primit sportiva.</p></blockquote>
<h2><span>Aryna Sabalenka și-a rezervat biletele pentru Mykonos din iunie</span></h2>
<p>Încă din luna iunie, la scurt timp după eliminarea de la Roland Garros, Aryna Sabalenka nu s-a ferit să recunoască public faptul că are nevoie de o vacanță. Încărcată psihic peste măsură, sportiva din Belarus a mărturisit că a achitat deja biletele pentru un sejur în Grecia, Mykonos mai exact. Însă, aparent, vacanța a fost programată abia după finalul Wimbledon.</p>
<blockquote><p>Am deja un zbor rezervat pentru Mykonos. Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat aici (n.r. – la Roland Garros 2025), cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, declara Aryna Sabalenka.</p></blockquote>
<p>Postarea sportivei de pe rețelele de socializare, cu pozele din Mykonos, a adunat peste 400.000 de aprecieri în aproximativ 48 de ore.</p>

]]></description>
    </item>
    <item>
      <title>Noul lider al Rapidului e băiat de casă. Denis Ciobotariu, filmat alături de frumoasă lui iubită, la restaurant. EXCLUSIV</title>
      <link>https://www.prosport.ro/sport-life/noul-lider-al-rapidului-e-baiat-de-casa-denis-ciobotariu-filmat-alaturi-de-frumoasa-lui-iubita-la-restaurant-exclusiv-20221398</link>
      <description><![CDATA[<img src="https://www.prosport.ro/wp-content/uploads/2025/07/Noul-lider-al-Rapidului-e-baiat-de-casa.-Denis-Ciobotariu-filmat-alaturi-de-frumoasa-lui-iubita-la-restaurant.-EXCLUSIV.jpeg"/><br/><p>Denis Ciobotariu (27 de ani), titularul din defensiva celor de la Rapid București, a prins puțin timp liber, între antrenamente și meciuri, și a petrecut o după-amiază liniștită, în tihnă, alături de iubita sa.</p>
<p><span>ProSport</span> l-a surprins pe apărătorul formației de lângă Podul Grant în compania partenerei sale de viață la un restaurant select, aflat într-o zonă exclusivistă a Bucureștiului.</p>
<h2><span>Noul „stâlp” din apărarea Rapidului, la masă împreună cu iubita. Denis Ciobotariu și-a răsfățat partenera la un local de pe Șoseaua Nordului</span></h2>
<p>Lui Denis Ciobotariu îi merge din ce în ce mai bine pe plan sportiv în ultima perioadă. De când a ajuns la Rapid, fiul fostului internațional Liviu Ciobotariu este, în mod vizibil, pe un drum ascendent. Prestațiile sale au devenit din ce în ce mai solide, iar de la meci la meci a lăsat impresia că se transformă, încet dar sigur, într-un adevărat lider al echipei de lângă Podul Grant – atât pe teren, cât și în fața microfoanelor reporterilor. Mai mult, Rapid nu a stat la discuții în prima etapă a noului sezon, reușind să se impună cu 2-0 în deplasarea de la Mioveni, cu nou-promovata FC Argeș.</p>
<p>Evoluțiile, dar și fizicul său, confirmă că Denis Ciobotariu trage din greu la antrenamente. Puține energie care îi rămâne alege să o „cheltuiască” împreună cu iubita sa. <span>ProSport</span> i-a surprins pe cei doi într-o zi călduroasă de vară, pe teresa unui restaurant select din zona de nord a Capitalei, unde cuplul de îndrăgostiți a servit masa.</p>
<p>Denis Ciobotariu și partenera sa de viață au dat impresia că se simt extrem de confortabil unul în compania celuilalt și, de asemenea, că mâncarea comandată a fost una ireproșabilă.</p>
<h2><span>Asortați din cap până în picioare</span></h2>
<p>Din cauza temperaturilor ridicate, amândoi au optat pentru ținute lejere, de vară, care să nu atragă asupra lor nici razele soarelui, nici atenția curioșilor din jur.</p>
<p>Denis Ciobotariu a optat pentru tricou și șort și a venit încălțat cu o pereche de adidași, toate albe. Albul a fost și alegerea frumoasei blonde, atât pentru încălțăminte, cât și pentru rochița de vară cu care s-a afișat.</p>
<p>Cu toate că au fost mai mult decât discreți, cei doi au atras, pe furiș, privirile celor din jur. Oamenii nu au putut să nu remarce frumusețea femeii care se afla în compania lui Denis Ciobotariu, dar nici faptul că aceasta stătea la masă împreună cu unul dintre cei mai valoroși fotbaliști români din Superliga.</p>

]]></description>
    </item>
    <item>
      <title>Mesajul indirect al lui Alex Băluță, la bustul gol, pentru Gigi Becali, care vrea să scape de el cu orice preț</title>
      <link>https://www.prosport.ro/fotbal-intern/superliga/mesajul-indirect-al-lui-alex-baluta-la-bustul-gol-pentru-gigi-becali-care-vrea-sa-scape-de-el-cu-orice-pret-20221298</link>
      <description><![CDATA[<img src="https://www.prosport.ro/wp-content/uploads/2025/07/Mesajul-indirect-al-lui-Alex-Baluta-la-bustul-gol-pentru-Gigi-Becali-care-vrea-sa-scape-de-el-cu-orice-pret-scaled-e1752663048430-1400x754.jpg"/><br/><p>Alexandru Băluță i-a oferit un mesaj indirect, la bustul gol, lui Gigi Becali. Patronul FCSB vrea să scape de fotbalist cu orice preț, dar acesta se pregătește intens pentru viitoarea echipă ori chiar pentru o eventuală revenire în lotul campioanei.</p>
<p>Gigi Becali l-a inclus pe lista neagră pe Alexandru Băluță alături de Malcom Edjouma sau Jordan Gele. Latifundiarul din Pipera nu vrea să mai audă de el. În momentul în care fotbaliștii FCSB erau în cantonament, Băluță juca tenis de picior în Ferentari, iar imaginile au devenit virale.</p>
<h2><span>Alexandru Băluță, pregătit pentru plecarea de la FCSB sau o eventuală revenire</span></h2>
<p>Cum <span>nu mai face parte din planurile lui Elias Charalambous și Gigi Becali</span> la acest moment, Alexandru Băluță se antrenează singur la baza FCSB din Berceni. Fotbalistul a postat pe rețelele de socializare o imagine, la bustul gol, cu o descriere războinică.</p>
<p>„Nicio zi liberă”, a scris Alexandru Băluță în descrierea poveștii de pe Instagram. Deși campionatul a început, fotbalistul nu pare că se grăbește în a-și găsi un angajament, deși a fost anunțat de peste o lună că nu mai face parte din planurile echipei. Ținând cont că trage tare la antrenamente, fotbalistul pare a spera în continuare că îi va reintra la suflet lui Gigi Becali și că patronul va miza din nou pe el.</p>
<p>Alexandru Băluță a ajuns la FCSB în iarna anului 2023, atunci când a sosit liber de contract, după despărțirea de Akademia Puskas, din Ungaria. De-a lungul carierei sale, fotbalistul a mai evoluat pentru Școala de Fotbal Gică Popescu, Chindia Târgoviște, Viitorul, Universitatea Craiova, Slavia Praga și Slovan Liberec.</p>
<p>În tricoul formației „roș-albastre”, Băluță a strâns un total de 81 de partide, în care a punctat de 13 ori și a oferit 12 pase decisive.</p>
<h2><span>Alexandru Băluță, „prietenul” lui Gigi Becali</span></h2>
<p>Gigi Becali a declarat că Alexandru Băluță nu mai este în planurile sale, dar este lăsat să se antreneze la baza de pregătire a echipei. Latifundiarul din Pipera l-a lăsat în afara listei LPF pe fotbalist.</p>
<p>„Băluță nu mai este al nostru. El doar se antrenează cu noi, că este prieten cu noi. Normal că-l plătesc, că e prietenul nostru. Am vreo trei prieteni buni. El, Edjouma și Gele”, a declarat Gigi Becali la <span>Digi Sport</span>.</p>
<p>În luna mai a acestui an, Gigi Becali a făcut o <span>declarație șocantă cu privire la Băluță</span>, despre care a spus că l-a rugat să rămână la echipă. Omul de afaceri l-a luat în râs pe fotbalist, spunând că are probleme de comportament, care nu-l lasă să devină un fotbalist serios.</p>
<p>„Eu i-am zis așa: «Băi, un fotbalist care a fost fotbalist și după aia nu mai e fotbalist, înseamnă că una din astea face. Se droghează, și la tine nu e cazul. E curvar și la tine nu e cazul. E alcoolist și la tine nu e cazul. Jocuri de noroc sau pariuri și nu știu dacă le faci. Jocuri de noroc, păcănele și pariuri. Și nu știu dacă le faci pe astea. Că știu că de drogat nu te droghezi, curvar nu ești, bețiv nu ești. Înseamnă că le faci pe alea două. Una din ele două o faci». A zis: «Nu, nea Gigi!»”, a spus Gigi Becali.</p>

]]></description>
    </item>
  </channel>
</rss>
