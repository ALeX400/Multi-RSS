<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a ales praful de complexul de golf de milioane de euro. Construit de afaceristul care a fost cândva cel mai bogat din lume, centrul nu a fost niciodată deschis</title>
      <link>https://www.prosport.ro/alte-sporturi/s-a-ales-praful-de-complexul-de-golf-de-milioane-de-euro-construit-de-afaceristul-care-a-fost-candva-cel-mai-bogat-din-lume-centrul-nu-a-fost-niciodata-deschis-20144710</link>
      <description><![CDATA[<img src="https://www.prosport.ro/wp-content/uploads/2025/04/S-a-ales-praful-de-complexul-de-golf-de-milioane-de-euro-1400x850.jpg"/><br/><p>Presa internațională a dezvăluit că s-a ales praful de tot ceea ce înseamnă proiectul „gWest”, complexul de golf de milioane de euro care trebuia să facă senzație nu doar la nivelul Scoției, ci în întreaga lume.</p>
<p>Construit de Mahdi Al Tajir (93 de ani), fost ambasador al Emiratelor Arabe Unite în Regatul Unit și prosper om de afaceri, care în 1970 s-a autoproclamat drept „cel mai bogat din lume”, centrul nu a fost niciodată deschis. Însă, lucrurile încă ar putea lua o turnură favorabilă în anumite condiții, după cum a anunțat fiul lui Al Tajir.</p>
<h2><span>Ce s-a întâmplat cu „gWest”, proiectul care trebuia să eclipseze toate complexurile de golf. „Cel mai bogat om din lume” a investit milioane de euro, după care s-a răzgândit brusc</span></h2>
<p><span>Golful continuă să fie recunoscut la nivel mondial drept sportul preferat al oamenilor cu bani</span>, iar un proiect din Scoția, demarat la finalul anilor 2000, trebuia să devină luxul absolut pentru împătimiții acestui domeniu.</p>
<p>Scoția este renumită deja pentru <span>celebrele complexuri de golf</span> pe care le găzduiește, precum Gleneagles sau King’s Course, însă un afacerist născut în Bahrain, pe nume Mahdi Al Tajir, a dorit să le eclipseze cu un proiect grandios, pe care l-a numit „gWest”.</p>
<p>Potrivit <span>SportBible</span>, Mahdi Al Tajir nu este un antreprenor oarecare, ci fostul ambasador al Emiratelor Arabe Unite în Regatul Unit. În plus, din tranzacțiile cu metale, petrol și gaze, în anii ’70 a ajuns să strângă o avere colosală și chiar s-a autointitulat drept „cel mai bogat om din lume”, după cum informează sursa citată,</p>
<p>Ulterior, în 2013, el a fost declarat oficial drept cel mai bogat om din Scoția. Însă, înainte de acest moment, la finalul anilor 2000, Mahdi Al Tajir a demarat proiectul <span>„gWest”</span> și părea determinat să îl finalizeze în timp record. De altfel, în ceea ce privește terenurile de golf, acestea chiar au fost terminate în 2009.</p>
<p>Însă, ulterior, din cauza problemelor apărute la nivel global, Mahdi Al Tajir a ezitat să finalizeze înreg complexul, care trebuia să încadreze 170 de vile exclusiviste, fiecare cu un preț de construcție de peste 3.000.000 de euro, plus un hotel de 6 stele, după cum informează SportBible.</p>
<h2><span>De ce a pus stop lucrărilor și cum arată proprietatea în prezent</span></h2>
<p>Primul hop care a zguduit familia afaceristului născut în Bahrain a fost criza globală din 2008. Mai apoi, ieșirea Marii Britanii din Uniunea Europeană, BREXIT-ul, plus pandemia de Covid-19, au contribuit și ele la retragerea lui Mahdi Al Tajir din proiect.</p>
<p>În plus, așa cum a anunțat fiul miliardarului, un alt detaliu ce l-a deranjat pe Mahdi Al Tajir a fost situația economică din Marea Britanie, unde taxele au crecut considerabil în ultimii ani.</p>
<p>Conform băiatului lui Mahdi Al Tajir, proiectul nu a fost abandonat complet, iar în cazul în care Scoția își va declara independența față de Regatul Unit și va deveni „un paradis fiscal, precum Monaco”, atunci proiectul „gWest” ar putea fi dus la bun sfârșit. Mai mult, familia Al Tajir este gata să investească în construirea a și mai multe terenuri de golf și hoteluri, în cazul în care scenariul din urmă menționat se va confirma:</p>
<blockquote><p>A fost Brexit-ul, iar acum Scoția țipă pentru independență. Vreți să investim? Următoarea fază a gWest înseamnă încă 50-60 sau poate chiar 100 de milioane de lire sterline. Și, ca familie, nu suntem dispuși să punem această sumă la bătaie, din moment ce nu știm cum arată viitorul. Dacă Scoția obține mâine independența și decide să se transforme într-un paradis fiscal, precum Monaco, noi vom fi primii care vom sări cu banii. De fapt, am mai construi încă trei sau patru terenuri și încă două hoteluri. Dar așa cum stau lucrurile astăzi, cu taxele crescând și cu consiliile locale tot mai implicate, poate că nu este locul potrivit unde să-mi investesc banii. Poate că există alte locuri mai bune”, a spus fiul lui Mahdi Al Tajir, în 2020, citat de SportBible.</p></blockquote>
<p>În 2023, un videoclip postat pe platforma de socializare X, care poate fi văzut mai jos, a arătat cum se prezintă proprietatea familiei Al Tajir în prezent.</p>
<blockquote><p>Terenul de golf fantomă din Scoția”, a fost textul sugestiv adăugat în descrierea filmulețului.</p></blockquote>
<blockquote class="twitter-tweet" data-media-max-width="560">
<p dir="ltr" lang="en">gWest. Scotlands ghost golf course. #IYKYK pic.twitter.com/VKnxKbBqmC</p>
<p>— Rrrobbeh (@LinksRobbie) July 8, 2023</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Miodrag Belodedici a vorbit cu tristețe şi resemnare despre realitatea pe care o trăieşte acum: „Nu mai am nicio treabă cu fotbalul, mă duc pe la sate”</title>
      <link>https://www.prosport.ro/fotbal-intern/nationala/miodrag-belodedici-a-vorbit-cu-tristete-si-resemnare-despre-realitatea-pe-care-o-traieste-acum-nu-mai-am-nicio-treaba-cu-fotbalul-ma-duc-pe-la-sate-20144747</link>
      <description><![CDATA[<img src="https://www.prosport.ro/wp-content/uploads/2025/04/Miodrag-Belodedici-a-vorbit-cu-tristete-si-resemnare-despre-realitatea-pe-care-o-traieste-acum-1400x1050.jpg"/><br/><p>Miodrag Belodedici (60 de ani), retras din activitatea de fotbalist profesionist în urmă cu mai bine de două decenii, a vorbit cu tristețe și resemnare despre realitatea pe care o trăiește acum.</p>
<p>În anul 2005, fostul mare internațional a dat curs unei oferte pe care a primit-o din partea Federației Românie de Fotbal, pe adunci condusă de Mircea Sandu (72).</p>
<h2><span>Oful lui Miodrag Belodedici, singurul fotbalist român care a cucerit de două ori Liga Campionilor</span></h2>
<p>Miodrag Belodedici este unul dintre cei mai tirați fotbaliști români din istorie și singurul care a izbutit să câștige de două ori Liga Campionilor.</p>
<p><span>Belodedici a reușit această performanță alături de Steaua București și Steaua Roșie Belgrad</span>, în anii 1986 și 1991.</p>
<p>În Serbia, <span>Miodrag Belodedici a ajuns în urmă cu 37 de ani, în 1988 mai precis, fiind ajutat de Valentin Ceaușescu</span>, fiul fostului lider comunist Nicolae Ceaușescu. Fostul mare internațional și-a primit pașaportul, după care a trecut vama la sârbi și câteva luni mai târziu, în 1989, a semnat cu gruparea din Belgrad.</p>
<p>Au mai urmat experiențe prin Spania, pe la Valencia, Real Valladolid și Villareal, și Mexic, de unde Belodedici a reprezentat-o pe Atlante. Apoi, în iulie 1998 s-a întors în România și a semnat cu Steaua, alături de care a rămas până la retragerea din iulie 2001.</p>
<p>Deși a fost, este în continuare și va rămâne o emblemă a fotbalului românesc, Miodrag Belodedici nu a beneficiat de aprecierea cuvenită după retragere și timp de câțiva ani a rămas în afara peisajului „sportului rege”.</p>
<p>Abia în 2005, un telefon din partea lui Mircea Sandu l-a convins să accepte propunerea de a intra în cadrul Federației Române de Fotbal, însă nu pe vreo funcție râvnită, ci pe un post prin care să îi fie exploatată imaginea.</p>
<p>Miodrag Belodedici a rămas pe aceeași funcție în ultimii 20 de ani, iar într-un interviu pe care l-a acordat recent a explicat cu ce se ocupă de fapt:</p>
<blockquote><p>Asta fac, sunt angajat în Federație și primesc multe telefoane din colțurile țării, cine organizează turneu de copii, de feminin, inaugurări de terenuri în sate, în tot felul de… Mă sună și mă roagă să vin, să stau cu ei, să dau premii la copii. Și primesc foarte multe telefoane, foarte multe. Nu am treabă cu fotbalul”, a mărturisit Miodrag Belodedici, la <span>„Un Podcast”</span>.</p></blockquote>
<h2><span>Regretă că nu a continuat în antrenorat?</span></h2>
<p>Miodrag Belodedici a dezvăluit că în perioada pe care a petrecut-o în Spania a făcut și școala de antrenori. Iar după ce și-a agățat ghetele în cui, chiar a cochetat cu grupele de copii și juniori de la instituție privată din Valencia. Însă, în cele din urmă, telefonul lui Mircea Sandu l-a determinat să revină în țară și să accepte oferta din partea FRF:</p>
<blockquote><p>(n.r. – Ai avut vreodată vreun gând să te faci antrenor?) Am făcut școala de antrenori la Valencia, am început-o acolo, am fost antrenor la copii și juniori la Valencia, la o școală privată. Am stat un an antrenor. După aceea, m-a sunat Mircea Sandu. Eu eram antrenor la două grupe de copii, în Spania. Și am venit la Federație și aici nu sunt, nu am… Aici am terminat școala, licența Pro, dar nu m-am apucat de antrenat. Mi-a zis Gabi Balint să mergem, să începem să antrenăm amândoi, să facem… Și m-am angajat la Federație și acolo am rămas”, a completat Miodrag Belodedici, potrivit sursei citate.</p></blockquote>
<p>Pentru naționala mare a României, Miodrag Belodedici a marcat 5 goluri într-un total de 55 de apariții.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/55ubZICr71Y?si=ZnZ3Ocr11O70vFMu" title="YouTube video player" width="560"></iframe></p>

]]></description>
    </item>
    <item>
      <title>Omul negru din Dosarul Pariurilor. Un arbitru a fost acuzat că i-ar fi corupt pe fotbalişti şi i-ar fi pus în legătură cu cei care se ocupau de site-urile ilegale</title>
      <link>https://www.prosport.ro/fotbal-extern/omul-negru-din-dosarul-pariurilor-un-arbitru-a-fost-acuzat-ca-i-ar-fi-corupt-pe-fotbalisti-si-i-ar-fi-pus-in-legatura-cu-cei-care-se-ocupau-de-site-urile-ilegale-20144760</link>
      <description><![CDATA[<img src="https://www.prosport.ro/wp-content/uploads/2025/04/Omul-negru-din-Dosarul-Pariurilor.-Un-arbitru-a-fost-acuzat-ca-i-ar-fi-corupt-pe-fotbalisti-si-i-ar-fi-pus-in-legatura-cu-cei-care-se-ocupau-de-site-urile-ilegale.webp"/><br/><p>Noi rapoarte împrăștiate prin presa din Italia sugerează că Pietro Marinoni, arbitru de meserie, ar fi fost omul negru din Dosarul Pariurilor care a lovit nu în urmă cu mult timp fotbalul din Peninsulă.</p>
<p>Pe scurt, Marioni este acuzat că i-ar fi corupt pe fotbaliști să parieze și chiar i-ar fi ajutat să învețe să utilizeze site-urile ilegale.</p>
<h2><span>Au ieșit la iveală noi detalii din Dosarul Pariurilor care a lovit Italia în 2023. Arbitrul Pietro Marinoni, în prim-plan</span></h2>
<p>În a doua jumătate a anului 2023, în presa din Italia au fost făcute o mulțime de dezvăluiri în Dosarul Pariurilor și chiar s-a lăsat cu pedepse grave.</p>
<p><span>Sandro Tonali, fotbalistul de 70.000.000 de euro al lui Newcastle, a fost prins că a pariat pe meciurile propriei echipe și sancționat</span> cu o suspendare de 10 luni.</p>
<p>La acel moment, în dosar a fost târât și <span>Nicolo Fagioli, de la Fiorentina, despre care s-a scris că ar fi luat bani pentru a paria chiar de la Radu Drăgușin</span>. Însă, fotbalistul român nu ar fi știut despre destinația banilor, deoarece Fagioli i-ar fi spus că vrea să își cumpere un ceas.</p>
<p>Revenind în prezent, situația s-a mai calmat și inclusiv fotbaliștii prinși în 2023 au revenit pe teren. Tonali a bifat deja 37 de meciuri în actuala stagiune, izbutind să o ajute pe Newcastle cu 4 goluri și două pase decisive, printre altele.</p>
<p>Cu toate acestea, noi rapoarte împrăștiate în presa din Italia ar putea reaprinde scandalul din Dosarul Pariurilor. Potrivit <span>SportMediaset</span>, procurorii au identificat un nou personaj cheie în anchetă, pe numele Pietro Marinoni.</p>
<p>Este vorba despre un arbitru care profesează la nivel de amatori, însă care are și multiple conexiuni la nivelul fotbalului provesionist. Iar conform sursei citate, „Marinoni îi corupea pe fotbaliști și îi punea în contact pe aceștia cu managerii site-urilor de pariuri ilegale”.</p>
<p>Inclusiv Sandro Tonalo i-ar fi pomenit numele în cadrul audierilor din octombrie 2023, spunând că arbitrul respectiv a fost cel care „l-ar fi inițiat”.</p>
<p>Totodată, Pietro Marioni ar fi fost responsabil și de colectarea banilor cash pentru „acoperirea datoriilor” și ulterior pentru livrarea către Tommaso De Giacomo, unul dintre managerii site-urilor ilegale de pariuri.</p>
<p>Și, nu în ultimul rând, în 2022, Marinoni a scris pe un grup online că urmează să arbitreze un meci dintre două echipe de Serie D și că a solicitat deja cotele de pariere pentru partidă. În replică, pe grupul respectiv, Nicolo Fagioli, despre care am pomenit mai sus, a transmis:</p>
<blockquote><p>Fii bun și arbitrează cum trebuie, ține-o tot așa”, se arată pe SportMediaset.</p></blockquote>
<h2><span>Avocatul arbitrului a reacționat: „Acuzații nefondate”</span></h2>
<p>Conform sursei citate, după articolele apărute în presa din Italia, arbitrul Pietro Marinoni a fost suspendat și înlocuit de la partida Monza U18 – Fiorentina U18, pe care trebuia să o oficieze de la centru.</p>
<p>În același timp, avocatul lui Marinoni a reacționat prin intermediul unui comunicat, spunând că dosarul a fost închis deja de un an:</p>
<blockquote><p>Acuzațiile lansate de procurorii din Milano la adresa lui Pietro Marinoni sunt nefondate. Procurorul federal al FIGC (Federația Italiană de Fotbal) a închis în urmă cu mai bine de un an procedurile care au fost deschise pe baza declarațiilor lui Sandro Tonali”, a explicat avocatul lui Pietro Marinoni.</p></blockquote>

]]></description>
    </item>
    <item>
      <title>Primăria Municipiului Bucureşti a anunțat-o pe FCSB. Gigi Becali va accelera adoptarea legii în Parlament, după ce a primit vestea</title>
      <link>https://www.prosport.ro/fotbal-intern/superliga/primaria-municipiului-bucuresti-a-anuntat-o-pe-fcsb-gigi-becali-va-accelera-adoptarea-legii-in-parlament-dupa-ce-a-primit-vestea-20144650</link>
      <description><![CDATA[<img src="https://www.prosport.ro/wp-content/uploads/2025/04/Primaria-Municipiului-Bucuresti-a-anuntat-o-pe-FCSB.-Gigi-Becali-va-accelera-adoptarea-legii-in-Parlament-dupa-ce-a-primit-vestea.jpg"/><br/><p>Primăria Municipiului Bucureşti a comunicat oficial vestea pe care Gigi Becali și suporterii FCSB nu își doreau să o audă.</p>
<p>Arena Națională, cel mai mare stadion al țării și casa obișnuită a roș-albaștrilor, va fi indisponibilă până la mijlocul lunii septembrie!</p>
<h2><span>FCSB își poate lua adio de la Arena Națională până în septembrie, după anunțul Primăriei Municipiului Bucureşti</span></h2>
<p>Urmează o vară agitată pentru Arena Națională din Capitală, poate cea mai agitată de la deschiderea din 2011 încoace, deoarece Primăria Municipiului București a semnat o mulțime de contracte de închiriere pentru evenimente extrasportive.</p>
<p><span>„Dracii” de la The Rolling Stones revin în România</span> după o pauză de 18 ani și vor concerta pe cel mai mare stadion al țării. De asemenea, <span>Jennifer Lopez și-a anunțat și ea un turneu de amploare în București și, cel mai probabil, evenimentul va avea loc tot pe Arena Națională</span>.</p>
<p>Și, nu în ultimul rând, pe cel mai mare stadion din București <span>va fi organizat și un festival impresionant, de către celebrii organizatori Untold și Neversea</span>.</p>
<p>De pe urma tuturor evenimentelor menționate, Primăria Municipiului București va face un profit considerabil, însă în același timp, clubul de fotbal FCSB va avea de suferit.</p>
<p>Echipa roș-albastră nu va putea evolua în obișnuita ei casă, iar acest detaliu ar putea fi și mai supărător în cazul în care FCSB va cuceri titlul și va merge în preliminariile Ligii Campionilor.</p>
<p>Practic, gruparea patronată de Gigi Becali ar trebui să joace toate meciurile din calificări departe de Arena Națională, deoarece Primăria Municipiului București a confirmat, pentru <span>Sportpesurse.ro</span>, că stadionul numărul 1 al țării va fi indisponibil pentru evenimente sportive până la data de 15 septembrie!</p>
<blockquote><p>Conform programării evenimentelor, Arena Națională va fi indisponibilă pentru evenimente sportive în perioadele:<br/>
18.04.2025<br/>
31.05.2025<br/>
13, 14, 15.06.2025<br/>
20, 21, 22.06.2025<br/>
23.06.2025 – 16.07.2025<br/>
09.09.2025 – 15.09.2025”, a transmis Primăria Municipiului Bucureşti, potrivit Sportpesurse.ro.</p></blockquote>
<p>Meciurile din play-off pentru accederea în fazele principale din cupele europene vor avea loc în ultimele zile ale lunii august.</p>
<h2><span>Intervine Gigi Becali?</span></h2>
<p>Printre evenimentele programate pe Arena Națională se numără și un festival de mâncare, dedicat în principal preparatelor gătite pe grătar.</p>
<p>În momentul în care a aflat despre acest eveniment, Gigi Becali a răbufnit și a lăsat de înțeles că va accelera adoptarea legii în Parlament, lege potrivit căreia evenimentele sportive să aibă prioritate pe stadioane.</p>
<blockquote><p>Se lucrează mai mult la ea, pentru că va fi o constituție a sportului, nu neapărat lege. Va fi ceva ce n-a mai fost până acum. Atunci să scrie că Arena Națională e terasă de grătare, de mici și iarmaroc. Concerte să facă, dar când nu sunt date de fotbal. Arena Națională e pentru jocuri de fotbal. Legea se face și se lucreză la ea. Nu o fac eu! Eu am zis ce vreau! Oamenii le bagă în pagină din punct de vedere juridic. Sunt mai multe lucruri acolo. Nu doar la fotbal, ci la toate sporturile. Am zis că dacă tot sunt aici, două legi să fac și eu: Constituția sportului și legea pușcăriilor”, Gigi Becali, la <span>Digi Sport</span>.</p></blockquote>

]]></description>
    </item>
    <item>
      <title>Soția fotbalistului din Superliga a pus la cale planul prin care bărbatul ei va deveni milionar: „Vom atinge un nivel foarte mare în business. L-am pus deja administrator”</title>
      <link>https://www.prosport.ro/fotbal-intern/superliga/sotia-fotbalistului-din-superliga-a-pus-la-cale-planul-prin-care-barbatul-ei-va-deveni-milionar-vom-atinge-un-nivel-foarte-mare-in-business-l-am-pus-deja-administrator-20144532</link>
      <description><![CDATA[<img src="https://www.prosport.ro/wp-content/uploads/2025/04/Sotia-fotbalistului-din-Superliga-a-pus-la-cale-planul-prin-care-barbatul-ei-va-deveni-milionar-1400x880.png"/><br/><p>Mihai Roman (32 de ani), fotbalist care visează să promoveze în Superliga la finalul sezonului 2024 – 2025, poate deveni milionar după ce își agață ghetele în cui, deoarece soția sa i-a creionat un viitor bine definit.</p>
<p>Roman nu are încotro și va trebui să devină antreprenor atunci când va renunța la cariera care l-a consacrat. Momentan, atacantul este implicat în afaceri, însă doar în calitate de sponsor.</p>
<h2><span>Bianca și Mihai Roman vor să rupă norii în lumea afacerilor! Soția fotbalistului cu trecut în Superliga știe cum vor deveni milionari</span></h2>
<p><span>Mihai Roman, fotbalist cu peste 50 de goluri și 200 de meciuri bifate în Superliga</span>, pentru echipe ca Universitatea Craiova, Petrolul, U Cluj, Poli Timișoara sau FC Botoșani, are o soție orientată către lumea afacerilor și cu vise foarte mari.</p>
<p>Este vorba despre Bianca Roman, pe care fotbalistul a dus-o în fața altarului în urmă cu aproximativ 6 ani, în 2019 mai precis.</p>
<p>În timp ce Mihai Roman încă activează din postura de sportiv profesionist și visează să revină în Superliga României alături de FC Argeș, soția sa a intrat în lumea afacerilor din postura de organizator de evenimente. Atacantul grupării piteștene face și el parte din business, în calitate de sponsor și administrator, însă adevărata responsabilitate de a gestiona afacerea îi aparține Binacăi. Tânăra este extrem de focusată și vrea ca în câțiva ani să asigure independența financiară a întregii familii. Însă, nu singură, ci împreună cu soțul ei, pe care îl așteaptă cu nerăbdare să i se alăture full-time după retragerea din „sportul rege”:</p>
<blockquote><p>Sunt businessuri în domeniul evenimentelor, de care mă ocup integral. Sunt ale mele, dar sunt împreună cu Mihai, cumva, însă sunt responsabilitatea mea. De curând am deschis o locație de evenimente, unde este și Mihai implicat cu decizii, pentru că nu poate face parte fizic, fiind imposibil, deși ar vrea să facă parte mai mult, dar l-am făcut administrator, să pot să îl obișnuiesc cu lumea businessului. (n.r. – Asta va fi traseul lui după ce se va retrage?) Absolut! Eu deja îi vorbesc lui, și îl sperii puțin. Îi vorbesc despre cum vom merge împreună la cursuri să se pregătească. În loc să joace FIFA, să citească o carte de antreprenoriat. Și și-a prelungit deja anii de fotbal (n.r. – râde) când mă aude că vorbesc așa. Îmi place foarte mult, deși începutul nu este ușor, așa cum se vede din afară”, a mărturisit Bianca Roman, la emisiunea <span>Liga Iubitelor de Fotbaliști</span>.</p></blockquote>
<h2><span>I-a lăsat ușa deschisă și pentru un Plan B</span></h2>
<p>Totuși, în eventualitatea în care Mihai Roman nu dorește să se implice total în organizarea de evenimente, el poate alege să continue în fotbal. Bianca spune că soțul ei ar putea fi un foarte bun impresar de jucători, deoarece are înclinații spre această meserie:</p>
<blockquote><p>Cumva îl văd și în lumea fotbalului, pentru că este un bun observator, vede când un jucător are valoare. Îl văd foarte mult în impresariat, și cred că va avea foarte mult succes în partea asta, dar îmi doresc foarte mult să ajungem la un nivel foarte mare în zona businessului și să învățăm să investim și să atingem independența financiară în câțiva ani”, a completat soția fotbalistului.</p></blockquote>
<p>În actuala stagiune, Mihai Roman a ajutat-o pe FC Argeș cu 6 goluri într-un total de 21 de partide.</p>
<figure aria-labelledby="figcaption_attachment_20144577" class="wp-caption aligncenter" id="attachment_20144577"><img alt="" class="size-large wp-image-20144577" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/mihai-roman-1400x1050.jpg" srcset="https://www.prosport.ro/wp-content/uploads/2025/04/mihai-roman-1400x1050.jpg 1400w, https://www.prosport.ro/wp-content/uploads/2025/04/mihai-roman-768x576.jpg 768w, https://www.prosport.ro/wp-content/uploads/2025/04/mihai-roman-1536x1152.jpg 1536w, https://www.prosport.ro/wp-content/uploads/2025/04/mihai-roman-2048x1536.jpg 2048w" width="1400"/><figcaption class="wp-caption-text" id="figcaption_attachment_20144577">Mihai Roman si Rokas Lekiatas in meciul de fotbal dintre FCU 1948 Craiova si ACS Campionii FC Arges, contand pentru Liga 2 Casa Pariurilor, desfasurat pe Stadionul Ion Oblemenco din Craiova, marti 25 februarie 2025. © FOTO: Remus Badea/SPORT PICTURES</figcaption></figure>
<p>Gruparea din Pitești este pe locul 3 în play-off-ul din Liga 2, cu 43 de puncte, și având în vedere că Steaua, ocupanta poziției secunde, nu are drept de promovare, FC Argeș e mare favorită să ajungă direct în Superliga la finalul sezonului.</p>
<p>CSM Reșița, care se află pe locul 4, a acumulat doar 38 de puncte până în acest moment al stagiunii.</p>
<p>Revenind la <span>Mihai Roman, medicii i-au interzis în urmă cu mai mulți ani să mai joace fotbal</span>, deoarece a fost depistat cu anumite probleme la inimă. Însă, după o pauză de 2 ani, atacantul și-a făcut apariția din nou pe gazon.</p>

]]></description>
    </item>
  </channel>
</rss>
