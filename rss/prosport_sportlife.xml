<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce mașină are Leo Messi la Miami, în timp ce rivalul Cristiano Ronaldo a primit un BMW de 209.000 de dolari</title>
      <link>https://www.prosport.ro/diverse/ce-masina-are-leo-messi-la-miami-in-timp-ce-rivalul-cristiano-ronaldo-a-primit-un-bmw-de-209-000-de-dolari-20239196</link>
      <description><![CDATA[<img src="https://www.prosport.ro//wp-content/uploads/2025/08/Ce-masina-are-Leo-Messi-la-Miami-in-timp-ce-rivalul-Cristiano-Ronaldo-a-primit-un-BMW-de-209.000-de-dolari.jpg"/><br/><p>Rivalitatea dintre Leo Messi (38 de ani) și Cristiano Ronaldo (40 de ani) s-a mutat din terenul de fotbal în afara acestuia, iar acum „lupta” se dă între mașini, după ce starul portughez a primit un BMW de 209.000 de dolari.</p>
<p>Mașina lui Messi este tot a unui constructor german, iar potrivit specialiștilor este considerată una dintre cele mai rafinate ale mărcii nemțești.</p>
<p>Anul trecut, Ronaldo a fost desemnat din nou cel mai bine plătit sportiv din lume, pentru al treilea an la rând și a cincea oară în cariera sa impresionantă.</p>
<p>Numai în 2024 a avut încasări de aproximativ 275 de milioane de dolari, înainte de taxe și onorariile către agenți, potrivit <span>Forbes</span>. Și tot în 2024 a fost văzut la volanul bolidului de lux pe care l-a primit în urma unui acord dintre clubul Al-Nassr, unde se află sub contract până în 2027, și celebra marcă germană.</p>
<h2><span>Ce mașină are Leo Messi la Miami, în timp ce rivalul Cristiano Ronaldo a primit un BMW de 209.000 de dolari</span></h2>
<p>Leo Messi a fost văzut pe străzile din Miami, orașul în care joacă în prezent, la volanul unui dintre cele mai rafinate modele ale Mercedes Benz, potrivit BolaVip. Astfel, rivalitatea dintre Messi și Ronaldo a ajuns la un alt nivel, căci nu se mai „duelează” doar în averile impresionante pe care le au sau prin reușitele de neconstestat de pe gazon.</p>
<p>Conform sursei menționate, modelul pe care îl conduce argentinianul este Mercedes-Maybach S680, unul care impune prestanță și al cărui preț poate să ajungă la peste 340.000 de dolari.</p>
<p>Mașina este propulsată cu un motor V12 biturbo și este concepută pentru a oferi o experiență totală de lux. Cu un interior exclusivist și tehnologie avansată, modelul este plasat între cele mai bune mașini de pe piață.</p>
<h2><span>Messi, încă trei ani la Inter Miami</span></h2>
<p>Leo Messi joacă la Inter Miami, din 2023, iar înțelegerea sa cu echipa din MLS urmează <span>să fie prelungită până în 2028.</span></p>
<p>În cele două sezoane pe care le are în SUA, Messi a reușit să marcheze 58 de goluri și a avut 28 de pase decisive în 70 de meciuri. Chiar dacă în prezent are o cotă de piață de numai 18 milioane de euro, averea sa este estimată la 850 de milioane de dolari net, față de 1 miliard de dolari cât are Ronaldo.</p>
<p>Anul trecut, Messi s-a aflat pe locul 5 în rândul celor mai bine plătiți sportivi, cu 135 de milioande de dolari, din care 75 de milioane realizate în afara fotbalului, prin contractele de sponsorizare pe care le are cu Adidas, dar și din propria afacere cu băuturi pentru sportivi.</p>
<p>Messi își dorește să participe și la ediția 2026 a Campionatul Mondial, iar <span>brazilianul Ronaldo a dat un verdicat categoric</span> în privința prezenței acestuia la cel mai mare eveniment fotbalistic al lumii.</p>
<p>Debutul la naționala Argentinei și l-a făcut în august 2005, cu 112 goluri marcate și 61 de pase decisive în cele 193 de meciuri disputate.</p>

]]></description>
    </item>
    <item>
      <title>Marele coşmar al lui Gică Hagi şi al Generației de Aur a ajuns să vândă aspiratoare</title>
      <link>https://www.prosport.ro/diverse/marele-cosmar-al-lui-gica-hagi-si-al-generatiei-de-aur-a-ajuns-sa-vanda-aspiratoare-20239377</link>
      <description><![CDATA[<img src="https://www.prosport.ro//wp-content/uploads/2025/08/Marele-cosmar-al-lui-Gica-Hagi-si-al-Generatiei-de-Aur-a-ajuns-sa-vanda-aspiratoare-1400x790.jpg"/><br/><p>Gică Hagi şi Generația de Aur au fost foarte aproape să joace semifinala Campionatului Mondial din 1994, iar marele coşmar de atunci al românilor a ajuns să vândă aspiratoare.</p>
<p>La Campionatul Mondial de fotbal din 1994, România a fost învinsă în sferturi, la loviturile de departajare, iar vedeta Suediei, Tomas Brolin, are afaceri cu aspiratoare și vinuri.</p>
<h2><span>Omul care a devenit coşmar pentru Gică Hagi şi al Generația de Aur vinde aspiratoare</span></h2>
<p>Campionatul Mondial de Fotbal din 1994 a oferit nenumărate surprize. Dacă prezența în finală a Braziliei și Italiei, prima impunându-se la loviturile de departajare, a fost ceva normal, a surprins clasarea pe următoarele trei locuri a naționalelor Suediei, Bulgariei și României.</p>
<p>În sferturi, Suedia a eliminat România la loviturile de departajare. Nordicii au deschis scorul în minutul 78 după o lovitură liberă care a făcut șah-mat apărarea noastră, cu <span>Brolin plecând de lângă zid</span> și înscriind fără speranțe pentru Prunea.</p>
<p>Același jucător a transformat una dintre loviturile de departajare ale Suediei, care avea să fie învinsă în semifinale de Brazilia cu 1-0, după un gol cu capul al lui Romario, dar câștiga meciul pentru medalia de bronz în fața Bulgariei, 4-0. Brolin, care a deschis scorul în minutul 8, <span>se retrăgea din activitate după doar 4 ani</span>.</p>
<p>A intrat în afaceri. Într-o primă fază a opta pentru investiții într-o firmă care se ocupa de comercializarea aspiratoarelor și mult timp a vândut minimum 130.000 de bucăți pe an.</p>
<p>„La început a fost distractiv să merg la antrenamente în fiecare zi cu Crystal Palace, dar până la sfârșit nu a mai fost la fel de distractiv. M-am întrebat: «Să fac asta sezonul viitor?».</p>
<p>M-am gândit la asta și am decis să mă opresc. Nu a fost din cauza accidentărilor. Dacă vrei să continui să joci la un nivel înalt, trebuie să te antrenezi în fiecare zi, dar nu eram atât de nerăbdător să continui să fac asta.</p>
<p>Aveam și alte proiecte în cap. Când am încetat să joc, un inventator a venit la mine cu noua lui idee despre aspiratoare și am deschis acea companie. Dacă până în luna decembrie a acelui an voiam să joc din nou, m-aș fi întors. Dar acel sentiment nu a mai venit niciodată.</p>
<p>Au trecut 20 de ani. Toată lumea spune că 28 de ani e devreme să te retragi, dar depinde de ce ai făcut în cei 28 de ani ca fotbalist. Făcusem destul de multe”, a declarat el, potrivit <span>Sport Bible</span>.</p>
<h2><span>Brolin a a scos și un sortiment de vin, care poate fi găsit pe rafturile din întreaga Suedie</span></h2>
<p>În 1994, Balonul de Aur a fost acordat starului Bulgariei și Barcelonei, Hristo Stoichkov. Vedetele italiene Roberto Baggio și Paolo Maldini au terminat pe locurile al doilea, respectiv al treilea. Pe locul 4, la comun, s-au clasat Gică Hagi și Brolin, autor a 3 gholuri la CM din Statele Unite ale Americii.</p>
<p>Cariera lui a luat o întorsătură dramatică după ce l-a întâlnit pe inventatorul suedez Gordan Edlund în 1998, luând decizia să investească în aspiratoarele respectivului. Acum, Brolin deține 50% din Twinner, una dintre cele mai populare mărci din Suedia și care aduce venituri de milioane de lire sterline în fiecare an.</p>
<p>De asemenea, fostul mare atacant a scos și un sortiment de vin, Toscana Vermentino nr. 11, care poate fi găsit pe rafturile din întreaga Suedie.</p>
<p>Vinul, produs din struguri Vermentino, oferă o aromă cu note de citrice coapte la soare, pere, piersici, ananas copt la soare și o floralitate subtilă, după descrie fostul atacant pe contul de instagram.</p>
<p>„Vinul se potrivește bine cu multe în această vară: pizza, salate, bruschette, caprese, burrata cu roșii și busuioc, mâncare vegetariană, pește la grătar, crustacee și alte selecții. Perfect pentru masă sau pur și simplu ca aperitiv”, mai scrie Brolin.</p>

]]></description>
    </item>
    <item>
      <title>Cea mai sexy jucătoare din lume a dezvăluit ce s-a întâmplat în timpul filmărilor cu Adam Sandler: „Nu pot spune suficient de multe”</title>
      <link>https://www.prosport.ro/diverse/cea-mai-sexy-jucatoare-din-lume-a-dezvaluit-ce-s-a-intamplat-in-timpul-filmarilor-cu-adam-sandler-nu-pot-spune-suficient-de-multe-20239330</link>
      <description><![CDATA[<img src="https://www.prosport.ro//wp-content/uploads/2025/08/Cea-mai-sexy-jucatoare-din-lume-a-dezvaluit-ce-s-a-intamplat-in-timpul-filmarilor-cu-Adam-Sandler-„Nu-pot-spune-suficient-de-multe-scaled-e1754485161718-1400x819.png"/><br/><p>Paige Spiranac (32 de ani), jucătoare de golf celebră în întreaga lume, a avut recent ocazia de a filma cu renumitul actor de la Hollywood Adam Sandler (58).</p>
<p>Cei doi sunt protagoniști în filmul „Happy Gilmore 2”, iar Spiranac nu a găsit cuvintele potrivite pentru a-l descrie pe colegul ei de platou.</p>
<h2><span>Paige Spiranac, cucerită instant de Adam Sandler! Ce a spus după ce a filmat cu actorul la o producție Netflix</span></h2>
<p><span>Paige Spiranac este adesea supranumită cea mai frumoasă femeie din lume</span>, însă celebritatea nu a găsit-o neapărat prin meseria de fotomodel, ci prin pasiunea ei pentru sport.</p>
<p>Pe scurt, Paige Renee Spiranac, pe numele ei complet, născută în Colorado, Statele Unite ale Americii, este instructor și jucător profesionist de golf. Iar aparițiile ei splendide de pe terenurile de un verde imaculat au ajutat-o să strângă, doar pe Instagram, o comunitate imensă, de peste 4 milioane de persoane.</p>
<p>Și cum a devenit o personalitate cu o deschidere la un public atât de larg, <span>cea mai sexy femeie din lume, Paige Spiranac, s-a lovit</span> și de multiple oportunități.</p>
<p>Una recentă a fost aceea de a juca în filmul „Happy Glimore 2”, care îl are în rol principal pe faimosul Adam Sandler. Cunoscut pentru personajele de succes pe care le-a interpretat în comediile americane de la Hollywood, Sandler a cucerit-o instant pe Paige Spiranac, iar după ce au petrecut timp împreună pe platoul de filmare, jucătoarea de golf aproape că nu a găsit cuvintele potrivite pentru a-l descrie pe colegul ei:</p>
<blockquote><p>A fost una dintre cele mai tari experiențe din viața mea! Am reușit să filmez o scenă cu Adam Sandler, care este una dintre cele mai autentice, amuzante, amiabile și umile ființe umane! Pur și simplu nu îți dai seama că e Adam Sandler. Este atât de uimitor. Nu pot spune suficient de multe lucruri bune despre el”, a declarat Paige Spiranac, citată de <span>The Sun</span>.</p></blockquote>
<h2><span>„Happy Gilmore 2” s-a lansat pe 25 iulie în SUA</span></h2>
<p>Premiera filmului „Happy Gilmore 2” a avut loc la data de 25 iulie 2025 în Statele Unite ale Americii. Iar în primele săptămâni, producția Netflix se bucură de un succes important.</p>
<p>Site-ul specializat în recenzii <span>IMDB.com</span> îi acordă filmului nota de 6.2 din 10, după ce peste 69 de mii de internauți și-au exercitat votul.</p>
<blockquote><p>Numărul necesar de oameni pentru realizarea unui astfel de proiect… A fost foarte tare să văd ce se întâmplă în culise și apoi cum arată produsul finit. Am fost pe platourile de filmare ore în șir, iar scena mea – o poți rata dacă clipești – a fost foarte tare. Atât de mult timp, efort și grijă pentru a crea aceste filme pe care le iubim cu toții”, a mai transmis Paige Spiranac, care pe 25 iulie a fost prezentă pe covorul roșu la New York.</p></blockquote>

]]></description>
    </item>
    <item>
      <title>„Mica Bestie” e de neoprit. Transformarea femeii a stârnit senzație în întreaga lume</title>
      <link>https://www.prosport.ro/sport-life/sport-si-sanatate/mica-bestie-e-de-neoprit-transformarea-femeii-a-starnit-senzatie-in-intreaga-lume-20239248</link>
      <description><![CDATA[<img src="https://www.prosport.ro//wp-content/uploads/2025/08/„Mica-Bestie-e-de-neoprit.-Transformarea-femeii-a-starnit-senzatie-in-intreaga-lume.jpeg"/><br/><p>„Mica Bestie”, cum este cunoscută Hikaru Komiyama, a dezvăluit că transformarea sa de la o femeie de puțin peste 30 de kilograme la varianta feminină a lui „Hulk” a venit în urma unei probleme de sănătate, pe care a rezolvat-o cu ajutorul fitness-ului.</p>
<p>Într-o postare făcută pe social media, „Mica Bestie” a pus alăturat două imagini foarte concludente, pe modelul „înainte” și „după”, iar transformarea care a stârnit senzație în întreaga lume este una impresionantă.</p>
<p>Hikaru Komiyama (32 de ani, 1,52 m înalțime) este antrenoare de forță, dar și creatoare de conținut specific, cu fitness, care îmbină puterea cu precizia. „Mica Bestie” are un ton motivațional, modelat pe experiențele sale, iar faptul că folosește ridicarea greutăților este o „metaforă pentru reziliență”, potrivit <span>FaviKon</span>.</p>
<h2><span>„Mica Bestie” e de neoprit. Transformarea femeii a stârnit senzație în întreaga lume</span></h2>
<p>„Mica Bestie” a vorbit despre modul în care fitness-ul, care face acum parte din viața sa, a ajutat-o să treacă peste problemele medicale cu care s-a confruntat și din cauza cărora, în ciuda vârstei mature, corpul său era precum cel al unui adolescent.</p>
<p>Hikaru Komiyama face exerciții de forță, <span>în care ridică greutăți</span> chiar și de patru ori mai mari decât propria sa greutate. Ajunsă la 56 de kilograme, „Mica Bestie” a reflectat asupra acestei călătorii și a făcut o postare foarte emoționantă, și prin care a tras și un semnal de alarmă celor care se confruntă cu o astfel de afecțiune.</p>
<p>„În stânga, înainte ca ED să devină rău și părul meu să înceapă să cadă în smocuri, pe măsură ce am pierdut și mai mult în greutate și am ajuns la aproximativ 34 de kilograme.</p>
<p>Amintește-ți că organismul nu este o tendință. Nu suntem meniți să arătăm la fel ca «greutatea noastră fericită», unde suntem sănătoși și funcționăm bine. Astfel, în timp ce unii oameni se pot hrăni corect și, datorită geneticii, au o predispoziție încredibilă de a rămâne incredibii de slabi, alții poate au nevoie de o dietă extremă, nesustenabilă”, a scris Hikaru Komiyama pe Instagram, unde are peste 3,3 milioane de urmăritori.</p>
<h2><span>„Este un lucru frumos când începi să ai o relație diferită cu mâncarea și cu tine însăți”</span></h2>
<p>Totodată, Hikaru Komiyama a ținut să sublineze un lucru foarte important la care mulți oameni, din păcate, se raportează. Și anume că a fi slab înseamnă frumusețe, când de fapt este nevoie doar de un echilibru.</p>
<p>„Slăbiciunea nu înseamnă frumusețe. Și nicio atitudine morocănoasă din coaza foamei continue, 24 de ore, șapte zile pe săptămână. Așa că, dacă nu ați făcut-o deja, sper să vă permiteți să vă învățați corpul suficient de bine și să învățați cum ar trebui să arate și să aveți un corp fizic bine îngrijit”, a mai scris „Mica Bestie”.</p>
<p>Mesajul său a fost bine primit de comunitatea sa de urmăritori, care a felicitat-o pentru curajul de a vorbi deschis despre sănătatea sa, dar și despre cum se poate, prin multă muncă să avem un corp nu doar îngrijit și aspectuos, dar mai ales sănătos.</p>
<p>„Nu am știut că ai suferit de tulburare alimentară înainte. Iar asta face călătoria ta în haltere, cu atât mai impresionantă”, a scris un urmăritor.</p>
<p>„Nu romanțez tulburările alimentare, dar este un lucru frumos când începi să ai o relație diferită cu mâncarea și cu tine însăți”, a adăugat altcineva.</p>
<p>Cele mai multe dintre comentarii au fost de apreciere și mulțumire pentru deschiderea arătată de sportiva de 33 de ani, care a arătat că dincolo de o „mică bestie” este un om puternic, chiar dacă nu este un <span>„Hulk”</span>.</p>
<p>FOTO: Instagram @Hikaru Komiyama („Mica Bestie”)</p>

]]></description>
    </item>
    <item>
      <title>„Contract uriaș”. Cel mai bine plătit moderator TV a bătut palma cu rivala fostei sale televiziuni</title>
      <link>https://www.prosport.ro/diverse/contract-urias-cel-mai-bine-platit-moderator-tv-a-batut-palma-cu-rivala-fostei-sale-televiziuni-20239276</link>
      <description><![CDATA[<img src="https://www.prosport.ro//wp-content/uploads/2025/08/„Contract-urias.-Cel-mai-bine-platit-moderator-TV-a-batut-palma-cu-rivala-fostei-sale-televiziuni.png"/><br/><p>Gary Lineker (64 de ani), fost atacant al naționalei Angliei, pentru care a înscris 48 de goluri în 90 de apariții, s-a consacrat în ultimele aproape trei decenii din postura de moderator TV și a ajuns să fie cel mai bine plătit pe nișa sa.</p>
<p>Iar în 2025, după o carieră în televiziune pe care a consumat-o în exclusivitate pentru postul britanic BBC, Lineker a bătut palma cu o rivală.</p>
<h2><span>Gary Lineker i-a dat uitării pe cei de la BBC și a semnat cu ITV. Ce emisiune va prezenta cel mai bine plătit moderator TV</span></h2>
<p>Gary Lineker, fost mare internațional englez, care le-a reprezentat de-a lungul carierei pe Leicester, Everton, Barcelona, Tottenham și Nagoya Grampus (Japonia), s-a retras din cariera de fotbalist în 1994, iar cinci ani mai târziu, în 1999, a debutat în teliviziune.</p>
<p>El a bătut palma atunci cu celebrul post britanic BBC și a început să modereze emisiunea „Match of de Day”. Iar în fruntea acestui proiect, Gary Lineker a stat până în urmă cu doar câteva luni, când BBC a decis să îl îndepărteze dintr-un motiv controversat.</p>
<p><span>Lineker a mai avut probleme cu șefii BBC și în 2023, atunci când a fost scos de pe post</span> din cauza unui comentariu politic. Însă, și mai recent, el a fost ținta unor acuzații de antisemitism, după cum informează <span>The Sun</span>, care au dus la încheierea colaborării după aproape trei decenii.</p>
<p>Însă, <span>Gary Lineker, care a oferit la microfon reacții și despre fotbaliști români, între care Radu Drăgușin</span>, nu a rămas mult fără loc de muncă.</p>
<p>Potrivit The Sun, la doar câteva luni distanță după separarea de BBC, fostul internațional englez a semnat un contract cu ITV, pentru a fi moderatorul unui show televizat numit „The Box”.</p>
<blockquote><p>Gary Lineker va reveni la televizor sâmbătă seara, găzduind un nou concurs televizat al ITV, numit The Box, despre care surse spun că îi va înfuria pe foștii săi angajatori de la BBC”, informează The Sun.</p></blockquote>
<p>Show-ul televizat are în spate formatul unui concurs, care va așeza la start 12 vedete. Acestea vor primi diverse provocări și vor face deliciul telespectatorilor cu soluțiile pe care le vor găsi în momente critice.</p>
<blockquote><p>ITV este foarte entuziasmată de colaborare. L-au căutat de mult timp pe Gary și trebuiau doar să găsească un format potrivit pentru el”, a declarat o sursă pentru The Sun.</p></blockquote>
<p>Filmările la „The Box” ar urma să înceapă în toamnă, iar Gary Lineker va putea fi văzut din nou pe ecrane abia din primăvara lui 2026.</p>
<h2><span>Gary Lineker a avut încasări uriașe la BBC</span></h2>
<p>Potrivit sursei menționate mai sus, Gary Lineker a fost cel mai bine plătit moderator TV din întreg trustul BBC, cu venituri anuale raportate de peste 1.35 milioane de lire sterline.</p>
<p>Contractul său cu postul britanic mai era valabil până în vara lui 2026, după încheierea Campionatului Mondial din SUA, Mexic și Canada, dar a fost reziliat după ce Lineker a avut un comentariu considerat controversat despre mișcarea naționalistă intitulată Zionism. În cele din urmă, fostul internațional englez și-a recunoscut gafa și și-a prezentat scuzele public.</p>

]]></description>
    </item>
  </channel>
</rss>
