<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Scandal de proporții la Adunarea Generală. Adrian Mititelu, în război cu Răzvan Burleanu și ceilalți din sală „Sclavilor!” / „Am venit la tine pe plantație? Băi nebunule, pe cine faci sclav?”</title>
      <link>https://www.prosport.ro/diverse/scandal-la-adunarea-generala-a-frf-adrian-mititelu-a-intrerupt-discursul-lui-razvan-burleanu-20192160</link>
      <description><![CDATA[<img src="https://www.prosport.ro/wp-content/uploads/2025/06/mititelu-1-1400x788.jpeg"/><br/><p>Marți, 10 iunie 2025, Adrian Mititelu a întrerupt discursul lui Răzvan Burleanu din timpul Adunării Generale, iar la sediul FRF s-a declanșat un scandal de amploare.</p>
<p>Patronul clubului de fotbal FCU Craiova a lansat acuzații în stânga și în dreapta, în timp ce ceilalți participanți la Adunare au solicitat evacuarea lui Adrian Mititelu din sală.</p>
<h2><span>Adrian Mititelu l-a contrat pe Răzvan Burleanu în timpul Adunării Generale a FRF</span></h2>
<p><span>UPDATE 12:40.</span> La sfârșitul Adunării Generale, președintele Răzvan Burleanu s-a adresat celor din sală:</p>
<blockquote><p>Pentru că am avut o înțelegere cu Adrian Mititelu pe care nu a respectat-o (n.r. – să vorbească la sfârșit), o să vă dau dreptul să alegeți. Rămâneți în sală și îl ascultați sau puteți să plecați”, a spus președintele FRF.</p></blockquote>
<p>Toți cei aproape 200 de participanți s-au ridicat și au plecat după precizarea lui Răzvan Burleanu, iar sala a rămas goală.</p>
<hr/>
<p>Adunarea Generală a FRF a fost umbrită de un scandal de amploare, care i-a avut în prim-plan pe <span>președintele Răzvan Burleanu și pe Adrian Mititelu, patronul FCU Craiova</span>, care a primit acceptul de a asista la ședință din sală.</p>
<p>Imediat după ce Răzvan Burleanu a început să vorbească în fața participanților, Adrian Mititelu l-a întrerupt și a lansat câteva acuzații.</p>
<blockquote><p>Sunteți o federație ilegală! Eu sunt singurul legal de aici! Numai minciuni spuneți!”, a tunat Mititelu.</p></blockquote>
<p>Apoi a început iureșul în sală. Mititelu i-a numit pe membrii din sediul FRF „sclavi”, în timp ce din sală s-a cerut evacuarea patronului FCU Craiova.</p>
<blockquote><p>Nu ți-e rușine, ne faci sclavi pe toți? Cum să mai rămână în sală? Am venit la tine pe plantație? Băi nebunule, pe cine faci sclav?”, s-a putut auzi din sală.</p></blockquote>
<h2><span>Discursul lui Răzvan Burleanu care l-a stârnit pe Adrian Mititelu</span></h2>
<blockquote><p>De data aceasta, ne revedem într-o perioadă de meciuri ale echipelor naționale. Este pentru prima dată în istorie când avem oportunitatea ca în aceeași vară echipele noastre naționale de U21 și U19 să participe la turneele finale. La nivel de primă reprezentativă ne-am fi dorit un rezultat pozitiv cu Austria, dar am întâlnit o echipă bună, care a practicat un joc mai bun decât al nostru, dar care a avut și noroc pe alocuri. E un rezultat care ne obligă să muncim și mai mult pentru meciul retur, dar și în anii următori. Cea mai mare greșeală pe care o putem face acum ar fi să oprim tot procesul de dezvoltare. Să ne uităm doar la performanțele pe care am obținut-o până în vara anului 2024. Astăzi trebuie să ne asigurăm că generațiile următoare sunt mai puternic susținute pentru a înregistra rezultate mai bune decât actuala generație. Sunt peste 10 ani de când am pornit împreună o transformare profundă a Federației Române de Fotbal ca instituție, dar și a fotbalului românesc. FRF este singura federație relevantă din România fără acces la fonduri publice, deci ne bazăm exclusiv pe venituri din mediul privat”, a declarat Răzvan Burleanu.</p></blockquote>
<p>În replică, Adrian Mititelu i-a transmis:</p>
<blockquote><p>Este o federație falimentară, pe care o prezentați în roz! Sunteți o federație ilegală! Eu sunt singurul legal de aici! Numai minciuni spuneți!”, a punctat patronul FC U Craiova.</p></blockquote>
<p>Apoi, din sală s-a auzit:</p>
<blockquote><p>Vi se va da cuvântul la final, lăsați-l să vorbească”, s-a auzit din sală.</p></blockquote>
<p>Replica lui Adrian Mititelu nu a întârziat să apară:</p>
<blockquote><p>Nu, dar nu mai suport minciunile astea”.</p></blockquote>
<h2><span>Scandalul a continuat</span></h2>
<blockquote><p>Sunt foarte sigur că dacă în urmă cu câțiva ani ne solicitați undeva la aproape 240 de milioane de euro, am avut surpriza să văd acum pretențiile au scăzut la 40 de milioane de euro și că noi, cei de aici din sală, îi suntem datori domnului Mititelu”, a reacționat Răzvan Burleanu.</p></blockquote>
<p>Au urmat apoi jignirile lui Adrian Mititelu, prezentate și mai sus: „Hai sclavii, luați-i apărarea!”, a strigat Mititelu în dreptul unor participanți din stânga sa.</p>
<blockquote><p>Domnule președinte, dați-l afară”, s-a auzit din sală.</p></blockquote>
<p>Răzvan Burleanu a încercat să calmeze spiritele:</p>
<blockquote><p>Domnule Mititelu, aveți două variante. Dacă rămâneți în sală, o să aveți posibilitatea să interveniți la final. Iar a doua variantă e să mergeți afară”, a intervenit Răzvan Burleanu.</p></blockquote>
<h2><span>Cu o zi înainte, Adrian Mititelu a fost interzis la sediul FRF</span></h2>
<p>Luni, 9 iunie 2025, <span>Adrian Mititelu a fost interzis la sediul FRF</span>, unde era programată Adunarea Generală Ordinară a membrilor afiliați, înscriși în Registrul Federațiilor de la Tribunal la nivel de 2002.</p>
<blockquote><p>Mi s-a spus că actualul club FCU 1948, chiar dacă este succesor sportiv, nu este succesor legal și nu am voie să votez. Domnul Adrian Stângaciu (n.r. – șeful serviciului juridic de la FRF) a venit să-mi spună că îi pare foarte rău. Mă rog, am mers să obțină aprobarea de undeva, dar nu a reușit”, a declarat, printre altele, Adrian Mititelu.</p></blockquote>
<p>Astăzi, înaintea haosului relatat mai sus, Adrian Mititelu și-a făcut apariția din nou la sediul FRF. Inițial a stat separat de toți, respectiv de zecile/sutele de participanți, dar pe hol s-a întâlnit cu Răzvan Burleanu, pe care nu a ezitat să îl salute. Cei doi au zâmbit ulterior, înainte de a pleca fiecare într-o altă direcție.</p>
<figure aria-labelledby="figcaption_attachment_20192172" class="wp-caption aligncenter" id="attachment_20192172"><img alt="Scandal la Adunarea Generală a FRF. Adrian Mititelu a întrerupt discursul lui Răzvan Burleanu" class="size-large wp-image-20192172" decoding="async" fetchpriority="high" height="783" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Intalnire-de-gradul-zero-Mititelu-Burleanu-fix-inaintea-Adunarii-Generale.-Cu-o-zi-inainte-patronul-FCU-a-fost-interzis-in-sediul-FRF-1400x783.jpeg" srcset="https://www.prosport.ro/wp-content/uploads/2025/06/Intalnire-de-gradul-zero-Mititelu-Burleanu-fix-inaintea-Adunarii-Generale.-Cu-o-zi-inainte-patronul-FCU-a-fost-interzis-in-sediul-FRF-1400x783.jpeg 1400w, https://www.prosport.ro/wp-content/uploads/2025/06/Intalnire-de-gradul-zero-Mititelu-Burleanu-fix-inaintea-Adunarii-Generale.-Cu-o-zi-inainte-patronul-FCU-a-fost-interzis-in-sediul-FRF-768x430.jpeg 768w, https://www.prosport.ro/wp-content/uploads/2025/06/Intalnire-de-gradul-zero-Mititelu-Burleanu-fix-inaintea-Adunarii-Generale.-Cu-o-zi-inainte-patronul-FCU-a-fost-interzis-in-sediul-FRF.jpeg 1430w" width="1400"/><figcaption class="wp-caption-text" id="figcaption_attachment_20192172">SURSA FOTO: PROSPORT</figcaption></figure>
<blockquote><p>Noi mergem pe calea noastră în instanță, pentru că avem o problemă mare de tot. Dezafilierea FC Universitatea Craiova din 2011 a devenit nulă, ea nu mai produce niciun efect, pentru că Tribunalul București tocmai ce a respins dezafilierea și avem un club de fotbal încă afiliat la Federație, dar el nu mai poate să funcționeze, pentru că este în faliment, datorită dezafilierii. Avem o altă echipă în Craiova care ne-a preluat activitatea și care nu este afiliată și ea joacă în competiții. Este o situație pe care federația trebuie să o rezolve acum, dar am văzut că nu este nicio disponibilitate să o rezolve. O va rezolva Instanța. Dar în momentul în care o va rezolva Instanța, situația va fi foarte gravă. Mâine vin sigur, că pot participa, fiind o ședință în care și actualul club este invitat. Practic ei se joacă cu noi după cum cred. Ne folosesc cum au nevoie și noi suntem doar niște persoane care facem jocurile așa cum doresc. Prejudiciul este uriaș. Un club de fotbal, dezafiliat în 2011, a pierdut patrimoniul, au trecut 14 ani, iar acum s-a stabilit că a fost o eroare, e nulă, nici măcar nu a existat dezafilierea juridic, decât faptic, iar în locul ei a fost băgată o altă echipă din Craiova, care i-a luat tot bazinul de suporteri, i-a luat tot. Eu am încercat să fac o altă structură, să continui să îmi desfășor activitatea în condiții bune, dar suporterii mi-au fost luați de ei și toată lumea le spun lor Universitatea Craiova, ei fiind nici măcar neafiliați. Deci e greu să mai faci ceva în astfel de condiții. Acum urmează procese civile, care vor dura 1,2, 3, 4 ani sau cât vor dura, dar care se vor termina foarte prost pentru federație, într-o țară europeană, zic eu. Eu voiam să-mi manifest disponibilitatea să rezolv acum. O să încerc să fac mâine asta. Probabil va fi ultima dată când voi încerca să rezolv pe cale amiabilă. Nu vreau să dau cifre. Am avut o sentință în 2016, care a căzut la apel, din motive de competență”, declarațiile lui Adrian Mititelu de luni, 9 iunie 2025.</p></blockquote>

]]></description>
    </item>
    <item>
      <title>Adrian Mititelu a anunțat decizia şoc: „Mă retrag din fotbal, dacă în trei zile nu se iau măsuri”</title>
      <link>https://www.prosport.ro/fotbal-intern/adrian-mititelu-a-anuntat-decizia-soc-ma-retrag-din-fotbal-daca-in-trei-zile-nu-se-iau-masuri-20192250</link>
      <description><![CDATA[<img src="https://www.prosport.ro/wp-content/uploads/2025/06/Adrian-Mititelu-a-anuntat-decizia-soc-Ma-retrag-din-fotbal-daca-in-trei-zile-nu-se-iau-masuri-1400x788.jpg"/><br/><p>Adrian Mititelu (57 de ani) a anunțat că se retrage definitiv din fotbal în cazul în care autoritățile competente nu vor lua măruri în războiul pe care îl poartă cu Răzvan Burleanu (40), președintele Federației Române de Fotbal.</p>
<p>Vestea a fost comunicată marți, 10 iunie 2025, la scurt timp după finalul Adunării Generale a FRF, care s-a soldat cu un scandal de proporții.</p>
<h2><span>Adrian Mititelu este gata să se retragă din fotbal, după scandalul în care a fost implicat la sediul FRF</span></h2>
<p>Luni, 9 iunie, <span>Adrian Mititelu a fost interzis la Adunarea Generală a FRF</span>, însă marți, la doar o zi distanță, i s-a permis accesul în sală.</p>
<p>Doar că totul s-a transformat într-un haos total. Imediat după ce Răzvan Burleanu și-a început discursul de la Adunarea Generală din data de 10 iunie, <span>Adrian Mititelu a intrat într-un război al declarațiilor cu președintele FRF și cu ceilalți participanți din sală, ajungându-se inclusiv la jigniri</span> precum: „Sclavilor!” / „Am venit la tine pe plantație? Băi nebunule, pe cine faci sclav?”.</p>
<p>După încheierea ședinței, patronul lui FCU Craiova s-a oprit pentru a purta o scurtă discuție cu reporterii și a anunțat că mâine, miercuri, va înainta noi reclamații. Iar dacă nu se vor lua măsuri favorabile lui în termen de cel mult trei zile, Adrian Mititelu spune că se va retrage definitiv din fotbal:</p>
<blockquote><p>Ăsta e regimul lui Burleanu. Vreau să spun că mâine voi sesiza Parchetul General, voi sesiza Guvernul României și dacă în termen de 3 zile nu se iau măsuri, mă retrag din fotbal”, a declarat Adrian Mititelu.</p></blockquote>
<h2><span>Lupta lui Adrian Mititelu</span></h2>
<p>Luni, imediat după ce i s-a refuzat accesul la Adunarea Generală a FRF, Adrian Mititelu a spus că va continua lupta în ceea ce privește dezafilierea FC Universitatea Craiova din 2011.</p>
<blockquote><p>Noi mergem pe calea noastră în instanță, pentru că avem o problemă mare de tot. Dezafilierea FC Universitatea Craiova din 2011 a devenit nulă, ea nu mai produce niciun efect, pentru că Tribunalul București tocmai ce a respins dezafilierea și avem un club de fotbal încă afiliat la Federație, dar el nu mai poate să funcționeze, pentru că este în faliment, datorită dezafilierii. Avem o altă echipă în Craiova care ne-a preluat activitatea și care nu este afiliată și ea joacă în competiții. Este o situație pe care federația trebuie să o rezolve acum, dar am văzut că nu este nicio disponibilitate să o rezolve. O va rezolva Instanța. Dar în momentul în care o va rezolva Instanța, situația va fi foarte gravă. Mâine vin sigur, că pot participa, fiind o ședință în care și actualul club este invitat. Practic ei se joacă cu noi după cum cred. Ne folosesc cum au nevoie și noi suntem doar niște persoane care facem jocurile așa cum doresc. Prejudiciul este uriaș. Un club de fotbal, dezafiliat în 2011, a pierdut patrimoniul, au trecut 14 ani, iar acum s-a stabilit că a fost o eroare, e nulă, nici măcar nu a existat dezafilierea juridic, decât faptic, iar în locul ei a fost băgată o altă echipă din Craiova, care i-a luat tot bazinul de suporteri, i-a luat tot. Eu am încercat să fac o altă structură, să continui să îmi desfășor activitatea în condiții bune, dar suporterii mi-au fost luați de ei și toată lumea le spun lor Universitatea Craiova, ei fiind nici măcar neafiliați. Deci e greu să mai faci ceva în astfel de condiții. Acum urmează procese civile, care vor dura 1,2, 3, 4 ani sau cât vor dura, dar care se vor termina foarte prost pentru federație, într-o țară europeană, zic eu. Eu voiam să-mi manifest disponibilitatea să rezolv acum. O să încerc să fac mâine asta. Probabil va fi ultima dată când voi încerca să rezolv pe cale amiabilă. Nu vreau să dau cifre. Am avut o sentință în 2016, care a căzut la apel, din motive de competență”, a declarat patronul echipei FCU Craiova, din Liga 2.</p></blockquote>

]]></description>
    </item>
    <item>
      <title>Pe ce va cheltui Carlos Alcaraz o parte din cele 2.550.000 de euro castigate la Roland Garros. Spaniolul are o avere de peste 38.000.000 de euro, dar nu îi place să arunce banii pe geam</title>
      <link>https://www.prosport.ro/alte-sporturi/tenis/pe-ce-va-cheltui-carlos-alcaraz-o-parte-din-cele-2-550-000-de-euro-castigate-la-roland-garros-spaniolul-are-o-avere-de-peste-38-000-000-de-euro-dar-nu-ii-place-sa-arunce-banii-pe-geam-20192272</link>
      <description><![CDATA[<img src="https://www.prosport.ro/wp-content/uploads/2025/06/Pe-ce-va-cheltui-Carlos-Alcaraz-o-parte-din-cele-2.550.000-de-euro-castigate-la-Roland-Garros.-Spaniolul-are-o-avere-de-peste-38.000.000-de-euro.jpg"/><br/><p>Carlos Alcaraz (22 de ani – 2 ATP) a dezvăluit pe ce va cheltui o parte din cele 2.550.000 de euro pe care le-a câștigat în urma triumfului de la Roland Garros 2025.</p>
<p>În marea finală a Grand Slam-ului de la Paris, sportivul spaniol l-a învins pe italianul Jannik Sinner (23 de ani – 1 ATP), scor 4-6, (6)6-7, 6-4, 7-6(3), 7-6(2) după 5 ore și 29 de minute de joc.</p>
<h2><span>Carlos Alcaraz spune că își va cumpăra o pereche de pantofi după ce a câștigat Roland Garros 2025 și implicit un cec de 2.550.000 de euro</span></h2>
<p>Duminică, 8 iunie, <span>Carlos Alcaraz a câștigat Roland Garros 2025</span>, la capătul unei finale dramatice pe care a disputat-o în compania liderului ATP, italianul Jannik Sinner.</p>
<p>După aproximativ 4 ore de joc, scorul de pe tabelă era 6-4, 7-6(4), 4-6, 5-3 în favoarea lui Jannik Sinner, care avea și nu mai puțin de 3 mingi de meci/campionat pe serviciul adversarului. Însă, ce a urmat a scris o nouă pagină de istorie în tenisul masculin.</p>
<p>Alcaraz a salvat toate mingile de meci, a câștigat game-ul, s-a impus în setul 4, după care a câștigat și decisivul în tie-break, izbutind să triumfe la Roland Garros 2025.</p>
<p>Mulțumită victoriei de la Paris, <span>Carlos Alcaraz a ajuns</span> aproape de borna celor 40.000.000 de euro câștigate din tenis. Concret, potrivit <span>ATP.com</span>, ibericul și-a adjudecat doar din competiții suma de 44.732.623 de dolari, care reprezintă puțin peste 39.000.000 de euro.</p>
<p>Suma de 2.550.000 de euro i-a intrat în conturi doar după victoria obținută în fața lui Jannik Sinner pe 8 iunie.</p>
<p>În momentul în care a fost întrebat dacă intenționează să facă vreo investiție extravagantă după succesul de la Paris, Carlos Alcaraz a surprins și a spus că va respecta tradiția, respectiv își va achiziționa o pereche de pantofi:</p>
<blockquote><p>Poate că nu după fiecare victorie mare, dar, de exemplu, în turneele de mare șlem, dacă ajung în semifinale, îmi place să îmi cumpăr o pereche de pantofi. Dacă am avut un sezon bun, la finalul anului îmi cumpăr, de obicei, un ceas elegant”, a spus Carlos Alcaraz, potrivit <span>Tennis Channel</span>.</p></blockquote>
<h2><span>Premiile de la Roland Garros 2025</span></h2>
<p>Ediția din 2025 a turneului de Grand Slam de la Roland Garros a venit la pachet și cu cele mai mari premii din istoria zgurii pariziene.</p>
<p>Premiile totale au fost în valoare de peste 56.000.000 de euro, iar pe lângă cecul câștigătorului, de 2.550.000 de euro, restul au arătat în felul următor:</p>
<ul>
<li>Prima rundă: 78.000 euro</li>
<li>Runda a doua: 117.000 euro</li>
<li>Runda a treia: 168.000 euro</li>
<li>Optimi de finală: 265.000 euro</li>
<li>Sferturi de finală: 440.000 euro</li>
<li>Semifinală: 690.000 euro</li>
<li>Finală: 1,275 milioane euro</li>
<li>Câștigător: 2,55 milioane euro</li>
</ul>

]]></description>
    </item>
    <item>
      <title>Controversatul milionar vrea să deschidă o afacere cu care să dea lovitura la stadion</title>
      <link>https://www.prosport.ro/diverse/controversatul-milionar-vrea-sa-deschida-o-afacere-cu-care-sa-dea-lovitura-la-stadion-20191937</link>
      <description><![CDATA[<img src="https://www.prosport.ro/wp-content/uploads/2025/06/Controversatul-milionar-vrea-sa-deschida-o-afacere-cu-care-sa-dea-lovitura-la-stadion-1.jpg"/><br/><p>Unul dintre cei mai cunoscuți rapperi americani e gata să dea lovitura cu o afacere la stadion.</p>
<p>Legendarul interpret american, Snoop Dogg, a anunțat că vrea să deschidă un burger van la un stadion celebru din Marea Britanie și îi anunță deja pe fani că o să le placă la nebunie produsele sale. Rapper-ul vrea să colaboreze cu un bucătar celebru pentru a-i da pe spate pe clienții pe care îi va avea la stadionul Celtic Park, din Scoția.</p>
<h2><span>Snoop Dogg se lansează în horeca la stadionul echipei sale preferate</span></h2>
<p>Celebrul rapper american vrea să îi învețe pe scoțieni cât mai multe despre bucătăria americană specifică sporturilor. Este un mare fan al echipei Celtic, rivala formației la care a evoluat Ianis Hagi, Rangers. A devenit fan înfocat după ce a aflat că mascota celor de la Celtic, Hoopy, este un câine.</p>
<p>La scurt timp după ce și-a lansat propria carte de bucate, rapperul vrea să le ofere fanilor lui Celtic delicatese americane în loc de Gin și suc. De aceea a pus la cale o afacere cu mâncare. Va plasa o furgonetă în afara stadionului unde va pregăti chiftele gourmet pentru suporteri din care nu vor lipsi „condimentele sale secrete”.</p>
<blockquote><p>„Întotdeauna a existat opinia că mâncarea de pe stadioane nu e niciodată bună. Dar nu trebuie să fie așa. Oamenii știu că Snoop gătește, și mi-ar plăcea să aduc un burger van pe un stadion, ca să arăt fanilor că mâncarea de stadion poate fi bună. Trebuie să fie Celtic Park, omule, adică unde altundeva să-l aduc?”, a declarat Snoop Dogg pentru publicația Sunday Mail.</p></blockquote>
<p>Snoop Dogg a găsit și bucătarul chef cu care să dea lovitura. E vorba de celebrul bucătar scoțian Gordon Ramsey. În plus, Snoop Dogg e gata să meargă la fiecare meci al celor de la Celtic pentru a-i servi cu propriile sale mâini pe fanii dornici să îi testeze preparatele.</p>
<blockquote><p>„Secretul unui burger bun este dragostea cu care e pregătit. Carnea tocată trebuie amestecată cu niște condimente secrete, apoi adaugi o brânză de calitate și niște bacon afumat cu arțar. Fanilor lui Celtic o să le placă la nebunie. Și ca să fiu sigur că ies perfect, Snoop o să-i servească personal.”, a adăugat rapperul.</p></blockquote>
<h2><span>Rapperul american a făcut furori la Jocurile Olimpice de la Paris</span></h2>
<p>În ultimii ani, Snoop Dogg este o prezență activă la evenimentele sportive. În 2024 a fost printre ultimii purtători ai <span>flăcării olimpice</span> în suburbia Parisului.</p>
<p>Pe perioada competiției de la Paris <span>a fost corespondent NBC </span>și a apărut de alături de sportivii americani. Pentru rolul său de la NBC a fost recompensat cu 50.000 de dolari pe zi, plus acoperirea altor cheltuieli, astfel că rapperul american s-a distrat timp de o lună și a câștigat peste 8 milioane de dolari.</p>

]]></description>
    </item>
    <item>
      <title>Emma Răducanu se teme pentru viața ei din cauza obsedatului care o urmăreşte</title>
      <link>https://www.prosport.ro/diverse/emma-raducanu-se-teme-pentru-viata-ei-din-cauza-obsedatului-care-o-urmareste-20191906</link>
      <description><![CDATA[<img src="https://www.prosport.ro/wp-content/uploads/2025/06/Emma-Raducanu-se-teme-pentru-viata-ei-din-cauza-obsedatului-care-o-urmareste.jpg"/><br/><p>Emma Răducanu a avut parte de un incident cu un bărbat care o urmărea și acum se teme pentru viața ei.</p>
<p><span>Sportiva britanică nu poate trece</span> peste episodul șocant care a avut loc la Dubai din cauza unui urmăritor. Emma Răducanu a izbucnit în lacrimi pe teren atunci când bărbatul și-a făcut apariția la meciul cu Karolina Muchova.</p>
<p>Acesta ar fi călătorit peste 5.800 de km doar pentru a fi aproape de jucătoarea de tenis, dar în prezent a primit un ordin de interdicție. De la acel incident este foarte atentă atunci când iese deoarece și-a dat seama cât de gravă a fost situația și nu vrea să mai treacă prin așa ceva.</p>
<h2><span>Emma Răducanu e mai bine după ce a fost hărțuită Dubai: „Mă simt destul de stabilă”</span></h2>
<p>Emma Răducanu își pregătește debutul la Queens’s Club din Londra, în cadrul unui turneu care se va desfășura pentru prima dată din 1973.</p>
<p><span>Fosta campioană</span> de la US Open a acordat un interviu pentru BBC în care a vorbit despre ce i s-a întâmplat la Dubai și situația sa din prezent. S-a înconjurat de oameni buni care i-au redat încrederea și acum poate să iasă din nou pe stradă, însă e mult mai precaută și tot se mai teme pentru viața ei din cauza obsedatului care o urmărea.</p>
<blockquote><p>„Am observat clar o diferență în felul în care oamenii sunt atenți la ce se întâmplă în jurul meu, atunci când sunt la un turneu. Evident că sunt precaută când ies. Încerc să nu fiu neglijentă, pentru că îți dai seama cât de gravă e problema doar când ești pus în acea situație, și sincer nu vreau să trec din nou prin așa ceva.</p>
<p> </p>
<p>Dar în afara terenului, acum mă simt bine. Mă simt destul de stabilă. Simt că am oameni buni în jurul meu și orice lucru negativ încerc să îl dau la o parte cât pot de mult”, a declarat Emma Răducanu, la BBC.</p></blockquote>
<p>În cadrul turneului de la Londra, Emma Răducanu va debuta în turul doi în fața unei sportive venită din calificări, Cristina Bucșa. Va face parte și din proba de dublu alături de colega sa din echipa Marii Britanii, Katie Noulter.</p>
<h2><span>Spaima trăită la Dubai de jucătoarea de tenis: un bărbat a urmărit-o timp de 2 zile</span></h2>
<p>A fost o experiență înfricoșătoare pentru Răducanu la Dubai, acolo unde s-a văzut pusă într-o situație urâtă din cauza unui bărbat care manifesta un comportament obsesiv. Acesta a abordat-o cu un comportament ciudat, iar a doua zi sportiva l-a surprins în primele rânduri la meciul său.</p>
<p>Nu este primul episod de acest gen. În 2021 a mai trecut printr-o experiență asemănătoare. Un bărbat a venit de trei ori la casa ei din Londra și a încercat să o abordeze.</p>

]]></description>
    </item>
  </channel>
</rss>
