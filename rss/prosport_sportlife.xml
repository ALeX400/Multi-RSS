<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un român care a trăit în Spania și în Turcia a ajuns în China, iar ce a descoperit i-a schimbat viața: „Am câștigat un milion de euro. Lăutari au doar în chineză”</title>
      <link>https://www.prosport.ro/diverse/un-roman-care-a-trait-in-spania-si-in-turcia-a-ajuns-in-china-iar-ce-a-descoperit-i-a-schimbat-viata-am-castigat-un-milion-de-euro-lautari-au-doar-in-chineza-20211784</link>
      <description><![CDATA[<img src="https://www.prosport.ro/wp-content/uploads/2025/07/Un-roman-care-a-trait-in-Spania-si-in-Turcia-a-ajuns-in-China-iar-ce-a-descoperit-i-a-schimbat-viata.jpg"/><br/><p>Sabin Ilie (50 de ani), fotbalist român care a trăit în Spania și Turcia în tinerețe, a ajuns în China în 2005 și viața i s-a schimbat complet.</p>
<p>Fostul atacant a simțit gustul banilor de care dispun asiaticii și a reprezentat cluburi precum Changchun Yatai, Jiangsu FC și Qingdao Hailifeng.</p>
<h2><span>A fost China cea mai frumoasă țară prin care a trecut Sabin Ilie? Fostul atacant recunoaște că i s-a schimbat viața după ce a plecat din Spania și Turcia</span></h2>
<p>Sabin Ilie și-a început cariera de fotbalist la Electroputere Craiova, după care a trecut pe la FC Barșov și Steaua București. Iar în iulie 1997, <span>fratele „Cobrei” Adrian Ilie a părăsit</span> pentru prima oară România.</p>
<p>La vârsta de doar 22 de ani, Sabin Ilie a semnat cu Fenerbahce, în Turcia, însă nu a rezistat mult la gruparea din Istanbul și apoi a ajuns la Kocaelispor.</p>
<p>Aventura în „Țara semilunei” s-a încheiat în iulie 1998, când Sabin Ilie a plecat în Spania, de unde le-a reprezentat pe Valencia și UE Lleida.</p>
<p>Au urmat scurte colaborări prin România, Germania, de unde a reprezentat-o pe Energie Cottbus, și Ungaria, unde a jucat pentru Debrecen, pentru ca în ianuarie 2005, la aproape 30 de ani, Sabin Ilie să ia pentru prima oară drumul Asiei.</p>
<p><span>În China a mers fostul atacant, țară despre care spune și acum</span> că i-a oferit cea mai frumoasă experiență din cariera de fotbalist profesionist:</p>
<blockquote><p>Mie mi-a plăcut foarte mult. D-aia am și stat cinci ani. Au fost ultimii cinci ani din cariera mea. China e America, ce să mai vorbim?! E vis, nu mai e ca acum 25 de ani. M-au frapat modul de viață, disciplina. Ei dacă fac un lucru îl fac cu tot devotamentul. Inclusiv fotbalul, dragostea față de fotbalul pe care îl au acum în ultimii 25-30 de ani. Mi-a plăcut totul. Au altă mentalitate, altă cultură. Sunt așa genul de om căruia îi place să învețe. De asta am stat cinci ani. Lăutari nu au decât în chineză pentru cine înțelege. Viața e ca în România, în Europa și peste tot. Dimpotrivă, în fiecare miercuri ieșeam în oraș cu echipa noi străinii, cu tot cu antrenor. Nu găsești șerpi peste tot să mănânci. Am înțeles că prietenul meu Falemi a mâncat. E foarte bun! În primul an, când am plecat de la Rapid la Changchun Yatai, am avut un milion de euro salariu pe an. După aceea ne mai dădea bonus 5.000 în afară de prima de joc, așa doar pentru participare la fiecare meci”, și-a amintit Sabin Ilie, citat de <span>Fanatik</span>.</p></blockquote>
<h2><span>Un an și două luni a rămas sub contract cu Changchun Yatai</span></h2>
<p>În martie 2006, la un an și două luni distanță după ce a semnat cu Changchun Yatai, Sabin Ilie a ajuns la Jiangsu FC, fosta echipă a lui Cosmin Olăroiu care între timp s-a desființat.</p>
<p>În ceea ce o privește pe ultima sa echipă de pe tărâmul asiatic, aceasta a fost Qingdao Hailifeng, tot din China, pe care a reprezentat-o până la desființarea din iulie 2009.</p>
<blockquote><p>Am pus banii la bancă, la Caritas. Glumesc! Nu am jucat banii, că dacă îi jucam, nu mai aveam bani să fac nimic.<br/>
A fost o perioadă scurtă a vieții mele în care am muncit șase luni degeaba. Banii aceia, plus cei de la Valencia, s-au mai dus. Au crescut prețurile în România de atunci. M-aș întoarce oricând în China. Și Dan Petrescu mi-a zis. E foarte frumos să trăiești în China, în schimb antrenamentele sunt foarte tari, dure. Chiar a evoluat fotbalul chinez”, a completat Sabin Ilie.</p></blockquote>
<p>În 2009, după ce s-a despărțit de Qingdao Hailifeng, Sabin Ilie și-a agățat ghetele în cui.</p>
<p>Deși a fost unul dintre cei mai talentați jucători trecuți pe la marile rivale Steaua, Rapid și Dinamo București, Sabin Ilie nu a jucat niciodată pentru prima reprezentativă a României. Singurele partide bifate de el sub tricolor au fost cele înregistrate la naționala U21, cu ocazia calificărilor pentru EURO din 1996 și 1997.</p>

]]></description>
    </item>
    <item>
      <title>Influencerul care a venit să mănânce mici la Obor a semnat un contract de 600.000.000 de euro cu Twitch</title>
      <link>https://www.prosport.ro/diverse/influencerul-care-a-venit-sa-manance-mici-la-obor-a-semnat-un-contract-de-600-000-000-de-euro-cu-twitch-20211820</link>
      <description><![CDATA[<img src="https://www.prosport.ro/wp-content/uploads/2025/07/Influencerul-care-a-venit-sa-manance-mici-la-Obor-a-semnat-un-contract-de-600.000.000-de-euro-cu-Twitch-1400x936.png"/><br/><p>Unul dintre cei mai cunoscuți influenceri care au vizitat România revine pe Twitch, o celebră platformă de streaming live cu care a semnat un contract de 600.000.000 de euro.</p>
<p>Darren Watkins, cunoscut sub numele de iShowSpeed, revine pe celebra platformă de streaming Live după o pauză de patru ani. Cunoscutului creator de conținut american a devenit celebru și în România în primul său tur prin Europa când a testat mici la Obor. Revenirea lui iShowSpeed pe Twitch ar avea loc datorită unui contract uriaș încheiat cu platforma de streaming Live.</p>
<h2><span>iShowSpeed va câștiga 1 milion de euro pe zi, la fel ca idolul său, Cristiano Ronaldo</span></h2>
<p>iShowSpeed va transmite live pe Twitch după o pauză de patru ani datorată unei interdicții impusă de platformă la capătul unui stream găzduit de Adin Ross în care Darren Watkins a fost acuzat de intimidare sexuală.</p>
<p>În ultimii ani, iShowSpeed a transmis Live doar pe Youtube, unde are peste 41 de milioane de urmăritori. Are conținut diversificat în care urmăritorii îl pot vedea în timp ce se joacă online, face diverse provocări, sau călătorește prin întreaga lume.</p>
<p>Twitch i-a deblocat contul lui iShowSpeed în 2023, dar nu a mai făcut nicio transmisiune Live. De curând a confirmat pe rețelele de socializare că va transmite a doua parte a turneului european atât pe Youtube, cât și pe Twitch.</p>
<p>Presa internațională relatează că iShowSpeed a semnat un contract cu Twitch în valoare de 600.000.000 de euro pe o perioadă de doi ani. Asta înseamnă că youtuberul ar urma să câștige aproape 1 milion de euro pe zi, la fel ca idolul său, Cristiano Ronaldo. Informația nu a fost confirmată oficial.</p>
<h2><span>Țările în care va avea loc al doilea turneu european al celebrului youtuber</span></h2>
<p>Vara trecută,<span> iShowSpeed a vizitat România</span> și a rămas profund impresionat de locurile vizitate în capitala țării. A fost prin diferite puncte de atracție în scurta vizită pe care a avut-o la București. Cel mai mult i-a plăcut la o terasă din Obor, acolo unde a încercat mici.</p>
<p>În timpul vizitei de la București, a fost însoțit constant de trei bodyguarzi, iar ghid i-a fost comediantul Alex Ioniță. A pornit din Ferentari, o zonă pe care a considerat-o frumoasă, deși i s-a spus că nu are ce să caute pe acolo. A trecut prin Piața Constitutuției, iar după ce a încercat micii de la Obor s-a răcorit la Therme.</p>
<p>Pe 7 iulie 2025 va porni în cel de-al doilea turneu prin Europa. Va vizita mai multe țări printre care se numără Franța, Finlanda, Croația și Grecia. Ultimul turneu de acest gen s-a încheiat în urmă cu patru luni într-o țară aflată departe de continentul eurpean. A transmis din China timp de 35 de ore în șapte sesiuni Live.</p>

]]></description>
    </item>
    <item>
      <title>Au început filmările pentru documentarul despre soții Rooney. Au primit 12 milioane de euro pentru serialul care îi poate face „mai mari decât familiile Beckham și Kardashian”</title>
      <link>https://www.prosport.ro/diverse/au-inceput-filmarile-pentru-documentarul-despre-sotii-rooney-au-primit-12-milioane-de-euro-pentru-serialul-care-ii-poate-face-mai-mari-decat-familiile-beckham-si-kardashian-20212138</link>
      <description><![CDATA[<img src="https://www.prosport.ro/wp-content/uploads/2025/07/Au-inceput-filmarile-pentru-documentarul-despre-sotii-Rooney-1400x842.jpg"/><br/><p>Fostul mare fotbalist englez Wayne Ronney și soția lui, Coleen, au primit 12 milioane de euro pentru a apărea într-un documentar.</p>
<p>Wayne Rooney s-a retras din activitate în 2021, după o carieră de aproape două decenii, iar acum va apărea, alături de soția Coleen, într-un documentar.</p>
<h2><span>Soții Rooney pot deveni mai mari decât familiile Beckham și Kardashian, după apariția în serialul care le este dedicat</span></h2>
<p>Cei de la platforma Disney oferă familiei Roneey nu mai puțin de 10 milioane de lire sterline, adică 11,5 milioane de euro, pentru a fi persoanejele principale într-un documentar de 10 episoade. Dincolo de bani, fostul fotbalist și soțșia au fost convinși și prin faptul că și s-a spus că pot deveni <span>mai mari decât familiile Beckham</span> și Kardashian.</p>
<p>Coleen știe foarte bine cum stau lucrurile din acest punct de vedere, deoarece ea însăși a dvenit cunoscută după apariția în sezonul 24 al producției „Sunt celebru, scoate-mă de aici”, rezistând 22 de zile în junglă.</p>
<p>Învingătorul a fost desemnat pe pe 8 decembrie 2024, iar marele premiu a ajuns la Danny Jones, solistul trupei pop McFly. Cei doi și reverendul Richard oles au rezistat cel mai mult în junglă.</p>
<h2><span>Sfaturile primite de Wayne și Collen Rooney de la realizatorii documentarului</span></h2>
<p>Așadar, Wayne și Coleen Rooney se pregătesc să întâmpine, practic, pe toată lumea, în casa lor, deoarece nici nu va mai putea fi vorba despre viață privată. Nu sunt primii care au acceptat să fie filmați 24 de ore din 24, dar ar putea devenit familia cu succesul cel mai mare din Marea Britanie, luând în calcul că <span>David și Victoria Beckham locuiesc în Statele Unite</span>.</p>
<p>„Ar putea fi mai mari decât nu doar decât cei doi Beckham, ci și decât familia Kardashian. Evident, munca lui Wayne ca manager nu a început așa cum a sperat, dar văd acest lucru ca un nou capitol”, a declarat un apropiat al familiei, potrivit <span>Goal</span>.</p>
<p>„Acesta va fi cel mai mare test al lor, deoarece, chiar dacă au fost faimoși de când erau adolescenți, nu am văzut nimic niciodată despre viața lor cu adevărat. Oamenii cred că a face un reality show este ușor, dar nu este. Va fi extrem de intens pentru ei”, a precizat, la rândul lui, Dermot McNamara, șeful departamentului de imaginie al companiei care va realiza documentarul.</p>
<p>„Doar pentru că ești faimos și ai mulți bani nu înseamnă că ești imun la o presă proastă sau la irelevanță. Oricine poate obosi, inclusiv cei din familia Rooney. Chiar și cu numele lor de familie, trebuie să rămână relevant, altfel Wayne ar fi văzut în continuare ca fotbalist.</p>
<p>Trebuie să fie autentici și reali. Nu ar trebui să încerce prea mult ca să fie văzuți altfel decât sunt. Au devenit milionari înainte de a împlini 18 ani.</p>
<p>Știm că trăiesc o viață total diferită de a noastră, este în regulă. Trebuie să se asigure că nu ascund asta și nu vor fi condescendenți pentru public”, a mai precizat el.</p>

]]></description>
    </item>
    <item>
      <title>„Nu a existat așa ceva în istoria natației”. Lupta de la 100 metri dintre David Popovici și Zhanle Pan va atinge un nivel nepământean</title>
      <link>https://www.prosport.ro/natatie/nu-a-existat-asa-ceva-in-istoria-natatiei-lupta-de-la-100-metri-dintre-david-popovici-si-zhanle-pan-va-atinge-un-nivel-nepamantean-20211740</link>
      <description><![CDATA[<img src="https://www.prosport.ro/wp-content/uploads/2025/07/„Nu-a-existat-asa-ceva-in-istoria-natatiei.-Lupta-de-la-100-metri-dintre-David-Popovici-si-Zhanle-Pan-va-atinge-un-nivel-nepamantean-1400x803.jpg"/><br/><p>Răzvan Florea (44 de ani), primul înotător care a câștigat o medalie olimpică pentru România pe tabloul masculin, la Jocurile Olimpice de la Atena, 2004, a comentat lupta de la 100 de metri liber pe care o vor da David Popovici (20) și Zhanle Pan (20) peste doar câteva săptămâni.</p>
<p>Cele două super staruri ale natației masculine se vor duela la Campionatele Mondiale de la Singapore, care sunt programate în intervalul 11 iulie-3 august 2025.</p>
<h2><span>Medaliatul olimpic Răzvan Florea e nerăbdător să vadă o nouă luptă David Popovici vs. Zhanle Pan la 100 de metri liber</span></h2>
<p><span>David Popovici urmează să plece în Singapore</span> pe parcursul lunii iulie, pentru a lua parte la Campionatele Mondiale de Natație.</p>
<p>Competiția va lua startul la data de 11 iulie, însă probele de la înot sunt programate tocmai în ultima săptămână a concursului, în intervalul 27 iulie-3 august.</p>
<p>La Campionatele Mondiale de Natație de la Singapore, <span>David Popovici va avea ocazia să se dueleze din nou cu chinezul Zhanle Pan</span>, marele favorit al probei de 100 de metri liber.</p>
<p>Zhanle Pan este campion olimpic în proba menționată și, de asemenea, deține recordul mondial, pe care l-a spulberat cu ocazia Jocurilor de la Paris. Concret, chinezul a terminat proba în 46.40 secunde.</p>
<p>Însă, David Popovici va fi un rival dur pentru Zhanle Pan, drept dovadă că la Campionatele Europene de Înot U23, care au avut loc recent, la Samorin, în Slovacia, a luat aurul la 100 de metri liber și a terminat proba cu un timp de 46.71.</p>
<p>În acest context, Răzvan Florea, primul înotător care a câștigat o medalie olimpică pentru România pe tabloul masculin, la Jocurile Olimpice de la Atena 2004, a transmis:</p>
<blockquote><p>Mai sunt şi câţiva americani care ar putea să joace un rol important, mai e şi un australian, Chalmers, lupta nu e doar între Pan Zhanle şi David Popovici. Într-adevăr, cei mai buni timpi din istorie sunt ai celor doi. La Shanghai va fi o cu totul altă cursă, sunt oameni puternici la start. Dacă toţi vor prinde finala, că există şi posibilitatea să nu prinzi finala. Să nu uităm ca Pan Zhanle, la Jocurile Olimpice, după calificări a fost al 16-lea. Sunt lucruri care se pot întâmpla şi atunci se schimbă cu totul strategia pentru finală, daca nu ai un Pan Zhanle sau un Chalmers lângă tine”, a declarat Răzvan Florea, potrivit <span>As.ro</span>.</p></blockquote>
<h2><span>„Cel mai tare care a existat vreodată în istoria natației”</span></h2>
<p>În continuare, Răzvan Florea, medaliat cu bronz la Atena, la 200 de metri spate, a rememorat recordul stabilit de Zhanle Pan la Jocurile Olimpice Paris 2024. Chinezul a oprit cronometrul la 46.40 și a depășit precedentul record mondial cu patru zecimi:</p>
<blockquote><p>S-a progresat foarte mult în proba de 100m liber. Recordul chinezului mi s-a părut cel mai tare record care a existat vreodată în istoria nataţiei. Să baţi un record cu patru zecimi, aproape jumătate de secundă, este enorm. Nu cred că în istorie, şi la masculin şi la feminin, s-a mai întâmplat să baţi un record la 100m liber cu aproape o jumătate de secundă. Cinci zecimi înseamnă un metru, un metru e vizibil”, a adăugat Răzvan Florea.</p></blockquote>

]]></description>
    </item>
    <item>
      <title>Dan Şucu a văzut ce taxe a introdus Guvernul şi i-a dat imediat mesaj lui Ilie Bolojan: „E profund nedrept să faceți asta!”</title>
      <link>https://www.prosport.ro/diverse/dan-sucu-a-vazut-ce-taxe-a-introdus-guvernul-si-i-a-dat-imediat-mesaj-lui-ilie-bolojan-e-profund-nedrept-sa-faceti-asta-20211720</link>
      <description><![CDATA[<img src="https://www.prosport.ro/wp-content/uploads/2025/07/Dan-Sucu-a-vazut-ce-taxe-a-introdus-Guvernul-si-i-a-dat-imediat-mesaj-lui-Ilie-Bolojan-„E-profund-nedrept-sa-faceti-asta-1400x777.jpg"/><br/><p>Dan Șucu (62 de ani), afacerist care are în portofoliu și clubul de fotbal Rapid București, a răbufnit după ce a văzut ce taxe a introdus Guvernul condus de Ilie Bolojan (56).</p>
<p>Profund deranjat, antreprenorul îl suspectează pe premierul României de ideea că ar încerca să transfere ineficiența administrativă „în cârca firmelor și cetățenilor”.</p>
<h2><span>Dan Șucu a dat cu pumnul în masă! Critici dure pentru măsurile fiscal-bugetare propuse de Guvernul Bolojan</span></h2>
<p>E supărare mare în rândul antreprenorilor din România, după ce <span>Guvernul condus de Ilie Bolojan a recurs la mai multe măsuri de criză pentru a reduce deficitul bugetar</span> și evita potențiale sancțiuni drastice din partea Uniunii Europene.</p>
<p>Florin Gardoș, fost fundaș la FCSB și Southampton, ex-component al naționalei României, <span>a fost primul milionar român celebru care a anunțat că își mută afacerea din țară</span>, nemulțumit fiind de taxele impuse de premierul Ilie Bolojan. Gardoș conduce o companie de dezvoltare imobiliară, iar prin intermediul unei ample postări pe care a realizat-o pe rețelele de socializare a explicat, cu cifre, cum l-au afectat ultimele măsuri de austeritate.</p>
<p>După Gardoș, a venit și rândul lui Dan Șucu să izbucnească. Patronul Rapidului este unul dintre cei mai avuți afaceriști români, motiv pentru care în decembrie 2024 și-a permis să preia, din postura de acționar majoritar, și un club de fotbal din străinătate, anume Genoa. De asemenea, trebuie precizat că Dan Șucu este în fruntea brandului Mobexpert, un colos din industria de mobilier care a fost fondat în 1993.</p>
<p>Dan Șucu este de părere că taxele impuse de Guvernul Bolojan sunt nedrepte pentru antreprenorii din România și au rolul de a transfera insuficiența administrativă „în cârca firmelor”:</p>
<blockquote><p>Îi solicităm ultimativ domnului prim-ministru Bolojan să dimensioneze cheltuielile bugetare în funcţie de resursele reale. Guvernul trebuie să oprească transferul ineficienţei administrative în cârca firmelor şi cetăţenilor. Este profund nedrept să penalizezi exact companiile care îşi plătesc corect dările”, a răbufnit Dan Șucu, în calitate de președinte al Confederaţiei Patronale Concordia, în cadrul şedinţei Consiliului Naţional Tripartit pentru Dialog Social, citat de <span>Bursa.ro</span>.</p></blockquote>
<h2><span>Dan Șucu spune că statul e de vină pentru deficitul uriaș din prezent</span></h2>
<p>Patronul Rapidului s-a opus creșterii TVA și a sugerat că statul este principalul vinovat pentru deficitul bugetar la care a ajuns România în prezent. Potrivit sursei citate, evaziunea fiscală și lipsa unor controale eficiente au fost identificate de Dan Șucu drept principale motive pentru situația actuală.</p>
<blockquote><p>Guvernul a continuat să cheltuie haotic. E inadmisibil ca sectorul privat să fie din nou sacrificat pentru erorile statului”, a mai punctat Dan Șucu, înainte de a avertiza că multe companii din România ar putea intra în faliment din cauza măsurilor impuse de Guvernul Bolojan.</p></blockquote>
<p>Referitor la Confederația Patronală Concordia, al cărei președinte este Dan Șucu, aceasta reprezintă o organizație care încadrează aproape 4.000 de companii din România, toate contribuind cu aproximativ 30% din PIB-ul țării.</p>
<p>CPC este unica organizație patronală din toată România care este și parte a Business Europe, Organizației Internaționale a Angajatorilor (IOE) și Comitetului Consultativ pentru Afaceri și Industrie (BIAC).</p>

]]></description>
    </item>
  </channel>
</rss>
