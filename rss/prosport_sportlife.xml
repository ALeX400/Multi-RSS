<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Georgina și ceasul cu diamante care o leagă de Cristiano Ronaldo. Bijuteria de 10.000 de euro are o semnificație specială</title>
      <link>https://www.prosport.ro/sport-life/georgina-si-ceasul-cu-diamante-care-o-leaga-de-cristiano-ronaldo-bijuteria-de-10-000-de-euro-are-o-semnificatie-speciala-20164171</link>
      <description><![CDATA[<img src="https://www.prosport.ro/wp-content/uploads/2025/05/Georgina-si-ceasul-cu-diamante-care-o-leaga-de-Cristiano-Ronaldo.-Bijuteria-de-10.000-de-euro-are-o-semnificatie-speciala-e1746542396481-1400x667.jpg"/><br/><p>Georgina Rodriguez are un ceas de 10.000 de euro pe care îl poartă cu multă grijă. Accesoriul cu diamante o leagă de partenerul ei de viață Cristiano Ronaldo, având o semnificație specială.</p>
<p>Cuplul format din Georgina Rodriguez și Cristiano Ronaldo este unul dintre cele mai apreciate la nivel mondial. Partenera portughezului a fost văzută cu un ceas Rolex, foarte asemănător cu modelul pe care chiar el îl poartă.</p>
<h2><span>Georgina Rodriguez poartă un ceas special de 10.000 de euro, cadou de la Cristiano Ronaldo</span></h2>
<p>Vedeta a fost văzută la un eveniment din New York, acolo unde a purtat un ceas cu totul și cu totul special. Georgina a atras privirile prin stilul foarte cochet al outfit-ului ales. Ceasul Rolex de la mâna acesteia este estimat la 10.000 de euro.</p>
<p>Modelul a fost realizat de firma Rolex, fiind un model Datejust 16014, compus dintr-o carcasă de oțel inoxidabil, cu un cadran plin de cristale de safit, fabricat între 1980 și 1988. Diamantele de pe accesoriu au 11 carate.</p>
<p>Piesa de lux a Georginei are o semnificație mult mai importantă, întrucât partenerul ei, Cristiano Ronaldo, are un ceas asemănător, într-o versiune masculină.</p>
<p><span>Una dintre cele mai atrăgătoare femei din lumea mondenă</span>, Georgina Rodriguez este împreună cu Cristiano Ronaldo, considerat de mulți unul dintre cei mai buni jucători din istoria fotbalului. Portughezul este fericit alături de femeia care i-a oferit doi copii, pe Alana Martina și Bella Esmeralda.</p>
<p>Cel mai mare dintre copiii familiei este Cristiano Ronaldo Jr., ajuns la vârsta de 14 ani. Fiul lusitanului joacă pentru academia celor de la Al Nassr și a fost convocat, în premieră, în echipa națională a Portugaliei U15.</p>
<h2><span>Cristiano Ronaldo, tot mai aproape de borna de 1000 de goluri</span></h2>
<p>Cristiano Ronaldo a ajuns la 40 de ani, dar nu dă semne că ar încetini. Portughezul a ajuns la 934 de goluri la nivel profesionist.</p>
<p>Portughezul nu a reușit să câștige cu Al-Nassr decât Arab Club Champions Cup, în 2023. Formația sa a pierdut contactul cu primul loc din Arabia Saudită și <span>a fost eliminată în semifinalele Ligii Campionilor Asiei </span>de japonezii de la Kawasaki Frontale.</p>
<p>De-a lungul carierei, Cristiano a jucat cluburile Andorinha, Nacional Madeira, Sporting Lisabona, Sporting Lisabona B, Manchester United, Real Madrid și Juventus.</p>

]]></description>
    </item>
    <item>
      <title>A ieșit la iveală motivul pentru care Dan Alexa divorțează de soția Andrada: „Culpa exclusivă a pârâtei”</title>
      <link>https://www.prosport.ro/diverse/a-iesit-la-iveala-motivul-pentru-care-dan-alexa-divorteaza-de-sotia-andrada-culpa-exclusiva-a-paratei-20164207</link>
      <description><![CDATA[<img src="https://www.prosport.ro/wp-content/uploads/2025/05/A-iesit-la-iveala-motivul-pentru-care-Dan-Alexa-divorteaza-de-sotia-Andrada-„Culpa-exclusiva-a-paratei-1400x933.jpg"/><br/><p>Dan Alexa divorțează de soția sa Andrada, iar acum a ieșit la iveală motivul despărțirii celor doi.</p>
<p>Antrenorul celor de la CS Tunari, care s-a întors recent de la concursul TV Asia Expres, se află într-o situație dificilă în viața personală.</p>
<h2><span>A fost dezvăluit motivul pentru care Dan Alexa divorțează de soția sa, Andrada</span></h2>
<p><span>Divorțul fostului mijlocaș reprezintă un șoc absolut</span>, deoarece Dan Alexa și soția sa Andrada formau un cuplu de mai bine de cinci ani, timp în care a apărut pe lume și băiatul lor, pe nume Dan Arkan.</p>
<p>Conform informațiilor oferite de cei de la <span>cancan.ro, r</span>elația dintre cei doi s-ar fi răcit după ce Dan Alexa s-a întors de la Asia Express. Fostul mijlocaș a venit cu o primă reacție legat de procesul de divorț inițiat de el.</p>
<p>„Nu vreau să comentez nimic momentan. Este o acțiune, acum încep divorțul, însă nu vreau să comentez”, a declarat acesta conform sursei citate mai sus.</p>
<p>Nu este prima despărțire oficială pentru fostul fotbalist, actual antrenor. În 2016, el a pus capăt căsniciei cu Izabela Alexa, alături de care are două fiice, în vârstă de 14, respectiv 10 ani.</p>
<h2><span>Avocatul lui Dan Alexa a dezvăluit mai multe cu privire la motivul pentru care acesta a depus actele de divorț</span></h2>
<p>Aavocatul lui Dan Alexa a împărtășit că actualul antrenor de la CS Tunari dorește să divorțeze de soția sa Andrada deoarece aceasta era în imposibilitatea continuării raporturilor matrimoniale.</p>
<p>„În legătură cu acțiunea de divorț promovată de clientul meu, Dan Alexa, putem face doar următoarele precizări. S-a introdus această acțiune de divorț întemeiată pe imposibilitatea continuării raporturilor matrimoniale dintre cei doi din culpa exclusivă a pârâtei.</p>
<p>Mai multe veți avea ocazia să aflați pe parcursul desfășurării procesului, pentru că împrejurările pe care le vom supune atenției instanței cu siguranță constituie surprize majore și în spațiul public”, a spus avocatul lui Dan Alexa, conform sursei citate anterior.</p>
<h2><span>Ce a spus Dan Alexa despre duo-ul cu Gabi Tamaș de la Asia Express înainte să înceapă competiția</span></h2>
<p>Înainte ca show-ul să înceapă Dan Alexa a mărturisit că nu se putea vedea făcând pereche cu un coleg mai bun și că Gabi Tamaș a reprezentat pentru el ieșirea din zona de confort.</p>
<p>„Nu mă vedeam lângă altcineva în afară de Gabi, cred că este exact partenerul de care am nevoie. E performant, smart, gata să acționeze, ne leagă multe lucruri și am mare încredere în el. Pe mine, personal, mă scoate dintr-o zonă de confort în care sunt de foarte mulți ani și sunt impresionat de amploarea acestui proiect, am văzut ce desfășurare de forțe e în spatele camerelor, e clar că e un show special. Merg cu Gabi să ne distrăm, vrem să câștigăm și chiar cred că va fi ceva de neuitat!”, a spus Dan Alexa înaintea participării la show-ul Asia Express.</p>

]]></description>
    </item>
    <item>
      <title>Radu Banciu, ofertat de Gigi Becali să fie „noul Luțu” de la Palat! „La Unirii a vrut să mă bată. M-a salvat o babă, voia să mă omoare”</title>
      <link>https://www.prosport.ro/diverse/radu-banciu-ofertat-de-gigi-becali-sa-fie-noul-lutu-de-la-palat-la-unirii-a-vrut-sa-ma-bata-m-a-salvat-o-baba-voia-sa-ma-omoare-20164112</link>
      <description><![CDATA[<img src="https://www.prosport.ro/wp-content/uploads/2025/05/Radu-Banciu-ofertat-de-Gigi-Becali-sa-fie-„noul-Lutu-de-la-Palat-„La-Unirii-a-vrut-sa-ma-bata.-M-a-salvat-o-baba-voia-sa-ma-omoare-1400x635.jpg"/><br/><p>Radu Banciu a fost ofertat de patronul de la FCSB cu privire la o posibilă colaborare, a spus omul de televiziune.</p>
<p>Acesta a rememorat, de asemenea, un moment comic dintre el și Gigi Becali în traficul din București, care se putea termina într-o manieră violentă.</p>
<h2><span>Gigi Becali i-a făcut o ofertă lui Radu Banciu să devină „noul Luțu” de la Palat</span></h2>
<p><span>Patronul celor de la FCSB l-ar fi ofertat pe Radu Banciu</span>, care a mai dezvăluit o întâmplare amuzantă avută cu omul de afaceri în traficul din București, unde acesta era pe cale să își facă dreptate singur.</p>
<p>„Gigi Becali suna și spunea: «Tu cât câștigi, 1.500? Vino la mine, îți dau 5.000!». Spunea asta ca să scape de mine. Se gândea că mă face Luțu timp de două luni și mă dă afară.</p>
<p>Așa se discuta la televiziuni. El s-a oprit în intersecție la Unirii, când m-a văzut, s-a dat jos din mașină, a lăsat-o cu portierele deschise și a venit să mă bată. L-a oprit o babă când a văzut că vine, ca un câine în fața jaguarului.</p>
<p>Ea nu știa, i-a cerut bani, el s-a înmuiat, iar eu am reușit să mă retrag. Eu nu am fost omul lui Gigi, pe mine mă căuta să mă omoare”, a spus Radu Banciu, conform <span>iAM Sport</span>.</p>
<h2><span>Radu Banciu este de părere că Gigi Becali nu știe fotbal</span></h2>
<p>„Consulul” a afirmat că <span>patronul de la FCSB</span> a fost „creat” prin intermediul televiziunilor și că i s-a deschis calea unui individ care nu merita să ajungă la popularitatea mediatică pe care acesta o însușește.</p>
<p>„Gigi Becali nu știe fotbal, în teorie. Gigi nu este un personaj, a fost creat de televiziuni, restul au dispărut, a rămas el, dar încă o dată trebuie să recunoști că a fost o gafă.</p>
<p>Noi i-am deschis calea unui individ care nu merita să ajungă la dimensiunea mediatică pe care o are, fiind un om care se contrazice, un om care nu se pricepe la sport”, a mai adăugat Banciu, conform sursei citate mai sus.</p>

]]></description>
    </item>
    <item>
      <title>S-a lăsat de fotbal și acum a devenit bancherul jucătorilor! Cum a ajuns să aibă acest job neașteptat: „O zi sunt la birou, trei zile călătoresc”</title>
      <link>https://www.prosport.ro/fotbal-extern/s-a-lasat-de-fotbal-si-acum-a-devenit-bancherul-jucatorilor-cum-a-ajuns-sa-aiba-acest-job-neasteptat-o-zi-sunt-la-birou-trei-zile-calatoresc-20164039</link>
      <description><![CDATA[<img src="https://www.prosport.ro/wp-content/uploads/2025/05/S-a-lasat-de-fotbal-si-acum-a-devenit-bancherul-jucatorilor-Cum-a-ajuns-sa-aiba-acest-job-neasteptat-„O-zi-sunt-la-birou-trei-zile-calatoresc-e1746533986727-1400x861.jpg"/><br/><p>Marc Bertran (42 de ani), fundaș dreapta care s-a lăsat de fotbal în 2016, de la Real Zaragoza, a ajuns acum bancherul jucătorilor din La Liga.</p>
<p>Prin intermediul unui interviu pe care l-a acordat presei spaniole, Bertran a dezvăluit cum a ajuns să aibă acest job neașteptat și câți protagoniști din prima divizie a fotbalului iberic îi sunt clienți în prezent.</p>
<h2><span>De la dueluri cu Ronaldo și Benzema, la un job de bancher! Marc Bertran, ex-internațional spaniol de tineret, și-a spus povestea</span></h2>
<p>Marc Bertran s-a lansat în fotbalul mare la începutul anilor 2000, de la juniorii lui Espanyol Barcelona. În 2002 a făcut pasul la echipa mare, după care a trecut, pe rând, pe la grupări precum Cadiz, Tenerife, Osasuna, Huelva, Leganes și Real Zaragoza, de la care s-a și retras în 2016.</p>
<p>Bertran nu a apucat să joace pentru naționala mare a Spaniei, însă a îmbrăcat tricoul reprezentativei U21 într-un meci din 2003. De asemenea, la nivelul primei ligi din fotbalul iberic, fostul fundaș dreapta a adunat peste 100 de meciuri, în principal pentru Espanyol, Tenerife și Osasuna.</p>
<p>După o carieră lungă de aproape 20 de ani, în care a avut oportunitatea de a împărți terenul cu jucători precum Cristiano Ronaldo, Lionel Messi, Karim Benzema și mulți alții, Marc Bertran <span>s-a lăsat de fotbal</span> și a ales <span>să devină bancher</span>.</p>
<p>El are sediul într-un birou din Pamplona, capitala istorică a Navarrei, o provincie și comunitate autonomă din Spania, iar într-un interviu pe care l-a acordat recent presei iberice a dezvăluit:</p>
<blockquote><p>Da, am biroul aici pentru că există o mică agenție care mi-a oferit această oportunitate. Niște jucători de la Osasuna lucrau deja acolo… Și așa am început, de fapt. Cunoșteam orașul, aveam prieteni buni aici și, mai mult decât atât, cei doi copii ai mei s-au născut în Pamplona. Așa că putem spune că suntem parte a Navarrei, chiar dacă eu de fel sunt din Catalonia. Și da, am lucrat și acolo doi ani, după care, prin intermediul unor cunoștințe și căpătând experiență, am decis să fac saltul către o companie mai mare. Programul este foarte variat și nu aș putea să prezint unul standard, pentru că nu am unul. În cazul meu, o zi sunt la birou, trei zile călătoresc. Sunt mereu prins între calculator și apeluri telefonice, analizez date, monitorizez portofolii, mă întâlnesc cu clienții și o mulțime de alte lucruri”, a dezvăluit Marc Bertran, citat de <span>Marca.com</span>.</p></blockquote>
<h2><span>Jumătate din clienții săi sunt fotbaliști din La Liga</span></h2>
<p>Marc Bertran a absolvit Facultatea de Educație Fizică și Sport din cadrul Universității din Barcelona și, de asemenea, a studiat Economia la Universitatea din Madrid. În plus, după ce și-a terminat studiile, a obținut și mai multe diplome specifice în Finanțe.</p>
<p>Acum, el îi ajută pe clienții săi să își gestioneze în mod responsabil averile pe care le au în posesie. Iar printre cei care au apelat la serviciile sale se numără o mulțime de fotbaliști din La Liga:</p>
<blockquote><p>Sunt în continuare un mare fan al fotbalului, așa că urmăresc fenomenul la fel ca înainte. În plus, cred că jumătate din clienții mei sunt legitimați la echipele din La Liga. Așa că mă uit mereu. Fiul meu este și el foarte atletic, un mare fan al fotbalului, și suntem membri ai fan clubului Osasuna. Mergem pe stadionul El Sadar la fiecare etapă. De jucat, nu mai joc fotbal, dar îmi place să mă uit”, a adăugat Bertran, printre altele, în amplul interviu pe care l-a acordat presei iberice.</p></blockquote>
<p>În cea mai bună perioadă a carierei, Marc Bertran a avut o cotă de piață de 2.400.000 de euro, potrivit site-ului de specialitate Transfermarkt.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/PhobMnYK9Qw?si=KP6p3mzTHYEsPKY4" title="YouTube video player" width="560"></iframe></p>

]]></description>
    </item>
    <item>
      <title>Campionul Mihai Leu a învins încă o dată boală! Mesajul sportivului: „Merg până la capăt”</title>
      <link>https://www.prosport.ro/diverse/campionul-mihai-leu-a-invins-inca-o-data-boala-mesajul-sportivului-merg-pana-la-capat-20164022</link>
      <description><![CDATA[<img src="https://www.prosport.ro/wp-content/uploads/2025/05/Campionul-Mihai-Leu-a-invins-inca-o-data-boala-Mesajul-sportivului.-„Merg-pana-la-capat-1400x745.jpg"/><br/><p>Vești excelente vin din partea lui Mihai Leu, campionul nostru câștigând încă o dată teribila bătălie pe care o dă cu cancerul de peste un deceniu.</p>
<p>Fostul campion din box și raliuri a trecut cu bine peste o nouă intervenție chirurgicală extrem de complicată în urma unei hemoragii digestive și a postat un mesaj în care vorbește despre starea sa actuală de sănătate.</p>
<h2><span>Mihai, încă o dată Leu în fața cancerului! Mesajul sportivului de pe patul de spital</span></h2>
<p>Mihai Leu vine cu vești senzaționale de pe patul de spital, campionul nostru câștigând încă o bătălie în războiul pe care îl duce cu cancerul de peste 10 ani.</p>
<p><span>Fostul campion din box și raliuri a trecut din nou razant pe lângă moarte</span>, după ce a suferit o nouă intervenție chirurgicală extrem de complicată, în urma unei hemoragii digestive. Acesta a postat un mesaj pe rețelele de socializare în care le transmite recunoștință fanilor săi pentru grija avută și le dezvăluie acestora cum se simte în momentul de față.</p>
<p>Marele sportiv al României a ieșit de la Terapie Intensivă și a fost dus în rezervă, unde a început să-și revină ușor, ușor. Mihai Leu le promite românilor că va face tot ce depinde de el să „meargă până la capăt” cu recuperarea.</p>
<p>„Dragii mei,</p>
<p>Am citit cât am putut din sutele de mesaje, comentarii și postări prin care mi-ați arătat că sunteți alături de mine. Chiar dacă nu am avut mereu acces la telefon, să știți că sprijinul vostru a ajuns la mine, și mi-a dat putere.</p>
<p>Am trecut cu bine peste perioada grea de după operație. Astăzi sunt deja pe secție, în rezervă, și am început recuperarea. E un drum care cere răbdare și tărie, dar sunt pregătit să merg până la capăt.</p>
<p>Vă mulțumesc din suflet pentru toate gândurile bune, fiecare încurajare a contat. Sper ca în curând să revin acasă și să vă dau vești din ce în ce mai bune.</p>
<p>Cu respect și recunoștință, Mihai”, a scris pe Facebook campionul român.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>Profund recunoscător profesorului Irinel Popescu</span></h2>
<p>Cu câteva zile în urmă, după ce a depășit perioada critică, Mihai Leu a postat un alt mesaj în care a mulțumit din inimă echipei de medici de la Spitalul Fundeni, conduse de profesorul Irinel Popescu, <span>omul căruia îi datorează faptul că este acum în viață</span>.</p>
<p>„Vă mulțumesc din inimă! Am trecut din nou printr-o cumpănă, dar cu ajutorul lui Dumnezeu, al medicilor și al gândurilor voastre bune, am reușit să merg mai departe. Vă simt aproape, iar fiecare mesaj de încurajare mi-a dat putere. Chiar dacă acum sunt în continuare la Terapie Intensivă, sper ca în curând să mă pot muta în rezervă și să încep recuperarea, să mă întorc la curse cât mai rapid.</p>
<p>Sunt profund recunoscător echipei de la Spitalul Fundeni, conduse de domnul profesor Irinel Popescu. Aici lucrează niște oameni extraordinari, dedicați și cu suflet mare, cărora le datorez enorm. Mă bucur să știu că nu sunt singur în această luptă și am atât de mulți oameni alături de mine”, a scris Mihai Leu.</p>

]]></description>
    </item>
  </channel>
</rss>
