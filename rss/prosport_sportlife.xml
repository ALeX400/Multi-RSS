<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Bijuteria” de 25.000.000 de euro din Suceava are o mare problemă</title>
      <link>https://www.prosport.ro/diverse/bijuteria-de-25-000-000-de-euro-din-suceava-are-o-mare-problema-20170567</link>
      <description><![CDATA[<img src="https://www.prosport.ro/wp-content/uploads/2025/05/„Bijuteria-de-25.000.000-de-euro-din-Suceava-are-o-mare-problema.jpg"/><br/><p>Noua „bijuterie” din Suceava va fi una din cele mai frumoase arene din România, dar are o mare problemă de care se plânge toată lumea.</p>
<p>Compania Națională de Investiții a băgat 25.000.000 de euro într-o<span> sală polivalentă</span>, care urmează să fie inaugurată peste câteva luni. Considerată drept cea mai frumoasă sală polivalentă din țară, construcția are parte de o mare problemă. Accesul în acest moment nu se poate face decât pe un drum neasfaltat.</p>
<h2><span>Cea mai mare Sală Polivalentă din Moldova nu are și un drum de acces asfaltat</span></h2>
<p>Un proiect grandios a luat naștere la Suceava. Echipa de handbal CSU Suceava își va disputa meciurile din Liga Națională într-o nouă sală de 5.000 de locuri.</p>
<p>„Investițiile de acest gen trebuie să producă sportivi pentru sportul de performanță. Norocul nostru e că avem universitarii aici, să aducă performanțe”, a precizat Gheorghe Flutur, anul trecut.</p>
<p>Se vorbește la superlativ despre noua Sală Polivalentă care poate găzdui și alt tip de evenimente, dar autoritățile locale au rămas în urmă cu asfaltarea căii de acces.</p>
<p>Sala din Suceava urmează să fie dată în folosință la toamnă. Autoritățile locale au de rezolvat rapid problema instalațiilor electrice și asfaltarea drumului care face legătura cu drumul principal din oraș. Conform proiectului aflat în derulare, drumul va include câte două benzi pe sens, trotuare, piste de bicicletă și spații verzi.</p>
<p>În prezent, nu există o cale de acces asfaltată, accesul fiind disponibil doar pe un drum de pământ, ceea ce le dă mari bătăi de cap muncitorilor atunci când plouă.</p>
<h2><span>Un adevărat complex sportiv ia naștere la Suceava</span></h2>
<p>La Suceava se pregătește un adevărat complex sportiv care se va întinde pe 12 hectare. Va fi format din Sala Polivalentă cu 5.000 de locuri, Aqua Park și o bază sportivă tip 1.</p>
<p>„Ne aflăm în Complexul sportiv Suceava, întins pe 12 hectare, care cuprinde 3 obiective – Sala Polivalentă, Aqua Park și Baza Sportivă tip 1. Este cea mai mare sală Polivalentă din Moldova. Suntem în sala principală, de 5.000 de locuri, s-au montat tribunele, alături avem și sala de antrenament, cu 296 de locuri.</p>
<p>Cred că a fost o decizie foarte bună la proiectare, să prindem și o sală de antrenamente, să nu consumăm resurse pentru funcționalitatea sălii de 5.000 de locuri când avem doar antrenamente”, a spus primarul Ion Lungu, în 2024, potrivit monitorulsv.ro.</p>
<p>Planul Primăriei din Suceava este să organizeze pentru localnici și diverse evenimente, expoziții, conferințe. Pentru pensionari se are în vedere amenajarea unor spații în care să petreacă timpul liber.</p>

]]></description>
    </item>
    <item>
      <title>Fița de ultimă oră pentru bogătaşii din Dubai, de care poate beneficia şi Simona Halep dacă vrea. Toată lumea vorbeşte despre ea</title>
      <link>https://www.prosport.ro/diverse/fita-de-ultima-ora-pentru-bogatasii-din-dubai-de-care-poate-beneficia-si-simona-halep-daca-vrea-toata-lumea-vorbeste-despre-ea-20170455</link>
      <description><![CDATA[<img src="https://www.prosport.ro/wp-content/uploads/2025/05/Fita-de-ultima-ora-pentru-bogatasii-din-Dubai-de-care-poate-beneficia-si-Simona-Halep-daca-vrea.-Toata-lumea-vorbeste-despre-ea.jpg"/><br/><p>A apărut o nouă fiță în rândul bogătașilor din Dubai de care toată lumea vorbește pe rețelele de socializare.</p>
<p>Oamenii pun preț pe comoditate și relaxare, astfel că de cele mai multe ori preferă să plătească oricât e nevoie pentru a nu mai pierde timp la cumpărături, în trafic sau pentru alte activități care pot fi automatizate. O companie a dat lovitura în Dubai cu o idee genială. Este vorba de un serviciu parcă desprins din viitor în care clienții își pot alimenta bolidurile de lux direct la domiciliu.</p>
<h2><span>Aplicația cu care și Simona Halep își poate alimenta mașina la casa din Dubai</span></h2>
<p>Simona Halep este una dintre privilegiații care pot beneficia de un serviciu inedit lansat în Dubai. Ca de obicei, la arabi se testează servicii premium și desprinse din viitor. Compania Cafu este extrem de apreciată în Emiratele Arabe Unite pentru ideea îndrăzneață de alimentare cu combustibil direct la domiciliu. Prin intermediul unei aplicații, oricine poate apela la acest serviciu.</p>
<p>Practic, o cisternă se deplasează la domicilul clientului și se alimentează autoturismul cu benzină sau motorină. În acest fel, bogătașii nu mai pierd timpul stând la cozi la benzinării. Tot procesul durează câteva secunde, în aplicație. Clientul face comanda, achită cât combustibil are nevoie online și firma se deplasează oriunde este nevoie pe tot teritoriul EAU, nu doar în Dubai.</p>
<p>Turiștii și influencerii sunt impresionați de acest serviciu și au apărut tot mai multe clipuri video pe rețelele de socializare în care se prezintă serviciul premium lansat pentru bogătașii arabi. Pe lângă alimentarea cu combustibil, prin intermediul aceleași aplicații se pun la dispoziții și alte servicii precum schimbarea bateriei, a uleiului de motor, a anvelopelor sau curățarea autoturismelor.</p>
<article class="text-token-text-primary w-full" data-scroll-anchor="true" data-testid="conversation-turn-2" dir="auto">
<div class="text-base my-auto mx-auto py-5 [--thread-content-margin:--spacing(4)] @[37rem]:[--thread-content-margin:--spacing(6)] @[72rem]:[--thread-content-margin:--spacing(16)] px-(--thread-content-margin)">
<div class="[--thread-content-max-width:32rem] @[34rem]:[--thread-content-max-width:40rem] @[64rem]:[--thread-content-max-width:48rem] mx-auto flex max-w-(--thread-content-max-width) flex-1 text-base gap-4 md:gap-5 lg:gap-6 group/turn-messages focus-visible:outline-hidden" tabindex="-1">
<div class="group/conversation-turn relative flex w-full min-w-0 flex-col agent-turn">
<div class="relative flex-col gap-1 md:gap-3">
<div class="flex max-w-full flex-col grow">
<div class="min-h-8 text-message relative flex w-full flex-col items-end gap-2 text-start break-words whitespace-normal [.text-message+&amp;]:mt-5" data-message-author-role="assistant" data-message-id="eaa44b7b-3e67-45ef-8fe0-020b8dc2a42f" data-message-model-slug="gpt-4o" dir="auto">
<div class="flex w-full flex-col gap-1 empty:hidden first:pt-[3px]">
<div class="markdown prose dark:prose-invert w-full break-words light">
<p data-end="302" data-is-last-node="" data-is-only-node="" data-start="46">„Îmi parchez mașina în fața cafenelei mele preferate, iar CAFU o alimentează. Costă la fel ca la benzinărie. Pot, de asemenea, să schimbe anvelopele, bateria, uleiul și să curețe mașina. Serviciu excelent”, a notat pe X un utilizator al aplicației.</p>
</div>
</div>
</div>
</div>
<div class="flex justify-start">
<div class="touch:-me-2 touch:-ms-3.5 -ms-2.5 -me-1 flex items-center p-1 select-none -mt-1 duration-[1.5s] focus-within:transition-none hover:transition-none pointer-events-none [mask-image:linear-gradient(to_right,black_33%,transparent_66%)] [mask-position:100%_0%] [mask-size:300%_100%] motion-safe:transition-[mask-position] group-hover/turn-messages:pointer-events-auto group-hover/turn-messages:[mask-position:0_0] group-focus-within/turn-messages:pointer-events-auto group-focus-within/turn-messages:[mask-position:0_0] has-data-[state=open]:pointer-events-auto has-data-[state=open]:[mask-position:0_0]">
<blockquote class="twitter-tweet">
<p dir="ltr" lang="en">I love the services in Dubai. Especially CAFU. I park the car outside my favorite coffee shop, and CAFU fills it up. Costs the same as the gas station. They can also change tires, battery, oil, and clean the car. Great service. pic.twitter.com/qwY0UtI9hJ</p>
<p>— markcbrooks (@markcbrooks) August 18, 2024</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Simona Halep, trai de vis în orașul care face ca tehnologia și luxul să redefinească experiența urbană modernă</span></h2>
<p>La scurt timp de la retragerea din circuitul de tenis, fostul lider WTA <span>s-a mutat la Dubai.</span> Petrece de câțiva ani o mare parte din timp în orașul tuturor posibilităților. Chiar a declarat acum ceva vreme că Dubaiul a devenit a doua sa casă.</p>
<p>Simona Halep nu a avut parte de un final de carieră așa cum și-a dorit. Măcinată de accidentări, cariera sa a fost umbrită și de scandalul de dopaj în urma căruia a fost scoasă din circuit aproape doi ani. Deși la TAS a primit câștig de cauză<span>, a afectat-o foarte mult această pedeapsă</span> drastică aplicată de ITIA, care inițial, a suspendat-o timp de 4 ani.</p>
</div>
</div>
</div>
</div>
</div>
</div>
</article>

]]></description>
    </item>
    <item>
      <title>Ionel Ganea nu mai e om de când a făcut accidentul și fiul său se află în comă. Ce a ajuns să facă, de 5 zile, pe holurile spitalului</title>
      <link>https://www.prosport.ro/diverse/ionel-ganea-nu-mai-e-om-de-cand-a-facut-accidentul-si-fiul-sau-se-afla-in-coma-ce-a-ajuns-sa-faca-de-5-zile-pe-holurile-spitalului-20170389</link>
      <description><![CDATA[<img src="https://www.prosport.ro/wp-content/uploads/2025/05/Ionel-Ganea-nu-mai-e-om-de-cand-a-facut-accidentul-si-fiul-sau-se-afla-in-coma.-Ce-a-ajuns-sa-faca-de-5-zile-pe-holurile-spitalului.webp"/><br/><p>Ionel Ganea (51 de ani) traversează o dramă cruntă de câteva zile, fiul său cel mic, Ioan Alexandru (2), aflându-se în comă indusă la Spitalul Județean Târgu Mureș.</p>
<p>La data de 9 mai 2025, fostul internațional român a fost implicat într-un accident rutier foarte grav, petrecut între localitatea Hurez, din comuna Beclean, şi municipiul Făgăraş. Din nefericire, cel mic se afla în mașină, pe scaunul din dreapta, iar rănile pe care le-a suferit au fost extrem de grave.</p>
<h2><span>Ionel Ganea nu a părăsit Spitalul Județean Târgu Mureș de 5 zile. Stă non-stop în preajma fiului său care se află în comă și așteaptă vești de la doctori</span></h2>
<p>În urmă cu 5 zile, <span>Ionel Ganea a fost implicat într-un accident rutier foarte grav</span>, după ce a izbit din spate o mașină staționată pe carosabil.</p>
<p>Așa cum s-a putut observa în imaginile care au circulat pe internet, autoturismele au sfârșit foarte avariate în urma coliziunii.</p>
<p>Însă, adevărata tragedie a fost reprezentată de faptul că în mașina lui Ionel Ganea s-a aflat și fiul cel mic al fostului internațional, în vârstă de doar 2 ani. În urma impactului puternic, Ioan Alexandru s-a lovit violent în zona capului și a suferit un traumatism cranio-cerebral grav. El a fost resuscitat la fața locului, după care stabilizat la Spitalul Făgăraș și în cele din urmă transportat cu un elicopter SMURD la Spitalul Județean Târgu Mureș. Aici a fost supus unei intervenții chirurgicale, iar ulterior, <span>fiul lui Ionel Ganea a fost plasat în comă indusă</span>.</p>
<p>Prognosticul doctorilor a fost și este în continuare foarte rezervat, fiul cel mic al lui Ionel Ganea dând în aceste clipe o adevărată bătălie pentru supraviețuire.</p>
<p>În ceea ce îl privește pe ex-atacantul echipei naționale, cei de la <span>KanalD.ro</span> susțin, pe baza unor relatări făcute de martori, că Ionel Ganea nu ar fi părăsit Spitalul Județean Târgu Mureș de 5 zile. Fostul mare fotbalist stă aproape lipit de salonul de terapie intensivă în care este internat fiul său și așteaptă vești pozitive de la doctori. Sursa citată susține că Ganea nici măcar nu doarme, clipele în care este văzut odihnindu-se fiind foarte rare sau aproape inexistente. Practic, tot ce face este să se plimbe pe hol și să se roage neîncetat, în speranța că Dumnezeu va face o minune pentru băiatul său cel mic.</p>
<h2><span>Soția lui Ionel Ganea a găsit puterea de a oferi câteva detalii din sânul familiei</span></h2>
<p>Duminică, 11 mai, <span>Monica Ganea a găsit puterea de a oferi un scurt interviu</span> în spațiul public și a dezvăluit cum a ajuns să se întâmple tragedia:</p>
<blockquote><p>În dimineața accidentului, copilașul s-a trezit la 7 și jumătate și striga încontinuu după tăticul lui. L-am sunat pe Ionel și a venit și l-a luat cu el, au dus împreună fetița la școală! După masă, copilașul l-a rugat pe Ionel să-l ducă la mânăstire, cu o zi înainte zisese același lucru și către mine. I-am spus amândoi ca îl ducem duminică. Apoi a înțeles și a vrut la mami… În drum spre mami s-a întâmplat nenorocirea”, a declarat Monica Ganea, printre altele, potrivit <span>Sport.ro</span>.</p></blockquote>
<p>Ionel Ganea este tatăl a trei copii, anume George Ganea (25 de ani), Ioana Maria (10) și Ioan Alexandru (2).</p>

]]></description>
    </item>
    <item>
      <title>Gusturile nu se discută. Milionarul din fotbal joacă şah şi ascultă manele: „Am fost, ca toți oamenii”</title>
      <link>https://www.prosport.ro/fotbal-intern/superliga/gusturile-nu-se-discuta-milionarul-din-fotbal-joaca-sah-si-asculta-manele-am-fost-ca-toti-oamenii-20170358</link>
      <description><![CDATA[<img src="https://www.prosport.ro/wp-content/uploads/2025/05/Gusturile-nu-se-discuta.-Milionarul-din-fotbal-joaca-sah-si-asculta-manele-„Am-fost-ca-toti-oamenii22-1400x793.png"/><br/><p>Alexandru Bourceanu (40 de ani), fotbalist retras din activitate deja de peste o jumătate de deceniu, a rememorat câteva dintre obiceiurile pe care le avea înainte de meciuri.</p>
<p>Fără nici cea mai mică urmă de reținere, fostul mijlocaș de la FCSB, triplu campion în Superliga României, a mărturisit că manelele și șahul nu lipseau din rutina sa.</p>
<h2><span>Că făcea Alexandru Bourceanu înaintea marilor partide de la FCSB: se relaxa cu șah și manele</span></h2>
<p>Alexandru Bourceanu s-a retras din cariera de fotbalist profesionist în decembrie 2019, după o scurtă perioadă, de tristă amintire, petrecută la Gloria Buzău.</p>
<p>Imediat după a început studiile la școala de antrenori, iar în prezent continuă pe aceeași linie, din dorința de a obține Licența UEFA Pro.</p>
<p>Până când va deveni antrenor cu toate actele în regulă, <span>Bourceanu a avut o scurtă experiență de tehnician, bifată la Speed Academy Pitești, în Liga 3, însă nici aceasta nu s-a ridicat la nivelul așteptărilor</span>. Drept dovadă, colaborarea s-a încheiat rapid, iar Bourceanu a transmis că a „fost forțat” să plece.</p>
<p>Până când o altă oportunitate de a antrena se va ivi la orizont, Alexandru Bourceanu a oferit un nou interviu presei sportive din România și, printre altele, a rememorat perioada în care încă era fotbalist profesionist. Mai precis, a fost întrebat despre rutina pe care o avea înaintea partidelor oficiale, iar răspunsul pe care l-a oferit a surprins:</p>
<blockquote><p>După masa de prânz mă uitam la un film sau jucam șah, mai ascultam vreo două manele. (n.r. – Ascultai manele la șah?) Da, ce legătură are? (n.r. – Deci ai fost manelist) Am fost, ca toți oamenii”, a declarat Alexandru Bourceanu, pentru <span>Gsp.ro</span>.</p></blockquote>
<p>Pe lângă cele trei titluri de campion pe care le-a cucerit alături de FCSB, Alexandru Bourceanu a mai câștigat o Cupă și o Supercupă ale României, plus două Cupe ale Ligii. Și aceste trofee au fost adjudecate tot în perioada roș-albastră a fostului mijlocaș din naționala României.</p>
<h2><span>Nu a renunțat la plăcerea de a asculta manele nici în prezent</span></h2>
<p><span>Alexandru Bourceanu a continuat</span> să vorbească despre slăbiciunile sale în materie de muzică și a mărturisit că încă mai are perioade în care ascultă manele frecvent.</p>
<blockquote><p>N-am renunțat… Am perioade! Ascult napoletană o perioadă, apoi electro-house…. În general, nu ascult rock-ul mondial. Acum sunt într-o perioadă în care ascult napoletană, folk, ascult și manele. Au fost vreo doi ani când n-am ascultat manele, dar acum ascult. În perioada aia ascultam masiv!”, a completat Alexandru Bourceanu.</p></blockquote>
<p>În intervalele iulie 2011 – februarie 2014, septembrie 2014 – iunie 2015 și ianuarie 2016 – ianuarie 2017, Alexandru Bourceanu a bifat un total de 176 de meciuri pentru FCSB, în care a contribuit, printre altele, cu 4 goluri și 30 de pase decisive.</p>
<p>La nivelul naționalei mari, Bourceanu nu a izbutit să înscrie niciun gol, însă a adunat un total de 27 de apariții.</p>
<blockquote><p>Sunt în continuare convins că mi se potrivește postura de antrenor principal, nu de «secund», dar trebuie să încep de undeva, trebuie să practic”, Alexandru Bourceanu, în octombrie 2024, pentru sursa deja menționată.</p></blockquote>

]]></description>
    </item>
    <item>
      <title>Înotătoarea exclusă din satul olimpic pentru comportamentul ei indecent, care s-a retras şi a făcut avere din imaginile cu ea, şi-a anunțat marea revenire</title>
      <link>https://www.prosport.ro/natatie/inotatoarea-exclusa-din-satul-olimpic-pentru-comportamentul-ei-indecent-care-s-a-retras-si-a-facut-avere-din-imaginile-cu-ea-si-a-anuntat-marea-revenire-20170264</link>
      <description><![CDATA[<img src="https://www.prosport.ro/wp-content/uploads/2025/05/Inotatoarea-exclusa-din-satul-olimpic-pentru-comportamentul-ei-indecent-care-s-a-retras-si-a-facut-avere-din-imaginile-cu-ea-si-a-anuntat-marea-revenire-1400x851.png"/><br/><p>Luana Alonso (21 de ani), înotătoarea din Paraguay care la Jocurile Olimpice Paris 2024 a fost exclusă din satul olimpic pentru comportament inadecvat, și-a anunțat revenirea în sportul de performanță.</p>
<p>Tânăra, care în ultimele luni de zile a făcut avere din imaginile ea, și-a dezvăluit intențiile într-un dialog virtual pe care l-a purtat cu urmăritorii de pe rețelele de socializare.</p>
<h2><span>„Anul viitor mă întorc”. Luana Alonso, înotătoarea exclusă din satul olimpic la JO Paris 2024, revine în bazin</span></h2>
<p><span>Luana Alonso a fost cap de afiș la Jocurile Olimpice Paris 2024, însă nu pentru că ar fi reușit vreo performanță colosală, ci pentru că încălcat regulile organizatorului și a fost exclusă din satul olimpic</span>.</p>
<p>Pe scurt, după ce a ratat calificarea în semifinalele probei de 100 de metri fluture și și-a anunțat public retragerea din înotul de performanță, sportiva a ales să mai rămână în satul olimpic pentru a-și susține conaționalele din echipa Paraguayului. Însă, într-o seară <span>a părăsit satul olimpic pentru a merge să viziteze celebrul Disneyland</span>. Iar apoi, când s-a întors, organizatorii au trimis-o direct acasă, pentru că a încălcat regulamentul.</p>
<p>După acest episod controversat și după ce a renunțat la înotul de performanță, Luana Alonso a surprins și și-a deschis un cont pe o platformă destinată adulților. Acolo a început să vândă conținut explicit cu ea, imagini deocheate mai precis, iar prețul abonamentului ei a fost de 35 de dolari pe lună.</p>
<p>Așadar, în doar câteva săptămâni a ajuns să facă avere din imaginile cu ea, motiv pentru care cei mai mulți dintre susținătorii ei s-au gândit că nu va mai reveni niciodată la sportul de performanță.</p>
<p>Însă, chestionată fiind pe Instagram, într-o secțiune de întrebări și răspunsuri, dacă „există vreo șansă” să se întoarcă la competițiile de înot sau chiar „la Jocurile Olimpice”, Luana Alonso a răspuns:</p>
<blockquote><p>Anul viitor mă întorc, dar nu știu dacă voi putea reveni la înotul de mare performanță”, a scris sportiva din Paraguay.</p></blockquote>
<h2><span>Ce vis măreț mai are Luana Alonso</span></h2>
<p>În altă ordine de idei, Luana Alonso își dorește să studieze științe politice în cadrul unei universități din Statele Unite ale Americii, iar pe viitor visează să devină ministru al Sportului în Paraguay:</p>
<blockquote><p>Îmi voi continua cariera în științe politice și, de ce nu, voi fi ministrul Sportului într-o zi”, a mai dezvăluit tânăra, citată de <span>The Sun</span>, care la data de 19 martie 2025 a împlinit 21 de ani.</p></blockquote>
<p>Luana Alonso a luat parte la două ediții ale Jocurilor Olimpice, anume Tokyo 2020 și Paris 2024. De fiecare dată a participat la proba 100 de metri fluture, însă niciodată nu a izbutit să se califice în marea finală, respectiv să cucerească vreo medalie.</p>
<p>Pe pagina ei de Instagram, Luana Alonso beneficiază de o comunitate imensă, de peste 1.100.000 persoane.</p>

]]></description>
    </item>
  </channel>
</rss>
