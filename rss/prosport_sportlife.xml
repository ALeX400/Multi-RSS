<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Jucătorul lui Gigi Becali s-a lansat deja în afaceri! Cu ce se ocupă în afara terenului: „A început să investească din salariu!”</title>
      <link>https://www.prosport.ro/diverse/jucatorul-lui-gigi-becali-s-a-lansat-deja-in-afaceri-cu-ce-se-ocupa-in-afara-terenului-a-inceput-sa-investeasca-din-salariu-20382416</link>
      <description><![CDATA[<img src="https://www.prosport.ro//wp-content/uploads/2026/02/Jucatorul-lui-Gigi-Becali-s-a-lansat-deja-in-afaceri-Cu-ce-se-ocupa-in-afara-terenului-1400x1050.jpg"/><br/><p>Jucătorii lui Gigi Becali au început să se gândească la ceea ce vor face după ce renunță la fotbal, iar un exemplu pentru cei mai tineri este și Mihai Lixandru.</p>
<p>La doar 24 de ani, Lixandru încearcă să facă bani cât mai mulți, iar pentru asta a apelat la un cunoscut consultant al sportivilor cunoscuți, este vorba de Vasile Goga.</p>
<h2><span>Dezvăluiri despre Mihai Lixandru, jucătorul lui Gigi Becali de la FCSB: „Îmi este client de doi ani și jumătate!”</span></h2>
<p>Deși este în prima parte a carierei de fotbalist, Mihai Lixandru a ales să meargă pe mâna unui consultant pentru a vedea cum trebuie să investească banii pe care i-a câștigat ca jucător.</p>
<p>Vasile Goga, apropiat și de jucătorii de la CFR Cluj, este încântat de modul în care gândesc jucătorii tineri, așa cum este și jucătorul pe care Gigi Becali speră să ia bani mulți.</p>
<p>Cei doi colaborează de mai bine de doi ani, după ce <span>Lixandru, împrumutat de FCSB și la Mioveni, a început să câștige sume mai mari de bani.</span></p>
<p>„Eu le pot recomanda servicii de la partenerii noștri din piață. Lucrăm cu cele mai importante instituții financiare din Europa care au filială în România. Și atunci eu devin doar un intermediar. Mă bucur să văd că jucătorii tineri au perspective pentru viitor. Lix (n.r. Mihai Lixandru) îmi este client de doi ani și jumătate. Da, este la început, dar modul său de gândire este super deschis pe partea asta (n.r. de afaceri)”, a dezvăluit Vasile Goga, care lucrează cu 65 de fotbaliști în momentul de față.</p>
<h2><span>Cu ce se ocupă Mihai Lixandru în afara terenului: „Am început pe zona de fonduri de investiții!”</span></h2>
<p>Dacă Florin Tănase este atras de proiecte imobiliare, Mihai Lixandru vede altfel lucrurile. Și o parte din salariul său merge spre zona de fonduri de investiții.</p>
<p>Majoritatea jucătorilor lui Gigi Becali câștigă în jur de 10.000 de euro, după ce FCSB a reușit să facă bani și de pe urma participărilor în cupele europene. În sezonul trecut, roș-albaștrii au reușit să ajungă până în optimile Europa League, iar în această ediție <span>s-au luptat de la egal la egal cu formații precum Feyenoord și Fenerbahce.</span></p>
<p>„În momentul în care ne-am întâlnit, mi-a spus ce are nevoie. Am găsit împreună o soluție utilă pentru viitor. Am început cu el pe zona de fonduri de investiții. A început să investească procentual din salariu o anumită sumă de bani”, a subliniat consultantul în educația financiară al lui Mihai Lixandru.</p>
<p>„Este mulțumit! Chiar recent am vorbit cu el. A avut nevoie de o asigurare auto și l-am ajutat și pe zona aceasta”, a completat Vasile Goga, care acum are de gând să colaboreze și cu antrenori cunoscuți din fotbalul românesc.</p>

]]></description>
    </item>
    <item>
      <title>Gabi Tamaș a făcut scandal la Survivor! Potop de înjurături din cauza unui alt concurent: „Ești prăpădit!”</title>
      <link>https://www.prosport.ro/diverse/gabi-tamas-a-facut-scandal-la-survivor-potop-de-injuraturi-din-cauza-unui-alt-concurent-esti-prapadit-20382668</link>
      <description><![CDATA[<img src="https://www.prosport.ro//wp-content/uploads/2026/02/Gabi-Tamas-a-facut-scandal-la-Survivor-Potop-de-injuraturi-din-cauza-unui-alt-concurent.jpg"/><br/><p>Gabi Tamaș nu a mai rezistat și a răbufnit la adresa unui alt concurent de la Survivor.</p>
<p>Fostul internațional român a acceptat o nouă provocare care îl scoate din zona de confort. Departe de țară și familie, <span>Tamaș a scos „artileria grea”</span> împotriva unui concurent, fiind deranjat de metaforele și proverbele folosite în timpul show-ului de televiziune.</p>
<h2><span>Tamaș, reacție acidă la Survivor: „Ești nebun la cap?”</span></h2>
<p>Show-ul Survivor a avut parte de numeroase clinciuri între concurenți. Gabi Tamaș a stat de multe ori departe de scandaluri și conflicte, dar nu a mai rezistat când Vicențiu a folosit vorbe pe care fostul fotbalist le-a considerat nepotrivite pentru acest show.</p>
<p>„Tamaș: Am venit să concurez la Survivor, nu să stau la metaforele tale, ești nebun la cap? (…) Ești prăpădit! Du-te de unde ai venit!</p>
<p>Vicențiu: Dar cine te obligă să le asculți? Ține mâna pe urechi. E problema mea ce metafore folosesc.</p>
<p>Tamaș: Dă-o încolo! Am venit să mă uit la tine, lasă-mă, că mă doare capul, ești nebun”, a fost dialogul care l-a scos din sărite pe Tamaș la Survivor.</p>
<h2><span>A fost „exilat” de colegii săi în tabăra adversă</span></h2>
<p>Conflictele pe care le-a avut și în propria tabără<span> i-au atras antipatii lui Gabi Tamaș</span>, iar pe parcursul concursului s-a trezit „retrogradat” de proprii colegi în tabăra Războinicilor. Membrii grupului Faimoșilor au considerat că fostul fotbalist nu s-a adaptat condițiilor de grup, astfel că au decis să îl înlocuiască cu un alt concurent.</p>
<h2 id="chapter-1"><span>Cum arată cele două echipe de la Survivor</span></h2>
<p id="p-6">Războinicii: Adrian Petre, Lucian Popa, Niky Salman, Adrian Kaan, Andrei Beleuț, Loredana Pălănceanu, Nicu Grigore, Alberto Hangan, Bianca Stoica, Patrice Cărăușan, Ramona Micu</p>
<p id="p-7">Faimoștii: Aris Eram, Călin Donca, Ceanu, Cristian Boureanu, Gabi Tamaș, Iustin Hvnds, Larisa Uță, Marina Dina, Naba Salem, Patricia Vizitiu, Roxana Condurache, Yasmin Awad</p>
<p>Gabriel Tamaș a surprins pe toată lumea când a acceptat provocarea Survivor. Revenise de doar câteva luni acasă după ce a mai fost la un show TV în care și-a testat limitele la maximum. A reușit, alături de Dan Alexa, să câștige Asia Express 2025.</p>
<p>Dacă va rezista până la final, Gabi Tamaș se poate alege cu un premiu uriaș, dar și cu o sumă consistentă strânsă pentru fiecare săptămână în care a rezistat pe Insulă, departe de civilizație și orice urmă de tehnologie.</p>
<p>Prezentatorul show-ului preluat de Antena 1 este Adi Vasile, fostul antrenor de la CSM București.</p>

]]></description>
    </item>
    <item>
      <title>EXCLUSIV Noua perlă a lui Gigi Becali, „victorie” importantă în afara terenului! De ce are moralul excelent înaintea derby-ului de la Craiova</title>
      <link>https://www.prosport.ro/diverse/noua-perla-a-lui-gigi-becali-victorie-importanta-in-afara-terenului-de-ce-are-moralul-excelent-inaintea-derby-ului-de-la-craiova-20382483</link>
      <description><![CDATA[<img src="https://www.prosport.ro//wp-content/uploads/2026/02/Noua-perla-a-lui-Gigi-Becali-„victorie-importanta-in-afara-terenului-1400x1050.jpg"/><br/><p>Jucătorii din Superliga se laudă cu mașini scumpe, iar Alex Stoian este decis și el să-și ia permisul de conducere.</p>
<p>Spre finalul lunii decembrie, Stoian a împlinit 18 ani, așa că acesta a făcut școala de șoferi și a lua examenul pentru proba teoretică. Acum, mai are de trecut proba traseului pentru a merge cu mașina la antrenamentele roș-albaștrilor.</p>
<h2><span>Puștiul lui Gigi Becali vrea să fie șofer! Prima „victorie” pe care a obținut-o</span></h2>
<p>Alex Stoian are deja aproape 20 de meciuri în Superliga, însă vârful campioanei României nu este cu gândul doar la fotbal. Mai ales că are o vârstă, 18 ani, la care mulți sportivi aleg să-și ia și permisul de conducere, care este extrem de util pentru oricine.</p>
<p>Imediat după victoria obținută de FCSB la Galați, scor 4-1, în care a rămas pe banca de rezerve, Alex Stoian s-a întors în București, a dormit doar câteva ore și a mers apoi direct spre proba teoretică pentru permisul de conducere. Atacantul roș-albaștrilor s-a descurcat fără probleme în fața calculatorului, iar acum așteaptă să demonstreze de ce este în stare și la traseu. Unde va trebui să facă față unui trafic aglomerat și să demonstreze că poate fi un șofer bun, așa cum sunt mulți dintre colegii săi.</p>
<p>Deocamdată, până la proba practică, Stoian se întoarce la fotbal. Acesta se pregătește alături de colegii de la FCSB pentru marele meci de la Craiova, care e extrem de important în lupta roș-albaștrilor pentru a prinde un loc în play-off-ul din Superliga. Cu o victorie în Bănie, FCSB va avea șanse mari să încheie sezonul regular între primele șase echipe.</p>
<p>În partida din Cupa României, încheiată la egalitate, scor 2-2, Stoian a intrat pe teren în minutul 61, după ce l-a înlocuit pe Thiam.</p>
<ul>
<li><span>3 goluri a înscris Alex Stoian în această ediție de Superliga</span>. Atacantul a marcat ultima oară în victoria pe care FCSB a obținut-o cu Unirea Slobozia, scor 2-0</li>
</ul>
<h2><span>Gigi Becali este și el mare amator de mașini de lux</span></h2>
<p>Deși se apropie de vârsta de 70 de ani, <span>Gigi Becali este în continuare un mare amator de mașini de lux</span>, la fel ca jucătorii pe care îi plătește cu sume importante de bani.</p>
<p>În 2019, Becali dădea moda la volanul unui Bentley Bentayga V8 în valoare de 250.000 de euro, care, ulterior, a fost condus și de Ionuț Luțu.</p>
<p>De-a lungul timpului, Becali a mai avut un Maybach Mercedes S500 al cărui preț de catalog pornește de la 200.000 de euro.</p>

]]></description>
    </item>
    <item>
      <title>Frații Pavăl, asociați cu preluarea Stelei de la MApN, schimbă numele magazinelor Carrefour după tranzacția de 823.000.000 de euro</title>
      <link>https://www.prosport.ro/diverse/fratii-paval-asociati-cu-preluarea-stelei-de-la-mapn-schimba-numele-magazinelor-carrefour-dupa-tranzactia-de-823-000-000-de-euro-20382477</link>
      <description><![CDATA[<img src="https://www.prosport.ro//wp-content/uploads/2026/02/Fratii-Paval-asociati-cu-preluarea-Stelei-de-la-MApN-schimba-numele-magazinelor-Carrefour-dupa-tranzactia-de-823.000.000-de-euro.webp"/><br/><p>Frații Pavăl, Dragoș și Adrian, care în ultimii ani au fost asociați în repetate rânduri cu preluarea Stelei de la MApN, au cumpărat magazinele Carrefour din România, într-o tranzacție record pentru 2026, în valoare de 823.000.000 de euro.</p>
<p>În primă fază, cei doi antreprenori din Bacău vor păstra numele reprezentativ gigantului francez. Însă, în viitorul nu foarte îndepărtat, deținătorii Dedeman ar urma să pună în aplicare un plan de rebranduire. Și conform informațiilor din presa de specialitate, Dragoș și Adrian Pavăl au deja un nume pregătit.</p>
<h2><span>Cum ar putea să se numească magazinele Carrefour, după ce au fost preluate de frații Pavăl într-o tranzacție record pentru 2026</span></h2>
<p>Frații Dedeman sunt deja cei mai bogați patroni din fotbalul românesc, deoarece dețin clubul FC Bacău, însă în ultimii ani, <span>Dragoș și Adrian Pavăl au fost asociați și cu preluarea Stelei de la MApN</span>.</p>
<p>„Militarii” au nevoie de un investitor privat pentru a putea promova legal pe prima scenă a fotbalului românesc, iar în eventualitatea în care s-ar putea face o tranzacție 100% transparentă și legitimă, frații Pavăl ar fi deschiși să își pună miliardele de euro la bătaie. Ipoteza nu a fost lansată de oricine, ci chiar de Justin Ștefan, secretarul general al Ligii Profesioniste de Fotbal, care a transmis: „Probabil că mâine ar veni un investitor dacă s-ar spune: „«Am făcut această tranzacție, e definitivă și mai departe fiecare își vede de treabă». Sunt convins că mâine frații Pavăl de la Dedeman – sau alții – ar veni și ar spune: «Dacă îmi oferi certitudinea că Steaua e a mea, eu mă bag». Dar dacă tu vii și spui că Steaua e a ta… nu mă interesează”, Justin Ștefan, printre altele, pentru <span>Gsp.ro</span>.</p>
<p>Până când un scenariu precum cel prezentat mai sus va deveni realitate, cei mai bogați investitori din fotbalul românesc au făcut o altă tranzacție colosală, record pentru 2026, în valoare de 823.000.000 de euro. Concret, <span>frații Pavăl au cumpărat toate magazinele Carrefour din țară</span>, după ce colosul francez a decis să se retragă de pe piața din România.</p>
<h2><span>Au numele pregătit</span></h2>
<p>Conform unor informații intrate în posesia celor de la <span>Profit.ro</span>, frații Pavăl ar urma să rebranduiască tot ceea ce înseamnă Carrefour România în KORRA, un brand înregistrat la Oficiul de Stat pentru Invenții și Mărci (OSIM) în 2007 și valabil până în 2027.</p>
<p>Însă, proprietarii Dedeman nu se vor grăbi în luarea unei astfel de decizii și, potrivit sursei citate mai sus, magazinele Carrefour România vor continua să funcționeze sub același brand în perioada imediat următoare.</p>
<p>În februarie 2026, rețeaua de magazine Carrefour din România cuprinde nu mai puțin de 478 de unități. În schimb, Dedeman, cel mai expansiv retailer de materiale de construcții din țară, deținut tot de Pavăl Holding, are în portofoliu 65 de spații comerciale.</p>

]]></description>
    </item>
    <item>
      <title>Detalii despre licitația în care oligarhul Ahmetov vrea să pună mâna pe combinatul din Galați, cu un preț de pornire de 690.000.000 de euro. Asta nu e totul: „Mai are nevoie de 200 de milioane ca să-l repornească”</title>
      <link>https://www.prosport.ro/diverse/detalii-despre-licitatia-in-care-oligarhul-ahmetov-vrea-sa-puna-mana-pe-combinatul-din-galati-cu-un-pret-de-pornire-de-690-000-000-de-euro-asta-nu-e-totul-mai-are-nevoie-de-200-de-milioane-20382532</link>
      <description><![CDATA[<img src="https://www.prosport.ro//wp-content/uploads/2026/02/Detalii-despre-licitatia-in-care-oligarhul-Ahmetov-vrea-sa-puna-mana-pe-combinatul-din-Galati-cu-un-pret-de-pornire-e-de-690.000.000-de-euro.jpg"/><br/><p>Oligarhul ucrainean Rinat Ahmetov e interesat de combinatul siderurgic de la Galați, însă fostul Sidex a intrat în vizorul mai multor investitori.</p>
<p>Se pare că nu doar <span>afaceristul ucrainean</span> e interesat de combinatul al cărui preț de pornire este de 690 de milioane de euro. Au existat deja 13 <span>potențiali investitori </span>care au cerut mai multe detalii și care au au solicitat caietul de sarcini al licitației de vânzare a activului, care va avea loc peste doar câteva săptămâni.</p>
<h2><span>Cine poate pune mâna pe colosul combinat de la Galați</span></h2>
<p>Unul dintre administratorii concordatari ai Liberty Galați, Paul Cîrlănaru, CEO-ul Casei de Insolvență Transilvania (CITR), a vorbit despre interesul mai multor investitori cu doar câteva săptămâni până la startul licitației.</p>
<p>„Este important să distingem între curiozitate, intenție și fapte. Până la acest moment, au existat un număr de cel puțin 13 părți interesate de combinat cu care am purtat discuții în diverse stadii, bineînțeles pe bază de acorduri de confidențialitate, pentru a putea să-și facă o idee despre potențiala investiție. Acum, am ajuns la un demers aplicat, în care aceste entități, pe care le-am informat despre acest proces de licitație, ca de altfel întreaga piață relevantă, trebuie să-și manifeste interesul expres.</p>
<p>Manifestarea de interes se produce în 2 etape. Orice parte interesată poate achiziționa caietul de sarcini al licitației, cu toate informațiile necesare, iar ulterior va trebui să se înscrie propriu-zis la licitație și să ofere o garanție de participare sub forma unei scrisori de garanție bancară”, a spus Cîrlănaru, pentru <span>profit.ro</span>.</p>
<p>Mai multe companii de top din România și străinătate sunt interesate să achiziționeze combinatul de la Galați. UMB Grup România (deținută de Dorinel Umbrărescu, JSW Steel (cel mai mare producător indian de oțel), Jindal Group, Galiawa Group (producător de oțel și materiale de construcții din Irak), DeLong Steel China, KMC Steel Turcia, Metinvest Ucraina (controlată de miliardarul Rinat Akhmetov), dar și un consorțiu european condus de traderul de mărfuri Steel Mont ar fi solicitat deja caietul de sarcini al licitației.</p>
<h2><span>Prețul de pornire este de 690.000.000 de euro: „va mai avea nevoie de 200.000.000 de euro”</span></h2>
<p>Liberty Galați și Liberty Tubular Products Galați fac parte din aceeași ofertă în bloc. Activele ambelor companii vor fi achiziționate de viitorul investitor, care ar mai avea nevoie să dispună de cel puțin 200 de milioane de euro pentru a repune afacerea pe picioare.</p>
<p>„Din analiza noastră, pentru a asigura producția la nivelul istoric relevant, de peste 2 milioane de tone pe an, capitalul de lucru necesar se apropie de 200 de milioane de euro, pentru a repune în mișcare și a menține în mișcare combinatul, având în vedere volumele mari care se vor produse și nevoia de a te adapta la prețurile pieței, astfel încât să fii competitiv.</p>
<p>Pe lângă cheltuielile de repornire și cheltuielile curente, trebuie să asiguri stocuri suficient de mari pentru a asigura continuitatea producției și a nu fi nevoit să o întrerupi. Ne bazăm pe estimările noastre din ultimele luni asupra nevoilor viitoare ale combinatului”, a concluzionat Paul Cîrlănaru.</p>

]]></description>
    </item>
  </channel>
</rss>
