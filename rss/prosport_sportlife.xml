<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Carlo Ancelotti, condamnat la un an de închisoare pentru neplata taxelor. De ce nu va face, probabil, puşcărie</title>
      <link>https://www.prosport.ro/diverse/carlo-ancelotti-condamnat-la-un-an-de-inchisoare-pentru-neplata-taxelor-de-ce-nu-va-face-probabil-puscarie-20214631</link>
      <description><![CDATA[<img src="https://www.prosport.ro/wp-content/uploads/2025/07/Carlo-Ancelotti-condamnat-la-un-an-de-inchisoare-pentru-neplata-taxelor.-De-ce-nu-va-face-probabil-puscarie.jpg"/><br/><p>Carlo Ancelotti a fost condamnat la un an de închisoare după ce a fost găsit vinovat de fraudă fiscală în Spania.</p>
<p>Fostul antrenor de la Real Madrid a primit sentința finală în urma faptelor care datează din 2014, de la primul său mandat pe banca madrilenilor. În vârstă de 66 de ani, actualul selecționer de la naționala Braziliei a fost acuzat că a ascuns venituri obținute din drepturile de imagine. Totuși, e puțin probabil să ajungă la închisoare deoarece legea spaniolă e permisivă în privința condamnărilor sub 2 ani.</p>
<h2><span>Carlo Ancelotti, condamnat în Spania: de ce nu va face pușcărie</span></h2>
<p>Unul dintre cei mai titrați antrenori din lume nu a scăpat „basma curată„ pentru neplata taxelor din încasările din drepturile sale de imagine. Statul spaniol a câștigat <span>procesul intentat italianului</span>. Totuși, a fost achitat în ceea ce privește alte acuzații fiscale, din anul 2015, care vizau tot încasări din drepturi de imagine.</p>
<p>Inițial, tehnicianul italian a negat acuzațiile potrivit cărora ar fi înșelat statul spaniol pentru evitarea plății unor impozite de peste 1 milion de euro. Ulterior, a recunoscut că nu a plătit toate taxele datorate, dar a dat vina pe contabilii săi.</p>
<p>Carlo Ancelotti poate răsufla ușurat fiindcă nu va trebui să meargă la închisoare, deși decizia e definitivă. Potrivit legislației spaniole, o pedeaspsă mai mică de doi ani pentru infracțiuni non-violente nu implică, de regulă, executarea pedepsei cu închisoarea dacă inculpatul nu are alte condamnări anterioare. Celebrul antrenor va trebui să plătească o amendă de aproximativ 400.000 de euro.</p>
<p>După ce a trecut pe la Reggiana, Parma, Juventus, AC Milan, Chelsea și PSG, Ancelotti a semnat cu Real Madrid în 2013. A petrecut trei ani pe banca madrilenilor. După experiențele de la Everton, Bayern Munchen și Napoli, a revenit, în 2021, la echipa alături de care a câștigat cele mai multe trofee din carieră. La finalul sezonului 2024-2025, a decis să preia <span>cârma naționalei Braziliei</span>. A mai avut o experiență la nivel internațional, dar ca antrenor secund la naționala Italiei (1995).</p>
<h2><span>Leo Messi, condamnat la aproape 2 ani de închisoare pentru acuzații similare</span></h2>
<p>Fostul star de la Barcelona și tatăl său, Jorge Messi, au fost condamnați pentru fraudă fiscală. Cei doi au păgubit statul spaniol cu aproape 4 milioane de euro între 2007 și 2009.</p>
<p>Leo Messi a primit o condamnare de 21 de luni de închisoare fiindcă și-a ascuns veniturile din drepturile de imagine în alte țări, considerate paradisuri fiscale. La fel ca Ancelotti, Messi a beneficiat de legislația spaniolă permisivă și a scăpat de închisoare plătind doar o amendă de aproximativ 250.000 de euro.</p>

]]></description>
    </item>
    <item>
      <title>Verdictul crunt al polițiștilor despre cauza finală a accidentului în care a murit Diogo Jota: „El se afla la volan și totul indică asta!”</title>
      <link>https://www.prosport.ro/diverse/verdictul-crunt-al-politistilor-despre-cauza-finala-a-accidentului-in-care-a-murit-diogo-jota-el-se-afla-la-volan-si-totul-indica-asta-20213566</link>
      <description><![CDATA[<img src="https://www.prosport.ro/wp-content/uploads/2025/07/Verdictul-crunt-al-politistilor-despre-cauza-finala-a-accidentului-in-care-a-murit-Diogo-Jota-„El-se-afla-la-volan-si-totul-indica-asta-.jpg"/><br/><p>Garda Civilă din Spania a anchetat cauzele producerii accidentului rutier în care și-au pierdut viața Diogo Jota și fratele său Andre, iar concluzia este că fostul fotbalist de la Liverpool a purtat o parte din vină.</p>
<p>Reamintim că mașina Lamborghini în care călătoreau cei doi s-a făcut scrum, fiind nevoie de probe ADN pentru confirmarea identității celor doi.</p>
<h2><span>Polițiștii au dat verdictul privind accidentul în care și-au pierdut viața Diogo Jota și fratele său Andre</span></h2>
<p>Ancheta nu este încă finalizată, dar primele concluzii sunt că Diogo Jota ar fi fost cel care era la volanul bolidului și că acesta ar fi depășit viteza legală admisă pe porțiunea de drum respectivă.</p>
<p>„Totul indică o viteză excesivă în raport cu limita autorizată”, se arată în raportul Gărzii Civile din Spania, potrivit publicației iberice <span>Marca</span>.</p>
<p>Astfel, pe lângă posibilitatea exploziei uneia dintre anvelope, variantă care este în continuare luată în calcul, Diogo Jota și-a pierdut din capacitatea de a controla autovehiculul din cauza depășirii limitei legale de viteză – 120 de kilometri/oră pe acea porțiune de drum..</p>
<p>Departamentul de Circulație analizează în continuare urmele pe care le-a lăsat pe șosea una dintre anvelope, pentru a finaliza investigația. În momentul în care raportul va ajunge în forma sa finală, acesta va fi trimis către Tribunalul de Primă Instanță din Puebla de Sanabria (Zamora), instituție care a preluat ancheta accidentului.</p>
<p>Diogo Jota (28 de ani) și fratele său Andre (25 de ani) și-au pierdut viața, joi, într-un accident rutier produs în apropiere de Cernadilla (Zamora). Cei doi, aflați la bordul unui autoturism Lamborghini Huracan de culoare verde, au murit instant după ce mașina a ieșit din zona de circulație și a ars complet.</p>
<h2><span>Sora lui Cristiano Ronaldo a dezvăluit de ce a lipsit starul de la înmormântarea lui Diogo Jota, coechipierul de la naționala Portugaliei</span></h2>
<p>Starul lui Al Nassr, Cristiano Ronaldo, a ales să nu participe la funeraliile celor doi frați care au decedat, joi, în accidentul de mașină produs în Spania. Potrivit surorii sale, fotbalistul în vârstă de 40 de ani a preferat să absenteze pentru că nu și-a dorit să atragă atenția asupra sa în timpul înmormântării.</p>
<p>„Când a murit tata, pe lângă durere, a trebuit să ne confruntăm cu o mulțime de camere și privitori curioși. Și atunci accesul nu era atât de facil ca acum. Era atât de aglomerat că nici măcar n-am putut să mai ieșim din biserică.</p>
<p>Despre durere, familie și sprijin real… Nu știți niciodată ce înseamnă până nu treceți prin așa ceva! Fanatismul ăsta devine obositor. Criticile pentru nimic… Societate bolnavă! Cu toții avem familii (…)”, a transmis Katia Aveiro, sora lui Cristiano Ronaldo, după ce a văzut valul de critici la adresa fratelui său.</p>

]]></description>
    </item>
    <item>
      <title>Are statut de milionar, dar s-ar muta din România în Turcia: „Asta e diferența dintre Bucureşti şi Ankara”</title>
      <link>https://www.prosport.ro/diverse/are-statut-de-milionar-dar-s-ar-muta-din-romania-in-turcia-asta-e-diferenta-dintre-bucuresti-si-ankara-20214451</link>
      <description><![CDATA[<img src="https://www.prosport.ro/wp-content/uploads/2025/07/Are-statut-de-milionar-dar-s-ar-muta-din-Romania-in-Turcia.-„Asta-e-diferenta-dintre-Bucuresti-si-Ankara-1400x719.jpg"/><br/><p>Un fost fotbalist român, milionar în euro, dezvăluie că, în cazul în care ar decide să plece din țară, ar alege să trăiască în Turcia, unde a și evoluat în carieră.</p>
<p>Raul Rusescu, ex-atacantul „roș-albaștrilor”, susține că s-a simțit extraordinar pe malul Bosforului, și mai ales în capitala Ankara, unde traficul este „parfum” pe lângă cel din București.</p>
<h2><span>Raul Rusescu ar lăsa imediat România și s-ar muta în Turcia: „Asta e diferența”</span></h2>
<p>Raul Rusescu, fostul atacant al lui Gigi Becali, dezvăluie că simțit senzațional pe malul Bosforului, și mai ales la Ankara, unde traficul nici nu se compară cu cel din București.</p>
<p>Milionar în euro în momentul de față, Rusescu spune că în cazul în care și-ar dori să se mute din România, ar alege fără să clipească Turcia, unde a și evoluat în carieră la Osmanlispor și Giresunspor.</p>
<p>Nici măcar Spania, unde a evoluat pentru Sevilla, nu l-ar încânta atât de mult ca Turcia pe actualul analist sportiv. Rusescu revine la trafic și susține că, la Ankara, aglomerația rutieră este în intervalele orare 8-10 și 16-19, în timp ce la București este toto timpul „bară la bară”.</p>
<p>„Dacă m-ai pune acum să aleg între Turcia și Spania, prefer Turcia. M-aș muta în Turcia. Atât de bine m-am simțit în Turcia! Diferența între Ankara și Bucureștiul de astăzi este că la Ankara au rămas orele 8-10 și 4-7 după-amiaza.</p>
<p>Dacă vrei să stai în trafic, plimbă-te cu mașina la orele alea! La București e trafic tot timpul. M-aș muta în Turcia, dacă ar fi să plec din România”, a declarat Raul Rusescu pentru <span>Golazzo Club</span>.</p>
<p><img alt="" class="size-large wp-image-20103001" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1400x1050.jpg" srcset="https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1400x1050.jpg 1400w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-768x576.jpg 768w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1536x1152.jpg 1536w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-2048x1536.jpg 2048w" width="1400"/></p>
<h2><span>Sevilla, vârful carierei. Din păcate, nu a făcut față în La Liga</span></h2>
<p>Raul Rusescu a cunoscut cea mai bună a perioadei sale în tricoul celor de la FCSB, unde a ajuns de la Unirea Urziceni. Drept dovadă, acesta a fost transferat în 2013 la Sevilla, pentru 2,2 milioane de euro. Totuși, <span>atacantul n-a reușit să se impună</span> și a fost împrumutat succesiv la Braga și FCSB, iar apoi cedat definitiv la Osmanlispor.</p>
<p>Ulterior, pe final de carieră, a mai jucat pentru FCSB, Giresunspor, Academia Clinceni, Lamezia și Concordia Chiajna, iar la 35 de ani a spus stop!</p>
<p>„Cariera mea a fost, fără să mă laud, senzațională și sunt foarte fericit. Nu aș schimba nimic dacă mă uit în spate. Dacă aș lua-o de la capăt, tot fotbal aș face face, același drum.</p>
<p>În cariera fiecărui sportiv de performanță există momente grele, frumoase, dureroase”, a declarat Raul Rusescu.</p>
<p> </p>
<p> </p>

]]></description>
    </item>
    <item>
      <title>Vestea colaborării lui David Popovici cu UiPath, compania miliardarului Daniel Dines, a ajuns și la Dubai</title>
      <link>https://www.prosport.ro/diverse/vestea-colaborarii-lui-david-popovici-cu-uipath-compania-miliardarului-daniel-dines-a-ajuns-si-la-dubai-20212902</link>
      <description><![CDATA[<img src="https://www.prosport.ro/wp-content/uploads/2025/07/Vestea-colaborarii-lui-David-Popovici-cu-Uipath-compania-miliardarului-Daniel-Dines-a-ajuns-si-la-Dubai.jpg"/><br/><p>David Popovici a devenit ambasador global la UiPath, compania miliardarului român Daniel Dines.</p>
<p>Campionul olimpic a semnat un acord de parteneriat de patru ani cu una dintre cele mai importante companii de tehnologie, dezvoltată de un român. Vestea colaborării dintre David Popovici și Daniel Dines a ajuns până la Dubai.</p>
<h2><span>David Popovici, parteneriat la nivel global cu UiPath: „Ăsta va fi punctul culminant”</span></h2>
<p>Presa internațională a scris despre <span>parteneriatul grandios</span> încheiat între campionul olimpic, mondial și european. David Popovici va lua parte la diverse evenimente organizate de liderul global în automatizarea agentică. Sportivul român va avea sprijinul companiei în pregătirea următoarelor competiții de înot și va culmina cu participarea la Jocurile Olimpice de Vară din 2028.</p>
<blockquote><p>„UiPath (NYSE: PATH), lider global în automatizarea agentică, a anunțat astăzi că l-a desemnat pe campionul olimpic român la natație, David Popovici, ambasador global. În acest rol, Popovici va participa și va vorbi la mai multe evenimente UiPath organizate la nivel mondial.</p>
<p> </p>
<p>Parteneriatul, care se întinde pe o perioadă de patru ani, îl va sprijini pe tânărul sportiv în pregătirea pentru cele mai importante competiții europene și mondiale de înot, având ca punct culminant Jocurile Olimpice de Vară din 2028, care vor avea loc la Los Angeles”, notează <span>zawya.</span></p></blockquote>
<h2><span>Daniel Dines a vorbit la superlativ despre noul ambasador UiPath</span></h2>
<p>Co-fondatorul UiPath l-a lăudat pe David Popovici nu doar pentru realizările profesionale ci și pentru celelalte abilități pe care le posedă. Talentul pur și abilitățile înotătorului român se îmbină perfect cu modul în care UiPath gândește viitorul tehnologiei.</p>
<blockquote><p>„Ceea ce îl face pe David un campion nu este doar talentul său pur, ci abilitatea de a îmbina fiecare element care conduce la excelență: disciplina, mentalitatea, antrenamentul, refacerea și voința de a o lua mereu de la capăt.</p>
<p> </p>
<p>Acest tip de integrare este cheia performanței autentice. Văd un principiu similar în felul în care gândim viitorul tehnologiei: adevăratele inovații apar atunci când combini elementele potrivite, oameni, tehnologie și inteligență, într-un tot mai valoros decât suma părților sale”, a declarat Daniel Dines, co-fondator și CEO al UiPath.</p></blockquote>
<p>David Popovici va urca pe scenă alături de Daniel Dines în cadrul evenimentului organizat de compania miliardarului român în perioada 29 septembrie – 1 octombrie 2025. Până atunci, David Popovici se pregătește intens pentru Campionatele Mondiale de înot de la Singapore, care se vor desfășura între 11 iulie și 3 august. Este favorit în proba de 100 metri liber, acolo unde vrea să doboare <span>recordul mondial deținut de Zhanle Pan.</span></p>

]]></description>
    </item>
    <item>
      <title>Acum, dezamăgirea va fi și mai mare. Unde a fost surprins Cristiano Ronaldo și ce făcea în ziua în care Diogo Jota a fost înmormântat</title>
      <link>https://www.prosport.ro/diverse/acum-dezamagirea-va-fi-si-mai-mare-unde-a-fost-surprins-cristiano-ronaldo-si-ce-facea-in-ziua-in-care-diogo-jota-a-fost-inmormantat-20212736</link>
      <description><![CDATA[<img src="https://www.prosport.ro/wp-content/uploads/2025/07/Acum-dezamagirea-va-fi-si-mai-mare.-Unde-a-fost-surprins-Cristiano-Ronaldo-si-ce-facea-in-ziua-in-care-Diogo-Jota-a-fost-inmormantat.jpg"/><br/><p>Au apărut imagini cu Cristiano Ronaldo în ziua în care Diogo Jota era înmormântat. Fanii starului portughez vor fi și mai dezamăgiți de faptul că a preferat să se distreze în loc să îi aducă un omagiu fostului coleg de la națională.</p>
<p>Diogo Jota și fratele său, Andre Silva, au murit într-un accident de mașină petrecut pe o autostradă din Spania. Cumplita veste l-a afectat și pe Cristiano Ronaldo, dar starul portughez nu și-a făcut apariția la înmormântarea prietenului său. Fanii l-au criticat dur pentru absența de la funeralii, dar în tot acest timp fotbalistul de la Al Nassr se distra în Mallorca.</p>
<h2><span>Cristiano Ronaldo, surprins în vacanță în ziua în care colegul său de la națională a fost înmormântat</span></h2>
<p>A apărut un val de critici pe rețelele de socializare după ce la înmormântarea lui Diogo Jota <span>nu și-a făcut apariția și căpitanul naționalei Portugaliei</span>. S-a vehiculat că starul portughez ar fi avut o obligație contractuală din cauza căreia nu a putut ajunge în țara natală.</p>
<p>De asemenea, <span>sora fotbalistului a încercat să îi găsească o scuză</span>. Katia Aveiro a precizat că fratele său nu a vrut să atragă toată atenția asupra sa și de aceea a stat departe de locul în care Diogo Jota și fratele său au fost conduși pe ultimul drum de numeroase personalități din lumea fotbalului și apropiați.</p>
<p>Se pare că Ronaldo a trecut rapid peste pierderea unuia dintre colegii de la națională, iar în ziua înmormântării lui Diogo Jota a petrecut timp cu familia în Mallorca, una din destinațiile sale preferate de vacanță. <span>Presa spaniolă</span> a relatat că fotbalistul a fost văzut la bordul iahtului său de lux trecând prin mai multe stațiuni în timpul vacanței.</p>
<blockquote><p>„Ca prieten și căpitan al Portugaliei, Ronaldo ar fi trebuit măcar să-și suspende vacanța pentru a participa la înmormântare. O simplă postare pe Instagram nu este suficientă. Nu este vorba doar despre bani.”, a transmis un utilizator pe plaforma X.</p></blockquote>
<p>Cristiano Ronaldo a petrecut mai mult timp cu familia departe de ochii curioșilor pe ambarcațiunea a cărei valoare ajunge la 5.5 milioane de euro.</p>
<h2><span>Reacția lui Cristiano Ronaldo după decesul lui Diogo Jota</span></h2>
<p>Starul lui Liverpool s-a stins din viață într-un accident de mașină la doar două săptămâni după ce și-a unit destinele cu femeia alături de care avea trei copii. Cristiano Ronaldo a fost șocat de aflarea acestei vești, la doar o lună de când evoluase pentru Portugalia alături de Diogo Jota.</p>
<blockquote><p>„Nu are sens. Chiar acum eram împreună în Echipa Națională, acum te-ai căsătorit. Familiei tale, soției tale și copiilor tăi, transmit condoleanțe și vă doresc toată puterea din lume. Știu că veți fi mereu alături de ei. Odihniți-vă în pace, Diogo și Andre. Ne va fi dor de voi tuturor”, a scris Cristiano Ronaldo pe rețelele de socializare.</p></blockquote>

]]></description>
    </item>
  </channel>
</rss>
