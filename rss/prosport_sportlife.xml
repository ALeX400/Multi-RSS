<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția lui Gigi Becali după ce a văzut cum i-a fost vandalizat Palatul din Aleea Alexandru. Știe cine e vinovatul: „Să vină Poliția”</title>
      <link>https://www.prosport.ro/diverse/reactia-lui-gigi-becali-dupa-ce-a-vazut-cum-i-a-fost-vandalizat-palatul-din-aleea-alexandru-stie-cine-e-vandalul-sa-vina-politia-20278384</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Gigi-Becali-dupa-ce-a-vazut-cum-i-a-fost-vandalizat-Palatul-din-Aleea-Alexandru.jpg"/><br/><p>Palatul lui Gigi Becali din Aleea Alexandru a fost vandalizat cu mesaje foarte ciudate, spre mirarea patronului de la FCSB.</p>
<p>Omul de afaceri a oferit și o primă reacție despre incident, însă nu a fost foarte afectat de cele întâmplate.</p>
<h2><span>Reacția lui Gigi Becali după ce a văzut cum i-a fost vandalizat Palatul din Aleea Alexandru. Știe cine e vinovatul: „Să vină Poliția”</span></h2>
<p>Palatul de lux al lui Gigi Becali, aflat în apropiere de Piața Victoriei din București, este cunoscut nu doar pentru mărimea și opulența sa, ci și pentru valoarea sa istorică. Clădirea este considerată un monument istoric și apare frecvent în imagini atunci când Becali oferă declarații pentru presă.</p>
<p>Cu toate acestea, asta nu i-a oprit pe unii cetățeni să lase urme nedorite pe proprietatea omului de afaceri. <span>Gardul palatului a fost vandalizat</span> cu mai multe mesaje scrise cu spray, iar conținutul lor a fost destul de ciudat, greu de înțeles inclusiv pentru patronul de la FCSB.</p>
<ul>
<li>„Ivanov Constantin Daniel”</li>
<li>„Premier și viitor președinte al tuturor românilor, amin”</li>
<li>„Partidul Frăția Forța România”</li>
<li>„Becali președinte + Mielu”</li>
</ul>
<h2><span>Cine este vandalul. Gigi Becali îl cunoaște</span></h2>
<p>Pe poarta palatului au fost, de asemenea, lipite fotografii cu Simona Halep și Alexandra Becali (fiica lui Gigi Becali). Pe ambele poze apărea același mesaj: „Alexandra Becali, viitoarea primă doamnă a României”.</p>
<p>Aparent, Ivanov Constantin Daniel este un bărbat sărac, care obișnuiește să vină frecvent în fața casei lui Becali și care, uneori, chiar doarme în zonă. Cu aproximativ două săptămâni în urmă, acesta a fost surprins în fața palatului.</p>
<p>Întrebat despre cele întâmplate, Gigi Becali nu a vrut să comenteze prea mult. A spus doar că așteaptă ca poliția să investigheze și să ia măsurile necesare, fiind de părere că omul respectiv are probleme grave de ordin mintal.</p>
<p>„Să vina poliția! Omul ăla e bolnav, nu am ce să îi fac”, a fost reacția scurtă pe care a oferit-o Gigi Becali, potrivit <span>iamsport.ro</span>.</p>

]]></description>
    </item>
    <item>
      <title>Și-a refăcut viața bărbatul care și-a ucis iubita după ce a împușcat-o în baie! Stă în conacul unchiului bogat, e păzit ca un șef de stat și acum vrea să devină tată cu noua parteneră</title>
      <link>https://www.prosport.ro/diverse/si-a-refacut-viata-barbatul-care-si-a-ucis-iubita-dupa-ce-a-impuscat-o-in-baie-sta-in-conacul-unchiului-bogat-e-pazit-ca-un-sef-de-stat-si-acum-vrea-sa-devina-tata-cu-noua-partenera-20277842</link>
      <description><![CDATA[<img src="https://www.prosport.ro//wp-content/uploads/2025/09/Si-a-refacut-viata-barbatul-care-si-a-ucis-iubita-dupa-ce-a-impuscat-o-in-baie.-Sta-in-conacul-unchiului-bogat-e-pazit-ca-un-sef-de-stat.jpg"/><br/><p>Oscar Pistorius (38 de ani), fostul campion paralimpic la atletism, și-a refăcut viața după ce și-a ucis iubita. După eliberarea condiționată, la aproape 11 ani de la incidentul în care care a murit Reeva Steenkamp (29 de ani), fostul atlet sud-african stă în conacul unchiului bogat, un magnat în domeniul imobiliar și turism.</p>
<p>Îndrăgostit până peste cap, Pistorius vrea să se căsătorească și să aibă copii cu noua sa iubită, Rita Greyling, relatează <span>The Sun</span>.</p>
<h2><span>Bărbatul care și-a ucis iubita, împușcând-o în baie, și-a refăcut viața. Locuiește într-un conac și este păzit  ca un șef de stat</span></h2>
<p>Oscar Pistorius, fost campion olimpic paralimpic și-a refăcut viața după ce <span>și-a ucis iubita, pe modelul Reeva Steenkamp</span>, în baie, în noapte de 13 spre 14 februarie 2013. Pentru fapta sa, în noiembrie 2017, Curtea Supermă sud-africană a decis o condamnare la 13 ani și 5 luni, iar la începutul lui 2024 a fost eliberat condiționat.</p>
<p>Din acel moment, Oscar Pistorius a stat într-un conac al unchiului său, un cunoscut magnat imobiliar din Pretoria, și are asigurată pază ca pentru un șef de stat.</p>
<p>După ce a fost eliberat, Pistorius a cunoscut-o pe Rita Greyling, o prietenă de familie, de care este foarte îndrăgostit. „Pistorius a spus că vrea să se stabilească și să aibă copii. El consideră că acesta este următorul pas pentru ei”, susține o sursă Daily Mail.</p>
<h2><span>Relația cu Oscar Pistorius, ținută secret de noua iubită</span></h2>
<p>Rita Greyling,  care seamănă izbitor cu fosta iubită a lui Oscar Pistorius, este consultant în managementul afacerilor din Wakkerstroom, în zona estică a Africii de Sud. Potrivit The Sun, Greyling și-ar fi păstrat în secret relația cu fostul paralimpic.</p>
<p>Surse apropiate cuplui au declarat că Pistorius, care a căzut în dizgrația publicului, după incidentul din 2013, încearcă să își refacă viața, motiv pentru care duce un trai discret, fără ieșiri publice.</p>
<p>Încercarea sa de reintegrare este una greoaie, în ciuda faptului că familia sa este una cu potențial financiar.</p>
<p>Potrivit sursei menționate, principala activitate pe care o are Oscar Pistorius este de <span>voluntariat la o biserică reformată</span> olandeză din apropierea conacului unde trăiește, iar asta pentru că îi este dificil să găsească un loc de muncă cu „cazierul” pe care îl are.</p>
<p>Pedeapsa lui Pistorius se încheie în 2026, iar în afara închisorii, după eliberarea condiționată, fostul campion este supus anumitor condiții. Iar între acestea se numără participarea la terapie pentru controlul furiei și a „a problemelor legate de violența de gen”.</p>
<p>De altfel, familia modelului Reeva Steenkamp susține în continuare că gestul lui Pistorius a fost unul intenționat și, în același timp, a lansat un avertisment pentru acesta, după eliberarea condiționată.</p>
<p>„Oscar va avea șocul vieții sale când se va întoarce în lumea reală. Este o lume foarte diferită, în care violența bazată pe gen este acum luată mult mai în serios. Nu știu dacă va fi capabil să facă față faptului că nu mai este centrul atenției și superstarul pe care toată lumea voia să îl aibă în preajmă”, susține familia fostei iubite a lui Pistorius.</p>

]]></description>
    </item>
    <item>
      <title>Rică Răducanu l-a făcut praf pe Toto Dumitrescu: „A zis că tata e barosan. Copiii de bani gata se apucă de nenorociri”</title>
      <link>https://www.prosport.ro/diverse/rica-raducanu-l-a-facut-praf-pe-toto-dumitrescu-a-zis-ca-tata-e-barosan-copiii-de-bani-gata-se-apuca-de-nenorociri-20277921</link>
      <description><![CDATA[<img src="https://www.prosport.ro//wp-content/uploads/2025/09/Rica-Raducanu-l-a-facut-praf-pe-Toto-Dumitrescu-„A-zis-ca-tata-e-barosan.-Copiii-de-bani-gata-se-apuca-de-nenorociri.jpeg"/><br/><p>Rică Răducanu l-a făcut praf pe Toto Dumitrescu, fiul fostului internațional Ilie Dumitrescu. Fostul portar de la Rapid nu s-a abținut să îl numească pe Toto „copil de bani gata”, după ce acesta a fost implicat într-un accident rutier în Capitală.</p>
<p>Accidentul a avut loc duminică, 14 septembrie, iar Toto a fost ridicat de la domiciliu, două zile mai târziu, și condus la audieri, reținut pentru 24 de ore. Decizia instanței a fost de <span>arest preventiv pentru 30 de zile</span>, fiind acuzat de fugă de la locul accidentului.</p>
<h2><span>Rică Răducanu l-a făcut praf pe Toto Dumitrescu</span></h2>
<p>Rică Răducanu a fost extrem de dur cu fiul lui Ilie Dumitrescu, Toto, care a provocat un accident rutier și a fugit de la locul accidentului, fiind apoi reținut și arestat pentru 30 de zile.</p>
<p>Tănărul actor, în vârstă de 28 de ani, este considerat de legendarul portar de la Rapid ca făcând parte din categoria „copiilor de bani gata”, care se folosesc de renumele părinților pentru a ieși din diferite situații în care intră.</p>
<p>„În general, copiii de bani gata, chiar și de fotbaliști, se apucă de nenorociri. Dacă nu ești atent cu ei, tu, ca părinte, să-i supraveghezi, încă de mici, dacă-i scapi din mână, copiii o iau razna, se iau după anturaj.</p>
<p>Se gândesc că tata-i barosan, își permit cam multe, se dau boieri. Ilie Dumitrescu a fost un sportiv serios, îl cunosc bine, a jucat și prin străinătate, a strâns bani pentru familie. Probabil că nu avea și prea mult timp pentru educația lui Toto, fiind departe de casă. Îmi pare sincer rău pentru Ilie”, a spus Rică Răducanu pentru <span>Click</span>.</p>
<h2><span>De ce a fugit Toto Dumitrescu de la locul accidentului</span></h2>
<p>Explicația lui Toto Dumitrescu pentru fuga de la locul accidentului a fost că s-a speriat.</p>
<p>„Nu am consumat nimic, am fugit pentru că eram speriat”, a declarat Toto Dumitrescu, după ce a fost ridicat de polițiști.</p>
<p>În decembrie 2021, Toto Dumitrescu a fost condamnat la 8 luni de închisoare cu suspendare, după ce a fost prins conducând sub influența drogurilor. Potrivit minutei instanței, pe lângă condamnare, Toto Dumitrescu s-a aflat sub supraveghere pentru o perioadă de doi ani, de la data rămânerii definitive a hotărârii.</p>
<p>Fostul internațional are patru copii, din două mariaje, Dani și Sică, din căsătoria cu Nela, respectiv Toto și Mayra, din cea cu Letiția Badea, fotomodel de succes în anii ’90.</p>
<p>Deși <span>s-a declarat un model pentru copiii săi</span>, Ilie Dumitrescu s-a ales cu bătăi de cap din partea a doi dintre aceștia, Sică și Toto. În 2021, Sică a fost condamnat, cu suspendare, pentru trafic de droguri, iar Toto, tot cu suspendare, pentru conducere sub influența substanțelor interzise.</p>

]]></description>
    </item>
    <item>
      <title>David Popovici s-a urcat la volanul unui bolid de 300.000 de euro. Ce s-a întâmplat după ce a călcat pedala cu furie: „Am stat şi am văzut”</title>
      <link>https://www.prosport.ro/diverse/david-popovici-s-a-urcat-la-volanul-unui-bolid-de-300-000-de-euro-ce-s-a-intamplat-dupa-ce-a-calcat-pedala-cu-furie-am-stat-si-am-vazut-20277536</link>
      <description><![CDATA[<img src="https://www.prosport.ro//wp-content/uploads/2025/09/David-Popovici-s-a-urcat-la-volanul-unui-bolid-de-300.000-de-euro.-Ce-s-a-intamplat-dupa-ce-a-calcat-pedala-cu-furie-Am-stat-si-am-vazut.jpg"/><br/><p>David Popovici, campion mondial și olimpic, s-a urcat recent la volanul unui bolid de 300.000 de euro pe circuit.</p>
<p>Este vorba despre un Porsche GT3 RS, mașină testată de celebrul înotător pe circuitul de la „Academia Titi Aur”.</p>
<h2><span>David Popovici s-a urcat la volanul unui bolid de 300.000 de euro. Ce s-a întâmplat după ce a călcat pedala cu furie: „Am stat şi am văzut”</span></h2>
<p><span>Campionul mondial și olimpic la natație</span>, David Popovici, a avut recent ocazia de a conduce un Porsche GT3 RS, un model exclusivist al producătorului german, a cărui valoare depășește cu ușurință 300.000 de euro.</p>
<p>„Testul” a avut loc pe pista de la „Academia Titi Aur”, locul unde sportivul a urmat anterior mai multe programe de pregătire în conducerea defensivă.</p>
<p>Titi Aur, fost campion de raliuri și fondatorul academiei, a fost prezent în timpul sesiunii de testare și a declarat că a fost plăcut surprins de modul în care David reușește să controleze un automobil atât de puternic.</p>
<p>Sportivul a demonstrat că poate înțelege cu ușurință mașina, în ciuda numărului uriaș de cai putere pe care îl are mașina de curse.</p>
<h2><span>Titi Aur, impresionat de „pilotul” David Popovici: „Simte mașina foarte bine!”</span></h2>
<p>Mai mult decât atât, Titi Aur a declarat că se simte în siguranță în mașină cu David Popovici, acesta fiind foarte matur în abordarea sa de pe circuit, exact cum face și atunci când se află în bazin.</p>
<p>„A venit și a făcut cursul de conducere defensivă acum un an cred. De atunci vine periodic și mai face lucruri. Se mai dă cu mașina lui, se mai dă cu ale noastre, mai învață lucruri și se descarcă în sensul în care se dă pe circuit cu mașini mai mult sau mai puțin puternice.</p>
<p>Au fost și colegii mei cu el, am fost și eu în dreapta lui, am fost la volan și el în dreapta, deci vine să învețe și să facă lucruri foarte normale după părerea mea, pe care ar trebui să le facă aproape oricine. Să se descarce în zone sigure, nu pe stradă.</p>
<p>(n.r. Cum se descurcă? E șofer bun?) Da, pot spune cu siguranță, pentru că am stat în dreapta lui! Simte mașina foarte bine, dar e și foarte calculat. Nici pe circuit nu trece în zona aia de hazard, de risc.</p>
<p>Mai mult, a condus mașini bune, scumpe, genul de mașină Porsche și nu numai. Înțelege foarte bine dinamica mașinii și cum să folosească o mașină corect. Ar putea să meargă tare pe stradă, dar nu o face.</p>
<p>Cum am zis, vine și se descarcă în astfel de zone, iar din punctul meu de vedere e un șofer bun”, a declarat Titi Aur, conform <span>iamsport.ro</span>.</p>

]]></description>
    </item>
    <item>
      <title>Ion Geolgău, prima reacție despre discuțiile incendiare pe care le-a purtat cu mama unui junior: „Sunt om şi sunt supus greşelii”. EXCLUSIV</title>
      <link>https://www.prosport.ro/fotbal-intern/ion-geolgau-prima-reactie-despre-discutiile-incendiare-pe-care-le-a-purtat-cu-mama-unui-junior-sunt-om-si-sunt-supus-greselii-exclusiv-20277440</link>
      <description><![CDATA[<img src="https://www.prosport.ro//wp-content/uploads/2025/09/Ion-Geolgau-prima-reactie-despre-discutiile-incendiare-pe-care-le-a-purtat-cu-mama-unui-junior-„Sunt-om-si-sunt-supus-greselii.-EXCLUSIV.jpeg"/><br/><p>Oficialul FRF Ion Geolgău (64 de ani) a oferit prima reacție despre discuțiile avute cu mama unui junior. A recunoscut că acestea sunt reale și a menționat că au fost prezentate doar fragmente care îl pun într-o lumină proastă.</p>
<p>Femeia a făcut publice mai multe mesaje cu tentă sexuală primite de la fostul mare fotbalist al Universității Craiova.</p>
<p>Acum, oficialul FRF a reacționat, pentru <span>ProSport</span>, și a transmis, printre altele, că discuția este mai veche de un an. De asemenea, a precizat că nu s-a întâmplat nimic între el și femeia respectivă.</p>
<h2><span>Ion Geolgău, prima reacție după apariția discuțiilor incendiare purtate cu mama unui junior</span></h2>
<p>Fostul internațional român a recunoscut că discuțiile prezentate de Gazeta de Cluj sunt reale și a transmis că se va supune anchetei deschise de FRF, „pentru ca toate aspectele să fie lămurite”.</p>
<p>„Recunosc că e o conversație reală, însă trebuie spus că este o discuție veche, purtată în urmă cu mai bine de un an. Sunt om și sunt supus greșelii. Deși sunt prezentate doar fragmente care mă pun într-o lumină proastă, recunosc că am greșit și regret sincer acest lucru. Totuși, nu s-a întâmplat nimic între mine și doamna respectivă.</p>
<p>Nu voi da numele copilului la care se face referire, dar subliniez clar că la nicio acțiune a vreunui lot național acel copil nu a fost convocat.</p>
<p>Niciodată nu am pretins favoruri pentru a selecta vreun copil și, în plus, din vara anului 2023 nu mă mai ocup de selecțiile nationale. Dacă există cineva care are alte lucruri de spus despre mine, îl rog public să iasă în față.</p>
<p>Mă voi supune anchetei Federației Române de Fotbal și voi colabora pentru ca toate aspectele să fie lămurite.</p>
<p>Acesta este singurul punct de vedere pe care îl voi face public, întrucat am probleme în familie care necesită toată atenția mea”, a declarat Ion Geolgău, pentru <span>ProSport</span>.</p>
<h2><span>FRF a deschis o anchetă după apariția mesajelor dintre Ion Geolgău și mama juniorului</span></h2>
<p>Mesajele în care Ion Geolgău i-a făcut avansuri mamei unui junior i-au determinat pe cei de la Federația Română de Fotbal să deschidă o <span>anchetă internă</span>.</p>
<p>FRF a ținut să menționeze că „în ultimii doi ani, domnul Ion Geolgău nu a avut nicio implicare în procesul de selecție pentru niciun lot național. Activitatea acestuia în cadrul FRF s-a limitat exclusiv la coordonarea referenților zonali pentru organizarea taberelor de vară la categoriile de vârstă U13, U12 și U11”.</p>

]]></description>
    </item>
  </channel>
</rss>
