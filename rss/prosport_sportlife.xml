<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„M-a trezit la 4 dimineața pentru asta”. Maria Sharapova, surprinsă de soțul ei, afaceristul milionar Alex Gilkes</title>
      <link>https://www.prosport.ro/alte-sporturi/tenis/m-a-trezit-la-4-dimineata-pentru-asta-maria-sharapova-surprinsa-de-sotul-ei-afaceristul-milionar-alex-gilkes-20151359</link>
      <description><![CDATA[<img src="https://www.prosport.ro/wp-content/uploads/2025/04/„M-a-trezit-la-4-dimineata-pentru-asta22.-Maria-Sharapova-surprinsa-de-sotul-ei-afaceristul-milionar-Alex-Gilkes-1400x806.jpg"/><br/><p>Prin intermediul unei postări pe care a realizat-o pe pagina ei de Instagram, acolo unde este urmărită de aproape 5.000.000 de persoane, Maria Sharapova (38 de ani) a dezvăluit că soțul ei, afaceristul milionar Alex Gilkes (45), a trezit-o forțat la ora 4 dimineața.</p>
<p>Motivul? Britanicul a dorit neapărat să facă o achiziție și a vrut ca partenera de viață să îi fie alături atunci când trebuie să aleagă produsul perfect.</p>
<h2><span>Pentru ce a putut milionarul Alex Gilkes să o trezească pe Maria Sharapova la ora 4 dimineața. Reacția ex-jucătoarei de tenis, savuroasă</span></h2>
<p>Chiar dacă s-a retras din circuitul profesionist de tenis feminin deja de mai bine de 5 ani, Maria Sharapova continuă să păstreze o legătură foarte strânsă cu fanii ei, iar cel mai ușor mod prin care poate ține vie această legătură este pagina ei de Instagram.</p>
<p>Pe platforma de socializare menționată, fosta campioană a izbutit să adune o comunitate de aproape 5.000.000 de persoane, pe care o încântă cu postări frecvente.</p>
<p>De curând, <span>Maria Sharapova a publicat o nouă imagine cu fiul ei, Theo</span>, care a crescut considerabil și deja este un băiat mare. Totodată, <span>rusoaica vrea să sfideze vârsta din buletin, cei 38 de ani mai precis, și tot recent a postat un selfie în costum de baie</span>.</p>
<p>După ce au ieșit în evidență ea și fiul ei, a venit momentul ca Maria Sharapova să îl ia la țintă și pe partenerul de viață, afaceristul milionar britanic Alex Gilkes.</p>
<p>Potrivit unei postări pe care Sharapova a distribuit-o la InstaStory, Gilkes a trezit-o forțat la ora 4 dimineața și a obligat-o să îl însoțească la o piață destinată vânzării de pește.</p>
<blockquote><p>M-a trezit la 4 dimineața… pentru a merge la piața de pește”, a scris Maria Sharapova, pe o fotografie în care se poate observa cu ușurință cât de deranjată a fost de faptul că nu și-a făcut somnul de frumusețe.</p></blockquote>
<p>Într-o altă imagine, Sharapova a fost fotografiată, alături de soțul ei, de la fața locului. Aparent, cei doi au mers să achiziționeze un ton proaspăt prins și de dimensiuni impresionante, care poate avea un preț și de câteva mii de dolari, în funcție de greutate, de cantiatea de grăsime și de calitatea peștelui:</p>
<blockquote><p>Ce părere am eu despre asta”, a scris Sharapova, de data aceasta în dreptul unei poze în care stă cu brațele încrucișate.</p></blockquote>
<p>Cel mai probabil, ea a vrut să sugereze că Alex Glikes putea foarte ușor să aleagă captura potrivită și în lipsa ei.</p>
<figure aria-labelledby="figcaption_attachment_20151366" class="wp-caption aligncenter" id="attachment_20151366"><img alt="" class="size-large wp-image-20151366" decoding="async" fetchpriority="high" height="1400" sizes="(max-width: 793px) 100vw, 793px" src="https://www.prosport.ro/wp-content/uploads/2025/04/maria-sharapova1-793x1400.jpg" srcset="https://www.prosport.ro/wp-content/uploads/2025/04/maria-sharapova1-793x1400.jpg 793w, https://www.prosport.ro/wp-content/uploads/2025/04/maria-sharapova1-768x1355.jpg 768w, https://www.prosport.ro/wp-content/uploads/2025/04/maria-sharapova1-870x1536.jpg 870w, https://www.prosport.ro/wp-content/uploads/2025/04/maria-sharapova1.jpg 1080w" width="793"/><figcaption class="wp-caption-text" id="figcaption_attachment_20151366">SURSA FOTO: instagram.com/mariasharapova/</figcaption></figure>
<h2><span>Maria Sharapova și Alex Glikes sunt logodiți din decembrie 2020</span></h2>
<p>Maria Sharapova și Alex Glikes formează un cuplu din 2018, iar doi ani mai târziu, în 2020, au devenit logodnici.</p>
<blockquote><p>Am spus da din prima zi în care ne-am cunoscut. Dar acesta a fost micul nostru secret, nu-i așa”, scria Sharapova pe Instagram, în dreptul unui selfie cu Alex Gilkes.</p></blockquote>
<p>Milionarul britanic a realizat și el o postare la acel moment:</p>
<blockquote><p>Îți mulțumesc pentru că m-ai făcut un bărbat foarte, foarte fericit. Aștept cu nerăbdare să te iubesc o viață și să învăț lucruri de la tine”, a punctat Alex Gilkes.</p></blockquote>
<p>În ciuda celor menționate mai sus, cei doi nu se grăbesc să își unească destinele în mod oficial. Într-un interviu pe care l-a acordat în 2024, pentru revista <span>People</span>, Sharapova a transmis:</p>
<blockquote><p>Voiam să facem o nuntă mare, dar apoi am rămas însărcinată. Momentan nu am programat un nou eveniment. Poate în următorii doi ani”, spunea Sharapova.</p></blockquote>

]]></description>
    </item>
    <item>
      <title>Război în echipa naționala a României de FED Cup. Gabriela Ruse, reacție dură la adresa lui Horia Tecău: „Am impresia că nu înțelege asta”</title>
      <link>https://www.prosport.ro/alte-sporturi/tenis/razboi-in-echipa-nationala-a-romaniei-de-fed-cup-gabriela-ruse-reactie-dura-la-adresa-lui-horia-tecau-am-impresia-ca-nu-intelege-asta-20152191</link>
      <description><![CDATA[<img src="https://www.prosport.ro/wp-content/uploads/2025/04/Razboi-in-echipa-nationala-a-Romaniei-de-FED-Cup.-Gabriela-Ruse-reactie-dura-la-adresa-lui-Horia-Tecau-„Am-impresia-ca-nu-intelege-asta-1400x842.png"/><br/><p>Horia Tecău (40 de ani) pare că a declanșat un mic război în echipa națională a României de FED Cup, după declarațiile pe care le-a oferit înainte de plecarea „tricolorelor” la Tokyo.</p>
<p>România a pierdut fără drept de apel împotriva reprezentativelor din Canada și Japonia, iar înaintea meciurilor, antrenorul Tecău s-a plâns de faptul că nu a avut la dispoziție cele mai bune jucătoare. Și nu doar că s-a plâns, ci le-a pus la zid pe sportivele care au refuzat să se prezinte la lot.</p>
<h2><span>Gabriel Ruse răspunde acuzațiilor făcute de Horia Tecău și reaprinde scandalul izbucnit în naționala României de FED Cup</span></h2>
<p><span>Naționala României de FED Cup a fost distrusă de Canada și Japonia în grupa de calificare la turneul final Billie Jean King Cup</span>, însă ce-i drept, antrenorul Horia Tecău nu a avut la dispoziție cele mai bune jucătoare.</p>
<p>Reprezentativa noastră s-a deplasat la Tokyo cu un lot tânăr și fără prea mare experiență la nivel înalt, iar cea mai bine clasată jucătoare din ierarhia WTA, numărul 85 mondial mai precis, a fost Anca Todoni, în vârstă de 20 de ani.</p>
<p><span>Horia Tecău parcă a anticipat dezastrul ce a urmat în Japonia și înainte de plecarea „tricolorelor” a făcut câteva declarații acide</span>. Pe scurt, le-a atacat fără menajamente pe jucătoarele din TOP 100 WTA care l-au refuzat:</p>
<blockquote><p>E un subiect pe care trebuie să îl vorbim. Mie nu îmi place această abordare de tip „Vii la echipa națională doar când contextul este favorabil pentru tine”. Am fost și eu jucător. Poate nu avem susținerea financiară pe care ne-o dorim, dar ne antrenăm în condiții bune, avem specialiști la care putem să apelăm… Și când adevărul este că „Pot să vin să reprezint România, dacă se potrivește cu programul meu”, mie sincer nu îmi place. Și asta trebuie să o spun”, a spus, printre altele, Horia Tecău.</p></blockquote>
<p>Declarațiile sale au ajuns, în mod evident, și la urechile jucătoarelor țintite, iar la aproximativ 3 săptămâni distanță, Gabriela Ruse a ales să îi răspundă.</p>
<p>În vârstă de 27 de ani și ocupantă a locului 45 în clasamentul WTA, Ruse a transmis:</p>
<blockquote><p>Am văzut declaraţia lui Horia, ce pot să zic, câteodată am aşa impresia că nu a fost jucător şi nu înţelege situaţia. Şi pentru noi, să mergem să jucăm în Japonia pe o altă suprafaţă, pe un alt continent, schimbând deja de zece ori fusul orar, nu e uşor. Adică toate lucrurile astea se simt, şi pentru mine scopul principal a fost să mă calific la Roland Garros pe tabloul principal”, și-a început Gabriela Ruse discursul, citată de <span>As.ro</span>.</p></blockquote>
<h2><span>„M-a durut!”</span></h2>
<p>În continuare, sportiva a spus clar că a luat personal acuzațiile lansate de Horia Tecău, chiar dacă antrenorul naționalei României de FED Cup a evitat să dea nume:</p>
<blockquote><p>M-a şi durut puţin acea declaraţie a lui, pentru că am venit mereu cu sufletul deschis. S-a întâmplat o dată sau de două ori să nu pot participa. Plus că la mine, eu n-am putut să particip din cauza accidentării de la Miami, eu n-am ştiut dacă o să fiu disponibilă să pot participa la Fed Cup. Priorităţi, în primul rând. Dar să nu se înţeleagă faptul că nu vreau să joc pentru ţara mea. Iubesc să joc pentru ţara mea şi probabil că sunt cele mai frumoase momente din cariera unui sportiv. Câteodată, trebuie să pui în balanţă lucrurile. Ce e câteodată bine pentru tine şi ceea ce nu este atât de bine”, a completat Gabriela Ruse, conform sursei citate.</p></blockquote>
<p>Pe 21 aprilie, Gabriela Ruse a fost eliminată în prima partidă din calificările turneului WTA 1000 de la Madrid, scor 4-6, 6-2, (3)6-7 de mult mai slab cotata Teodora Kostovic (17 ani – 625 WTA), din Serbia.</p>

]]></description>
    </item>
    <item>
      <title>Mario Iorgulescu e considerat evadat! Riscă alți 3 ani de închisoare, pe lângă cei 8 ani și 8 luni primiți deja</title>
      <link>https://www.prosport.ro/diverse/mario-iorgulescu-e-considerat-evadat-risca-alti-3-ani-de-inchisoare-pe-langa-cei-8-ani-si-8-luni-primiti-deja-20151972</link>
      <description><![CDATA[<img src="https://www.prosport.ro/wp-content/uploads/2025/04/Mario-Iorgulescu-e-considerat-evadat-Risca-alti-3-ani-de-inchisoare-pe-langa-cei-8-ani-si-8-luni-primiti-deja-1400x863.png"/><br/><p>Poliția Română a anunțat, în mod oficial, că Mario Iorgulescu, fiul președintelui LPF, Gino Iorgulescu, este considerat evadat.</p>
<p>Tânărul riscă alți 3 ani de închisoare, pe lângă cei 8 ani și 8 luni primiți deja, cumulat, pentru mai multe acuzații de care a fost găsit vinovat.</p>
<h2><span>Mario Iorgulescu, pe site-ul Poliției Române la secțiunea „persoane urmărite”: e considerat evadat, astfel că riscă majorarea pedepsei de 8 ani și 8 luni de închisoare cu executare</span></h2>
<p>La data de 18 decembrie 2024, <span>judecătorii au dat decizia definitivă în cazul lui Mario Iorgulescu, iar fiul șefului LPF a primit o pedeapsă de opt ani și opt luni de închisoare cu executare</span>.</p>
<p>Tânărul nu s-a prezentat în țară pentru a-și primi sentința, invocând faptul că se află în continuare internat într-o clinică psihiatrică din Italia, cu probleme specifice.</p>
<p>Lunile au trecut și, tocmai din cauza situației menționate mai sus, <span>văduva bărbatului omorât de Mario Iorgulescu în tragicul accident de mașină din data de 8 septembrie 2019 a răbufnit: „Dacă era bolnav, de ce n-a murit până acum?”</span>, a spus, printre altele, Patricia Vicol.</p>
<p>Poliția Română a luat atitudine și Mario Iorgulescu a fost adăugat pe <span>site-ul instituției la secțiunea „persoane urmărite”</span>. Pe scurt, fiul lui Gino Iorgulescu este considerat evadat în acest moment:</p>
<blockquote><p>La data de 18.12.2024, Tribunalul București a emis MEPI nr. 337/2024, împotriva celui în cauză pentru săvârșirea infracțiunilor de ucidere din culpă, conducerea unui vehicul sub influența alcoolului sau a altor substanțe și complicitate la lipsire de libertate, fiind condamant la 8 ani și 8 luni de închisoare”, se arată pe PolițiaRomână.ro, în dreptul lui Mario Gino Iorgulescu, născut la data de 30 mai 1995.</p></blockquote>
<p>În dreptul motivului pentru care a fost dat în urmărire, Poliția Română precizează:</p>
<blockquote><p>Mandat de executare a pedepsei cu închisoarea. Fapta: lipsire de libertate”, se mai arată pe sursa citată.</p></blockquote>
<h2><span>Riscă încă 3 ani de închisoare</span></h2>
<p>Potrivit publicației <span>SpyNews.ro</span>, care a preluat un pasaj din legislația română, Mario Iorgulescu riscă alți 3 ani de închisoare pentru faptul că nu s-a predat autorităților în timp util și a fost încadrat la secțiunea „persoane urmărite” drept evadat:</p>
<blockquote><p>Se adaugă un nou alineat – (3^1) la art. 285 din Codul penal (fapta de evadare), care prevede faptul că se consideră evadare și fapta persoanei condamnate la pedeapsa detențiunii pe viață sau la pedeapsa închisorii de a nu se prezenta la organul de poliție în vederea punerii în executare a mandatului de executare a pedepsei în termen de 7 zile de la data la care a rămas definitivă hotărârea prin care s-a dispus executarea pedepsei. Pedeapsa aplicată pentru infracțiunea de evadare se adaugă la pedeapsa rămasă neexecutată la data evadării. În cazul hotărârilor care au rămas definitive anterior intrării în vigoare a prezentei legi, termenul de 7 zile curge de la data intrării în vigoare a prezentei legi”, așa sună pasajul din lege evidențiat de cei de la Spy News.</p></blockquote>
<p>Rămâne de văzut cum va evolua cazul care îl are în prim-plan pe fiul președintelui Ligii Profesioniste de Fotbal.</p>

]]></description>
    </item>
    <item>
      <title>A murit Papa Francisc, chiar în a doua zi de Paște! Au fost 12 ani de domnie pentru Suveranul Pontif</title>
      <link>https://www.prosport.ro/diverse/a-murit-papa-francisc-chiar-in-a-doua-zi-de-paste-au-fost-12-ani-de-domnie-pentru-suveranul-pontif-20151080</link>
      <description><![CDATA[<img src="https://www.prosport.ro/wp-content/uploads/2025/04/A-murit-Papa-Francisc-chiar-in-a-doua-zi-de-Paste-au-fost-12-ani-de-domnie.jpg"/><br/><p>Papa Francisc  (88 de ani), primul lider latino-american al Bisericii Romano-Catolice, a murit, a anunțat Vaticanul luni într-o declarație video, transmit agențiile internaționale de presă.</p>
<p>Acesta apăruse cu o zi în urmă în Piaţa Sfântul Petru de la Vatican pentru binecuvântarea din Duminica Paştelui.</p>
<h2><span>Papa Francisc a decedat în a doua zi de Paște</span></h2>
<p>Papa Francisc a fost al 266-lea episcop al Romei și papă al Bisericii Catolice, ales la 13 martie 2013 de către conclavul cardinalilor. Din 1998 a fost arhiepiscop de Buenos Aires. Este primul papă neeuropean după papa Grigore al III-lea.</p>
<p>”Dragi fraţi şi surori, trebuie să anunţ cu profundă tristeţe moartea Sfântului nostru Părinte Francisc”, se arată într-un comunicat publicat de Vatican pe canalul său de Telgram cardinalul Kevin Farrell.</p>
<p>„În această dimineață, la ora (locală) 7.55, (8.55, ora României), Papa Francisc a revenit la Casa Tatălui.</p>
<p>Întreaga sa viaţă a fost dedicată slujirii Domnului şi bisericii Sale. El ne-a învățat să trăim valorile Evangheliei cu fidelitate, curaj şi dragoste universală, mai ales în favoarea celor mai săraci şi mai marginalizați.</p>
<p>Cu o imensă necunoștință pentru exemplul său de adevărat ucenic al Domnului Isus, încredințăm sufletul Papei Francisc iubirii infinite de milă a Dumnezeului Unic şi Treinic”, scrie cardinalul.</p>
<p>Trupul Suveranului Pontif va fi pus în Bazilica Sf. Petru pentru perioada oficială de doliu, iar apoi – nu cum s-a întâmplat cu predecesorii lui – va fi înmormântat în bazilica Santa Maria Maggiore din cartierul Esquilino din Roma.</p>
<p>Papa ar fi trebuit însă îngropat în criptele de sub Bazilica Sf. Petru, unde se ajunge prin niște tuneluri. Aproximativ 120 de papi sunt înmormântați acolo, inclusiv Papa Benedict al XVI-lea, predecesorul lui Francisc, care a demisionat în 2013 și a murit în 2022.</p>
<h2><span>Papa Francis a vizitat în 2019 România</span></h2>
<p>A fost prezent și în România acum 6 ani. În perioada 31 mai-2 iunie 2019 a avut loc vizita sub genericul „Să mergem împreună!”.</p>
<p>În data de 2 iunie 2019 a prezidat pe Câmpia Libertății din Blaj slujba de beatificare a episcopului Valeriu Traian Frențiu și a însoțitorilor acestuia, morți în închisorile comuniste.</p>

]]></description>
    </item>
    <item>
      <title>Imagine virală cu 7 dintre cei 9 moştenitori ai imperiului de peste 100.000.000 de euro al lui Cristi Borcea</title>
      <link>https://www.prosport.ro/diverse/imagine-virala-cu-7-dintre-cei-9-mostenitori-ai-imperiului-de-peste-100-000-000-de-euro-al-lui-cristi-borcea-20150939</link>
      <description><![CDATA[<img src="https://www.prosport.ro/wp-content/uploads/2025/04/Imagine-virala-cu-7-dintre-cei-9-mostenitori-ai-imperiului-de-peste-100.000.000-de-euro-al-lui-Cristi-Borcea-1400x861.png"/><br/><p>O nouă imagine din sânul familiei Borcea a devenit virală, după ce 7 dintre cei 9 moștenitori ai imperiului de peste 100.000.000 de euro al lui Cristi Borcea (55 de ani) s-au reunit cu ocazia sărbătorilor Pascale.</p>
<p>Așa cum obișnuiește de fiecare dată, responsabila cu distribuirea imaginii de familie a fost nimeni alta decât Valentina Pelinel (44), soția milionarului.</p>
<h2><span>Familia lui Cristi Borcea s-a reunit de Paște, iar Valentina Pelinel a distribuit imaginea cu 7 dintre cei 9 moștenitori ai milionarului</span></h2>
<p>Sărbătorile Pascale au oferit tuturor românilor prilejul de a se așeza la masă cu cei dragi și de a se deconecta, măcar pentru câteva zile, de la rutina obositoare.</p>
<p>Nici măcar milionarul Cristi Borcea nu a putut da cu piciorul unui astfel de moment, astfel că a petrecut nu doar alături de soția sa, Valentina Pelinel, ci și cu o bună parte dintre cei care îi vor moșteni imperiul.</p>
<p>Fostul acționar de la clubul de fotbal Dinamo București are nu mai puțin de 9 copii, pe care i-a făcut din relațiile cu 4 femei diferite, iar de Paște, 7 dintre ei au acceptat să se alăture mesei de familie.</p>
<p>La fel cum procedează de fiecare dată în astfel de ocazii, <span>Valentina Pelinel a ordonat realizarea unei fotografii de familie</span>, pe care ulterior a împărtășit-o și cu cei aproape 200.000 de internauți care o urmăresc pe rețelele de socializare.</p>
<blockquote><p>Hristos a înviat! Să avem un paște liniștit”, a scris Valentina Pelinel, adăugând și câteva etichete sugestive la postare, cum ar fi „Paște, familie, familie mare, binecuvântată”.</p></blockquote>
<p>În doar câteva ore, <span>fotografia distribuită de Valentina Pelinel</span> a adunat aproape 500 de aprecieri și zeci de comentarii.</p>
<figure aria-labelledby="figcaption_attachment_20150947" class="wp-caption aligncenter" id="attachment_20150947"><img alt="" class="size-large wp-image-20150947" decoding="async" height="1400" sizes="(max-width: 798px) 100vw, 798px" src="https://www.prosport.ro/wp-content/uploads/2025/04/borcea-familie-798x1400.jpg" srcset="https://www.prosport.ro/wp-content/uploads/2025/04/borcea-familie-798x1400.jpg 798w, https://www.prosport.ro/wp-content/uploads/2025/04/borcea-familie-768x1347.jpg 768w, https://www.prosport.ro/wp-content/uploads/2025/04/borcea-familie-876x1536.jpg 876w, https://www.prosport.ro/wp-content/uploads/2025/04/borcea-familie.jpg 1080w" width="798"/><figcaption class="wp-caption-text" id="figcaption_attachment_20150947">SURSA FOTO: instagram.com/valentinapelinelborcea/</figcaption></figure>
<h2><span>Mai plănuiește Cristi Borcea să facă și alți copii?</span></h2>
<p>De curând, Cristi Borcea a povestit cum este pentru el să fie tată de 9 copii și a mărturisit că nu de puține ori e copleșit emoțional. Mulți dintre moștenitorii săi au crescut deja mari și sunt mai mereu pe drumuri, iar Cristi Borcea stă de fiecare dată cu grijă când nu are copiii lângă el.</p>
<p>Tocmai din această cauză, soțul Valentinei Pelinel a afirmat cu tărie că nu își dorește să mai aibă și alți moștenitori, în afara celor 9 care îl bucură în fiecare zi:</p>
<blockquote><p>Sunt bine, nu mai am adrenalina pe care o aveam. Dar oricum am adrenalină, având 9 copii… (n.r. – Te-ai oprit sau?) M-am oprit, m-am oprit. Fiecare cu problemele lor, cu școlile lor, cu meditațiile lor, cu… Am trei prin America, doi pleacă tot timpul prin Dubai, restul sunt la școală aici… Au venit de la schi, pleacă la schi… Și la plajă, da, în Miami, da”, a declarat Cristi Borcea, la emisiunea „Prietenii lui Ovidiu” de pe <span>Gsp</span>.</p></blockquote>

]]></description>
    </item>
  </channel>
</rss>
