<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a lăsat de fotbal și acum a devenit bancherul jucătorilor! Cum a ajuns să aibă acest job neașteptat: „O zi sunt la birou, trei zile călătoresc”</title>
      <link>https://www.prosport.ro/fotbal-extern/s-a-lasat-de-fotbal-si-acum-a-devenit-bancherul-jucatorilor-cum-a-ajuns-sa-aiba-acest-job-neasteptat-o-zi-sunt-la-birou-trei-zile-calatoresc-20164039</link>
      <description><![CDATA[<img src="https://www.prosport.ro/wp-content/uploads/2025/05/S-a-lasat-de-fotbal-si-acum-a-devenit-bancherul-jucatorilor-Cum-a-ajuns-sa-aiba-acest-job-neasteptat-„O-zi-sunt-la-birou-trei-zile-calatoresc-e1746533986727-1400x861.jpg"/><br/><p>Marc Bertran (42 de ani), fundaș dreapta care s-a lăsat de fotbal în 2016, de la Real Zaragoza, a ajuns acum bancherul jucătorilor din La Liga.</p>
<p>Prin intermediul unui interviu pe care l-a acordat presei spaniole, Bertran a dezvăluit cum a ajuns să aibă acest job neașteptat și câți protagoniști din prima divizie a fotbalului iberic îi sunt clienți în prezent.</p>
<h2><span>De la dueluri cu Ronaldo și Benzema, la un job de bancher! Marc Bertran, ex-internațional spaniol de tineret, și-a spus povestea</span></h2>
<p>Marc Bertran s-a lansat în fotbalul mare la începutul anilor 2000, de la juniorii lui Espanyol Barcelona. În 2002 a făcut pasul la echipa mare, după care a trecut, pe rând, pe la grupări precum Cadiz, Tenerife, Osasuna, Huelva, Leganes și Real Zaragoza, de la care s-a și retras în 2016.</p>
<p>Bertran nu a apucat să joace pentru naționala mare a Spaniei, însă a îmbrăcat tricoul reprezentativei U21 într-un meci din 2003. De asemenea, la nivelul primei ligi din fotbalul iberic, fostul fundaș dreapta a adunat peste 100 de meciuri, în principal pentru Espanyol, Tenerife și Osasuna.</p>
<p>După o carieră lungă de aproape 20 de ani, în care a avut oportunitatea de a împărți terenul cu jucători precum Cristiano Ronaldo, Lionel Messi, Karim Benzema și mulți alții, Marc Bertran <span>s-a lăsat de fotbal</span> și a ales <span>să devină bancher</span>.</p>
<p>El are sediul într-un birou din Pamplona, capitala istorică a Navarrei, o provincie și comunitate autonomă din Spania, iar într-un interviu pe care l-a acordat recent presei iberice a dezvăluit:</p>
<blockquote><p>Da, am biroul aici pentru că există o mică agenție care mi-a oferit această oportunitate. Niște jucători de la Osasuna lucrau deja acolo… Și așa am început, de fapt. Cunoșteam orașul, aveam prieteni buni aici și, mai mult decât atât, cei doi copii ai mei s-au născut în Pamplona. Așa că putem spune că suntem parte a Navarrei, chiar dacă eu de fel sunt din Catalonia. Și da, am lucrat și acolo doi ani, după care, prin intermediul unor cunoștințe și căpătând experiență, am decis să fac saltul către o companie mai mare. Programul este foarte variat și nu aș putea să prezint unul standard, pentru că nu am unul. În cazul meu, o zi sunt la birou, trei zile călătoresc. Sunt mereu prins între calculator și apeluri telefonice, analizez date, monitorizez portofolii, mă întâlnesc cu clienții și o mulțime de alte lucruri”, a dezvăluit Marc Bertran, citat de <span>Marca.com</span>.</p></blockquote>
<h2><span>Jumătate din clienții săi sunt fotbaliști din La Liga</span></h2>
<p>Marc Bertran a absolvit Facultatea de Educație Fizică și Sport din cadrul Universității din Barcelona și, de asemenea, a studiat Economia la Universitatea din Madrid. În plus, după ce și-a terminat studiile, a obținut și mai multe diplome specifice în Finanțe.</p>
<p>Acum, el îi ajută pe clienții săi să își gestioneze în mod responsabil averile pe care le au în posesie. Iar printre cei care au apelat la serviciile sale se numără o mulțime de fotbaliști din La Liga:</p>
<blockquote><p>Sunt în continuare un mare fan al fotbalului, așa că urmăresc fenomenul la fel ca înainte. În plus, cred că jumătate din clienții mei sunt legitimați la echipele din La Liga. Așa că mă uit mereu. Fiul meu este și el foarte atletic, un mare fan al fotbalului, și suntem membri ai fan clubului Osasuna. Mergem pe stadionul El Sadar la fiecare etapă. De jucat, nu mai joc fotbal, dar îmi place să mă uit”, a adăugat Bertran, printre altele, în amplul interviu pe care l-a acordat presei iberice.</p></blockquote>
<p>În cea mai bună perioadă a carierei, Marc Bertran a avut o cotă de piață de 2.400.000 de euro, potrivit site-ului de specialitate Transfermarkt.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/PhobMnYK9Qw?si=KP6p3mzTHYEsPKY4" title="YouTube video player" width="560"></iframe></p>

]]></description>
    </item>
    <item>
      <title>A fost găsită fără suflare într-un hotel din Tokyo, unde a mers să vadă cursa de Formula 1. Moartea tinerei este învăluită în mister</title>
      <link>https://www.prosport.ro/diverse/a-fost-gasita-fara-suflare-intr-un-hotel-din-tokyo-unde-a-mers-sa-vada-cursa-de-formula-1-moartea-tinerei-este-invaluita-in-mister-20163926</link>
      <description><![CDATA[<img src="https://www.prosport.ro/wp-content/uploads/2025/05/A-fost-gasita-fara-suflare-intr-un-hotel-din-Tokyo-unde-a-mers-sa-vada-cursa-de-Formula-1.-Moartea-tinerei-este-invaluita-in-mister.jpeg"/><br/><p>Amanda Borges, în vârstă de 30 de ani, a fost găsită fără suflare într-un hotel din Tokyo, unde a mers încă să urmărească Marele Premiu de Formula 1.</p>
<p>Brazilianca a fost găsită decedată în condiții încă neelucidate, în locația care a fost surprinsă de un incendiu devastator.</p>
<h2><span>A fost găsită fără suflare într-un hotel din Tokyo, unde a mers să vadă cursa de Formula 1</span></h2>
<p>Amanda Borges da Silva a zburat de mai mult timp la Tokyo, iar acum a urmărit <span>Marele Premiu de Formula 1 câștigat de Max Verstappen</span> și, chiar înainte de a se întoarce acasă, la Sao Paulo, a fost găsită moartă într-un hotel din Tokyo, conform <span>thesun.co.uk</span>.</p>
<p>Brazilianca a fost găsită decedată în condiții misterioase, în locația care a fost cuprinsă de un incendiu devastator.</p>
<p>Prietenul ei, James Fernandes, a declarat presei braziliene că era pe cale să se întoarcă din Japonia în Brazilia: „Ea era cazată lângă aeroportul Narita din Tokyo, iar totul s-a întâmplat la primele ore ale dimineții de ieri. Zborul ei ar fi avut loc joi. Era plecată din Brazilia încă din martie”.</p>
<p>Amanda, o mare pasionată de Formula 1, a călătorit în Japonia pentru a urmări Grand Prix-ul de pe 6 aprilie. Presa japoneză a scris că ea se afla într-o clădire care a luat foc și că autoritățile au arestat un bărbat din Sri Lanka despre care se crede că a fugit din incinta fără a stinge incendiul.</p>
<h2><span>Cauza morții ei rămâne neclară</span></h2>
<p>Născută la Caldazinha, în regiunea metropolitană Goiania, a studiat Literatură și Lingvistică la Universitatea Federală din Goiás (UFG) și a fost pasionată de Formula 1.</p>
<p>Amanda a fost licențiată în literatură la UFG și a câștigat masterul în martie 2023, cu lucrarea de disertație intitulată: „Aspecte lingvistice, discursive și cognitive ale portughezei scrise cu litere stradale”.</p>
<p>Pe lângă faptul că este cercetătoare, Goiana nu și-a ascuns profilul pe rețelele sale de socializare, unde a surprins momente importante destinate exclusiv Formulei 1. Declarată fană a pilotului britanic Lewis Hamilton, Amanda a reacționat la una dintre postările acestuia pe când era pilot al echipei Mercedes: „Cu Ferrari încă de copil”.</p>
<p>Ea și-a împărtășit <span>dragostea pentru Formula 1</span> cu fanii ei pe rețelele de socializare. În urma veștii despre moartea ei fulgerătoare, unul dintre urmăritorii ei a scris: „Vă mulțumim pentru toate filmele, meme-urile și toate discuțiile, în special cele despre Formula 1, despre care am vorbit. Promit să nu te uit niciodată, draga mea prietenă. Veghează asupra noastră de oriunde te-ai afla.”</p>
<p>Familia ei ar fi cerut autorităților braziliene asistență pentru repatrierea corpului ei neînsuflețit.</p>

]]></description>
    </item>
    <item>
      <title>Campionul Mihai Leu a învins încă o dată boală! Mesajul sportivului: „Merg până la capăt”</title>
      <link>https://www.prosport.ro/diverse/campionul-mihai-leu-a-invins-inca-o-data-boala-mesajul-sportivului-merg-pana-la-capat-20164022</link>
      <description><![CDATA[<img src="https://www.prosport.ro/wp-content/uploads/2025/05/Campionul-Mihai-Leu-a-invins-inca-o-data-boala-Mesajul-sportivului.-„Merg-pana-la-capat-1400x745.jpg"/><br/><p>Vești excelente vin din partea lui Mihai Leu, campionul nostru câștigând încă o dată teribila bătălie pe care o dă cu cancerul de peste un deceniu.</p>
<p>Fostul campion din box și raliuri a trecut cu bine peste o nouă intervenție chirurgicală extrem de complicată în urma unei hemoragii digestive și a postat un mesaj în care vorbește despre starea sa actuală de sănătate.</p>
<h2><span>Mihai, încă o dată Leu în fața cancerului! Mesajul sportivului de pe patul de spital</span></h2>
<p>Mihai Leu vine cu vești senzaționale de pe patul de spital, campionul nostru câștigând încă o bătălie în războiul pe care îl duce cu cancerul de peste 10 ani.</p>
<p><span>Fostul campion din box și raliuri a trecut din nou razant pe lângă moarte</span>, după ce a suferit o nouă intervenție chirurgicală extrem de complicată, în urma unei hemoragii digestive. Acesta a postat un mesaj pe rețelele de socializare în care le transmite recunoștință fanilor săi pentru grija avută și le dezvăluie acestora cum se simte în momentul de față.</p>
<p>Marele sportiv al României a ieșit de la Terapie Intensivă și a fost dus în rezervă, unde a început să-și revină ușor, ușor. Mihai Leu le promite românilor că va face tot ce depinde de el să „meargă până la capăt” cu recuperarea.</p>
<p>„Dragii mei,</p>
<p>Am citit cât am putut din sutele de mesaje, comentarii și postări prin care mi-ați arătat că sunteți alături de mine. Chiar dacă nu am avut mereu acces la telefon, să știți că sprijinul vostru a ajuns la mine, și mi-a dat putere.</p>
<p>Am trecut cu bine peste perioada grea de după operație. Astăzi sunt deja pe secție, în rezervă, și am început recuperarea. E un drum care cere răbdare și tărie, dar sunt pregătit să merg până la capăt.</p>
<p>Vă mulțumesc din suflet pentru toate gândurile bune, fiecare încurajare a contat. Sper ca în curând să revin acasă și să vă dau vești din ce în ce mai bune.</p>
<p>Cu respect și recunoștință, Mihai”, a scris pe Facebook campionul român.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>Profund recunoscător profesorului Irinel Popescu</span></h2>
<p>Cu câteva zile în urmă, după ce a depășit perioada critică, Mihai Leu a postat un alt mesaj în care a mulțumit din inimă echipei de medici de la Spitalul Fundeni, conduse de profesorul Irinel Popescu, <span>omul căruia îi datorează faptul că este acum în viață</span>.</p>
<p>„Vă mulțumesc din inimă! Am trecut din nou printr-o cumpănă, dar cu ajutorul lui Dumnezeu, al medicilor și al gândurilor voastre bune, am reușit să merg mai departe. Vă simt aproape, iar fiecare mesaj de încurajare mi-a dat putere. Chiar dacă acum sunt în continuare la Terapie Intensivă, sper ca în curând să mă pot muta în rezervă și să încep recuperarea, să mă întorc la curse cât mai rapid.</p>
<p>Sunt profund recunoscător echipei de la Spitalul Fundeni, conduse de domnul profesor Irinel Popescu. Aici lucrează niște oameni extraordinari, dedicați și cu suflet mare, cărora le datorez enorm. Mă bucur să știu că nu sunt singur în această luptă și am atât de mulți oameni alături de mine”, a scris Mihai Leu.</p>

]]></description>
    </item>
    <item>
      <title>Cum s-a afișat Anamaria Prodan la mare. Apariția impresarei la Loft</title>
      <link>https://www.prosport.ro/sport-life/cum-s-a-afisat-anamaria-prodan-la-mare-aparitia-impresarei-la-loft-20163832</link>
      <description><![CDATA[<img src="https://www.prosport.ro/wp-content/uploads/2025/05/Cum-s-a-afisat-Anamaria-Prodan-la-mare.-Aparitia-impresarei-la-Loft.webp"/><br/><p>Anamaria Prodan nu putea lipsi de 1 mai din cluburile de fițe de la mare, apariția impresarei făcând senzație în nordul Litoralului.</p>
<p>Însoțită de Ronald Gavril, partenerul său de viață, Anamaria s-a distrat până în zorii zilei alături de vedetele care și-au făcut veacul în Loft.</p>
<h2><span>Cum s-a afișat Anamaria Prodan la mare. Apariția impresarei la Loft</span></h2>
<p>Anamaria Prodan nu putea absenta de la mare de 1 mai, acolo unde cluburile de fițe au fost pline ochi. <span>Apariția impresarei </span>a făcut cu adevărat senzație în nordul Litoralului.</p>
<p>Însoțită de iubitul său Ronald Gavril, agentul de jucători s-a distrat de mama focului până în zorii zilei alături de vedetele autohtone care au semnat și ele condica în clubul Loft, scrie <span>Cancan</span>.</p>
<p>Cuplul Anamaria Prodan – Ronald Gavril au dat frâu iubirii și la malul mării, cei doi abuzând de gesturi tandre unul față de celălalt. Au venit în club ținându-se de mână, iar ulterior, s-au sărutat cu patima, fără să le pese de privirile din jur ale curioșilor.</p>
<p>Pugilistul nu și-a lua o clipă ochii de la iubita sa celebră, mai ales că aceasta a ales să poarte o fusta lungă, neagră și o vestă în aceeași nuanță, accesorizate ultimul racnet cu o încălțăminte de top.</p>
<p><img alt="" class="aligncenter size-full wp-image-19966726" decoding="async" height="992" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/08/„Miorlai-ca-esti-tinut-cu-forta-in-casnicie.-Vino-la-notar.-Anamaria-Prodan-l-a-apostrofat-pe-Laurentiu-Reghecampf-dupa-ce-vila-lor-din-Snagov-a-fost-scoasa-la-vanzare-de-Mihai-Rotaru.jpeg" srcset="https://www.prosport.ro/wp-content/uploads/2024/08/„Miorlai-ca-esti-tinut-cu-forta-in-casnicie.-Vino-la-notar.-Anamaria-Prodan-l-a-apostrofat-pe-Laurentiu-Reghecampf-dupa-ce-vila-lor-din-Snagov-a-fost-scoasa-la-vanzare-de-Mihai-Rotaru.jpeg 1400w, https://www.prosport.ro/wp-content/uploads/2024/08/„Miorlai-ca-esti-tinut-cu-forta-in-casnicie.-Vino-la-notar.-Anamaria-Prodan-l-a-apostrofat-pe-Laurentiu-Reghecampf-dupa-ce-vila-lor-din-Snagov-a-fost-scoasa-la-vanzare-de-Mihai-Rotaru-768x544.jpeg 768w" width="1400"/></p>
<h2><span>Nu-l uită pe Laurențiu Reghecampf. „Îi scriu mesaje”</span></h2>
<p>Separați din 2021 și divorțați oficial în noiembrie anul trecut, Anamaria Prodan dezvăluie că, în clipele grele traversate în carieră de către Laurențiu Reghecampf, <span>fostul său soț</span>, îi mai scrie acestuia câte un mesaj pe mail, trnmițându-i acestuia că este un profesionist în continuare și nu are cum să uite atat de repede fotbalul.</p>
<p>„Să știi că și astăzi, de multe ori, când văd că e la pământ, că e dat afară de peste tot, că i s-a prăbușit cariera și a pierdut cam tot respectul și tot, să știi că îi scriu mesaje pe mail. Și îi spun să nu uite că e foarte bun, că nu are cum să uite fotbalul, că nu are cum să cadă, căci dacă nu se oprește, dacă nu se ține de ceva, se va duce foarte jos și nu se va mai putea ridica, că nici nu mai are cine să îl ridice astăzi. Nu știu de ce. Mă întreabă și copiii.</p>
<p>(n.r. Și îți răspunde?) Foarte rar. Probabil când este în deznădejdea cea mai mare. Probabil, m-am gândit de multe ori că poate le ia cumva în bătaie de joc, dar nu sunt. Fiind cumva și proiectul meu, mă doare”, a declarat Anamaria Prodan potrivit <span>unica.ro</span>.</p>
<p> </p>

]]></description>
    </item>
    <item>
      <title>George Simion a ştiut din martie că va fi în turul 2 cu Nicuşor Dan! Ce mesaj i-a dat atunci lui Gigi Becali: „Vi-l arăt”</title>
      <link>https://www.prosport.ro/diverse/george-simion-a-stiut-din-martie-ca-va-fi-in-turul-2-cu-nicusor-dan-ce-mesaj-i-a-dat-atunci-lui-gigi-becali-vi-l-arat-20163775</link>
      <description><![CDATA[<img src="https://www.prosport.ro/wp-content/uploads/2025/05/George-Simion-a-stiut-din-martie-ca-va-fi-in-turul-2-cu-Nicusor-Dan-Ce-mesaj-i-a-dat-atunci-lui-Gigi-Becali-„Vi-l-arat22-1400x933.jpg"/><br/><p>Gigi Becali (66 de ani) a comentat din nou pe marginea alegerilor prezidențiale din România și a făcut o dezvăluire neașteptată despre lupta din turul 2, care se va da între George Simion (38) și Nicușor Dan (55).</p>
<p>Turul 2 al alegerilor prezidențiale este programat să aibă loc în mai puțin de două săptămâni, la data de 18 mai 2025.</p>
<h2><span>Ce discuție au avut Gigi Becali cu George Simion în martie 2025: „Am nevoie de ajutorul tău în turul 2 cu Nicușor Dan”</span></h2>
<p>Imediat după ce George Simion a intrat în turul 2 la alegerile prezidențiale, din postura de lider detașat, cu aproximativ 4.000.000 de voturi primite din partea românilor, <span>Gigi Becali a oferit o reacție explozivă și inițial nu a părut foarte încântat</span>.</p>
<blockquote><p>Cu un ochi plâng”, a spus patronul FCSB, înainte de a face trimitere la momentul în care prietenia dintre el și George Simon s-a rupt.</p></blockquote>
<p>În clipa în care a oferit declarația mai sus menționată, Gigi Becali nu știa cu exactitate cine îi va fi rival lui George Simion în turul 2. Și asta pentru că primele exit-poll-uri indicau o diferență mică de voturi între Nicușor Dan și Crin Antonescu.</p>
<p>Ulterior, după ce totul s-a lămurit și s-a aflat că Nicușor Dan a intrat în turul 2 la alegerile prezidențiale pentru a rivaliza cu George Simion, patronul FCSB a revenit cu o nouă declarație, radical schimbată.</p>
<p>Pe scurt, <span>Gigi Becali a spus că îl va susține pe George Simion în lupta pentru scaunul de la Cotroceni</span>, după care și-a exprimat și motivele.</p>
<p>Pus în postura de a comenta din nou pe marginea alegerilor prezidențiale din România, Gigi Becali a dezvăluit că George Simion știa încă din martie că va ajunge în turul 2 cu Nicușor Dan:</p>
<blockquote><p>Pe data de 18 martie am primit un mesaj: «Nea Gigi, am nevoie de ajutorul tău în turul doi cu jocul cu Nicușor Dan». Deci pe 18 martie mi-a spus. Eu am mesajul și pot să vi-l arăt: «Nea Gigi, am nevoie de ajutorul tău cu Nicușor Dan»”, a dezvăluit Gigi Becali, potrivit <span>Digi 24</span>.</p></blockquote>
<h2><span>Cum i-a răspuns</span></h2>
<p>La momentul primirii mesajului, relațiile dintre Gigi Becali și George Simion erau deja răcite. Cu toate acestea, patronul FCSB i-a spus, încă de pe atunci, că în eventualitatea în care va ajunge în turul 2 cu Nicușor Dan, atunci îi va acorda susținerea sa:</p>
<blockquote><p>Răspunsul meu: «Dacă o să ai norocul să intri în turul doi cu Nicușor Dan, vei fi din nou băiatul meu». Acum el nu mai are nevoie să mai fie băiatul meu, că nici nu mai are nevoie de ajutorul meu. Are nevoie Simion acum de campanie? Îmi mențin toate declarațiile pe care le-am spus față de George Simion. Nu mă dezic de toate declarațiile, deci sunt consecvent. Aici e vorba de demnitatea mea. Sunt și acum de aceeași părere cu ce privește Georgescu. Am aceeași părere față de George Simion”, a completat Gigi Becali.</p></blockquote>
<p>Mai jos rezultatele finale BEC pentru primul tur al alegerilor prezidenţiale 2025:</p>
<ol>
<li>George Simion – 40.96%</li>
<li>Nicușor Dan – 20.99%</li>
<li>Crin Antonescu – 20.07%</li>
</ol>

]]></description>
    </item>
  </channel>
</rss>
