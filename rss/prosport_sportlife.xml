<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce au scris sârbii despre asigurarea de 500.000.000 de euro pe care socrii Mihaelei Rădulescu o încasează după moartea lui Felix Baumgartner: „Ea încearcă să-și revină”</title>
      <link>https://www.prosport.ro/diverse/ce-au-scris-sarbii-despre-asigurarea-de-500-000-000-de-euro-pe-care-socrii-mihaelei-radulescu-o-incaseaza-dupa-moartea-lui-felix-baumgartner-ea-incearca-sa-si-revina-20250800</link>
      <description><![CDATA[<img src="https://www.prosport.ro//wp-content/uploads/2025/08/Ce-au-scris-sarbii-despre-asigurarea-de-500.000.000-de-euro-pe-care-socrii-Mihaelei-Radulescu-o-incaseaza-dupa-moartea-lui-Felix-Baumgartner-„Ea-incearca-sa-si-revina.jpg"/><br/><p>Presa sârbă a aflat de asigurarea de jumătate de miliard pe care socrii Mihaelei Rădulescu o încasează după moartea lui Felix Baumgartner și a vorbit despre starea vedetei TV.</p>
<p>În urmă cu o lună a avut loc un accident care i-a schimbat definitiv viața Mihaelei Rădulescu. Unul dintre cei mai experimentați cascadori din lume și-a pierdut viața după ce a căzut cu parapanta într-o piscină. Felix Baumgartner a murit în brațele Mihaelei Rădulescu, partenera sa de viață din ultimii 8 ani. Bărbatul avea o asigurare de viață uriașă pe care o va încasa familia acestuia.</p>
<h2><span>Reacția presei din Serbia despre starea Mihaelei Rădulescu după decesul iubitului său: „Suferă în continuare”</span></h2>
<p>Felix Baumgartner a devenit cunoscut la nivel mondial atunci când a făcut un salt din stratosferă în 2012. O lume întreagă l-a urmărit cu sufletul la gură deoarece a fost un eveniment unicat în istoria omenirii.</p>
<p>În vârstă de 56 de ani, austriacul și-a pierdut viața în timp ce efectua un zbor cu parapanta. Camera atașată de parapantă s-a desprins și a intrat în elice, astfel că bărbatul s-a prăbușit de la mare înălțime într-o piscină.</p>
<p>Medicii au ajuns rapid la fața locului dar nu au mai putut să îl salveze deoarece suferise o fractură a coloanei vertebrale în partea inferioară a spatelui.</p>
<p>Mihaela Rădulescu i-a fost aproape în ultimele momente ale vieții. Presa sârbă a scris despre drama româncei care se va alege după moartea iubitului său doar cu obiecte ce au valoare sentimentală și simbolică. Întreaga avere va ajunge la familia acestuia.</p>
<p>„Partenera sa, Mihaela Rădulescu, cu care a avut o relație în ultimii ani, va primi obiecte cu valoare sentimentală și simbolică, precum medalii, echipament sportiv și ceasuri de colecție, dar nu bani.</p>
<p><span>Rădulescu suferă</span> în continuare enorm după pierderea iubitului, publicând mesaje și imagini emoționante pe rețelele de socializare. În urmă cu două zile, cei doi ar fi sărbătorit aniversarea relației lor.”, notează <span>sportal.blic.</span></p>
<h2><span>Poliță de asigurare de 500 de milioane de euro încasată de familia austriacului</span></h2>
<p>Mihaela Rădulescu și Felix Baumgartner au avut o relație de aproape 8 ani de zile, dar niciodată nu s-au căsătorit în civil. De aceea, vedeta TV nu s-a ales cu nimic după moartea bărbatului pe care l-a iubit enorm.</p>
<p>Felix Baumgartner nu a avut copii și nu a fost căsătorit, astfel că <span>părinții și frații au încasat o poliță de asigurare</span> în valoare de 500 de milioane de euro plus toate bunurile fostului cascador.</p>
<p>În testamentul lui Baumgartner a fost inclusă și românca. Ea a primit, simbolic, toate medaliile câștigate de austriac de-a lungul timpului.</p>

]]></description>
    </item>
    <item>
      <title>A luat bani şi de la prieteni şi le-a dat țeapă! După 107 fapte de fraudă a fost acuzat de procurori: „Mănânc gratis la restaurantul unui amic, îmi rămân 2 euro pe lună”</title>
      <link>https://www.prosport.ro/diverse/a-luat-bani-si-de-la-prieteni-si-le-a-dat-teapa-dupa-107-fapte-de-frauda-a-fost-acuzat-de-procurori-mananc-gratis-la-restaurantul-unui-amic-imi-raman-2-euro-pe-luna-20251133</link>
      <description><![CDATA[<img src="https://www.prosport.ro//wp-content/uploads/2025/08/A-luat-bani-si-de-la-prieteni-si-le-a-dat-teapa-Dupa-107-fapte-de-frauda-a-fost-acuzat-de-procurori-1400x678.jpg"/><br/><p>Un fost mare fotbalist, care a luat sume mari de bani de la mai mulți prieteni și le-a dat țeapă, a fost acuzat de către procurori și poate ajunge în spatele gratiilor.</p>
<p>Eike Immel, ajuns la vârsta de 64 de ani, a fost un mare portar al Germaniei, care a evoluat la echipe precum Borussia Dortmund, Stuttgart sau Manchester City. Recent, acesta a fost condamnat la doi ani și două luni de închisoare cu executare, din cauza faptului că a comis 107 fapte de fraudă.</p>
<h2><span>Eike Immel, condamnat la doi ani și două luni de închisoare</span></h2>
<p>Eike Immel, fost mare portar al Germaniei, ajuns la vârsta de 64 de ani, se confruntă cu probleme uriașe. Acesta a fost condamnat la doi ani și două luni de închisoare cu executare, din cauza faptului că a comis nu mai puțin de 107 fapte de fraudă. Sentința nu este una definitivă, iar avocatul său a făcut apel.</p>
<p><span>Concret, în 2025, fostul mare portar a fost acuzat de 107 fapte de fraudă.</span> Totodată, se pare că acesta a luat sume mari de bani, pe care nu le-a mai înapoiat, sub formă de împrumut, de la prieteni și colegi. Valoarea totală se ridică la aproximativ 34.000 de euro, iar fostul fotbalist a motivat spunând că „se află într-o situație financiară dificilă”.</p>
<p>Totodată, Eike Immel este acuzat de faptul că nu a mai livrat biletele pe care le-a vândut, în schimbul unor sume importante de bani, la Campionatul European.</p>
<p>Astfel, <span>având în vedere toate aceste acuzații, procurorii nu au avut milă de el</span> și au cerut o pedeapsă totală de 3 ani de închisoare, în timp ce apărarea lui Eike Immel a cerut achitarea fostului mare portar al Germaniei.</p>
<p>În cele din urmă, Tribunalul din Marburg l-a condamnat pe Immel la 2 ani și două luni de închisoare. Sentința nu este una definitivă, iar avocatul lui Eike Immel a făcut deja apel.</p>
<p>„Domnul Immel este profund rușinat de ceea ce se discută astăzi în sala de judecată. El trăiește de pe o zi pe alta. Acest lucru este cunoscut public de ani de zile. El a intenționat întotdeauna să restituie banii. Immel nu este un escroc profesionist, ci un fost fotbalist ratat”, a transmis Turgay Schmidt, avocatul lui Immel</p>
<h2><span>Cum și-a risipit Eike Immel întreaga avere</span></h2>
<p>În anul 2008, Eike Immel s-a ales cu o amendă în valoare de 5.200 de euro pentru fraudă. Atunci, fostul portar a împrumutat nu mai puțin de 15.000 de euro de la un pensionar și nu i-a mai înapoiat. Tot în acest ani, fostul fotbalist a depus cerere de faliment personal, întrucât avea datorii uriașe, pe care nu le putea achita. Acesta și-a epuizat toți banii câștigați de-a lungul carierei de fotbalist, iar soția și copiii au decis să îl părăsească.</p>
<p>„Am făcut lucruri despre care orice persoană normală ar spune că nu pot fi adevărate. Nu m-am gândit suficient la viitor. Gestionarea banilor nu este unul dintre punctele mele forte.</p>
<p>Uneori, factura mea de mobil ajungea la 10.000 de euro pe lună. Într-un an, de Crăciun, am cheltuit 25.000 de euro pe haine pentru noua mea iubită.</p>
<p>Acum trăiesc din 563 de euro lunar, sumă din care, după cheltuieli, abia mai rămân cu 2 euro. Este o adevărată luptă să mă descurc cu banii.</p>
<p>Mobilierul din apartament mi-a fost dăruit, iar un prieten care are un restaurant local mă lasă să mănânc gratis. Sunt recunoscător pentru ajutor. Dar aș vrea să nu fiu în situația asta”, declara Immel, conform <span>thesun.co.uk</span>.</p>

]]></description>
    </item>
    <item>
      <title>„Am fost furios când am văzut condițiile pompierilor”. Fotbalistul a ajutat la stingerea incendiilor devastatoare, dar a descoperit dezastrul ascuns în Muntenegru</title>
      <link>https://www.prosport.ro/diverse/am-fost-furios-cand-am-vazut-conditiile-pompierilor-fotbalistul-a-ajutat-la-stingerea-incendiilor-devastatoare-dar-a-descoperit-dezastrul-ascuns-in-muntenegru-20250846</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-furios-cand-am-vazut-conditiile-pompierilor.-Fotbalistul-a-ajutat-la-stingerea-incendiilor-devastatoare-dar-a-descoperit-dezastrul-ascuns-in-Muntenegru.jpg"/><br/><p>Un fost fotbalist a ajutat la stingerea incendiilor devastatoare care au cuprins Muntenegru și a avut o reacție dură după ce a văzut în ce condiții lucrează pompierii.</p>
<p>Nisa Saveljic a luat parte la <span>stingerea incendiilor</span> din Muntenegru. Zilele trecute, incendii de mari proporții au cuprins mai multe orașe, iar cetățenii au ieșit să le dea o mână de ajutor pompierilor.</p>
<p>Fostul fotbalist de la Bordeaux și Partizan a fost unul dintre voluntarii care au luptat cot la cot cu salvatorii să stingă incendiile. A fost șocat de ce a văzut și l-au înfuriat condițiile groaznice în care sunt nevoiți să lucreze cei care luptă împotriva focului.</p>
<h2><span>Reacția dură a lui Nisa Saveljic după ce a ajutat la stingerea incendiilor din Muntenegru</span></h2>
<p>Fostul internațional a pus umărul la stingerea incendiilor care au cuprins Muntenegrul alături de voluntari din Serbia, Italia și Grecia.</p>
<p>A postat și un mesaj pe rețelele de socializare în care a evidențiat faptul că pompierii nu au parte de cele mai bune condiții și totuși își fac treaba foarte bine.  De asemenea, e mândru că a luat parte la o misiune atât de importantă apărând granița Kucke Korita.</p>
<p>„Emoțiile sunt amestecate… Sunt puțin furios când văd în ce condiții lucrează pompierii, despre care am mai vorbit, la fel și Armata Muntenegrului, cu soldați minunați, profesioniști și bine instruiți.</p>
<p>Pe de altă parte, sunt mândru că, împreună cu concetățenii mei și cu nașul meu, am luat parte la o misiune extrem de delicată și riscantă de stingere a incendiilor, apărând granița superbelor Kucke Korita. Înconjurat de minunata familie Milic, din care s-ar putea forma o echipă serioasă de fotbal, vreau să le mulțumesc pentru profesionalism și îndrumări.</p>
<p>În special lui Vuk, care de ani de zile, prin asociația voluntarilor pompieri, ajută regiunile afectate din Muntenegru. Dacă am avea noroc, s-ar strânge imediat 2.000 de tineri și alți oameni pentru a stinge micile focare din care ia naștere stihia de foc de neoprit. Suntem o țară mică, dar încă avem mulți oameni buni.”, a scris Nisa Saveljic pe rețelele de socializare.</p>
<h2><span>Incendii uriașe au cuprins Muntenegrul: a fost emisă și o avertizare de la MAE</span></h2>
<p><span>Incendiile de vegetație joasă</span> și forestieră le-au dat mari bătăi de cap în această lună pompierilor din Muntenegru. S-au confruntat cu cele mai puternice incendii din ultimii 18 ani fiind afectate peste 21.900 de hectare. Au fost afectate în special zonele montane și periferice precum Piper, Podgorica, Lustica, Niksic, Topolovo, Kuci, etc.</p>
<p>Ministerul de Externe al României a emis o avertizare de călătorie pentru această perioadă în Muntenegru. A recomandat evitarea zonelor cu risc de incendiu și turiștii să aibă vigilență sporită pentru a nu fi surprinși în mijlocul incendiilor.</p>

]]></description>
    </item>
    <item>
      <title>Shakira a trecut peste divorțul de Pique. Cu ce bărbat a ieșit la cină cântăreața</title>
      <link>https://www.prosport.ro/diverse/shakira-a-trecut-peste-divortul-de-pique-cu-ce-barbat-a-iesit-la-cina-cantareata-20250772</link>
      <description><![CDATA[<img src="https://www.prosport.ro//wp-content/uploads/2025/08/Shakira-a-trecut-peste-divortul-de-Pique.-Cu-ce-barbat-a-iesit-la-cina-cantareata.jpg"/><br/><p>Shakira a ieșit cu un fost iubit la o cină în familie la San Diego.</p>
<p>Celebra artistă columbiană se pare că a depășit cu bine divorțul de fostul star de la Barcelona. Pique și Shakira au divorțat în urmă cu trei ani, după ce cântăreața l-a prins că o înșela. În ultima vreme, artista s-a dedicat mai mult copiilor săi, dar recent a fost văzută în compania lui Antonio de la Rua, fostul iubit din urmă cu 15 ani.</p>
<h2><span>Shakira, surprinsă în compania fostului iubit din tinerețe</span></h2>
<p>Shakira (48 de ani) și Antonio de la Rua (51 de ani) au fost surprinși de mai mulți martori în timp ce luau cina la un restaurant exclusivist din San Diego, California. Cei doi au trăit o frumoasă poveste de dragoste din 2000 până în 2010.</p>
<p><span>Au reluat legătura</span> și artista a decis să iasă în oraș alături de fostul iubit și însoțită de cei doi copii pe care îi are împreună cu Pique, Milan și Sasha. Acestora li s-a alăturat și fratele Shakirei, Tonino.</p>
<p>Presa internațională precizează că ar fi fost vorba de o întâlnire de afaceri, cei doi foști iubiți discutând doar aspecte profesionale legate de cariera artistei. Antonio de la Rua și Shakira colaborează profesional din nou. Cei doi au părut că se înțeleg foarte bine chiar în plin succes al turneului „Las mujere ya no lloran”.</p>
<p>În prezent, Antonio de la Rua face parte din echipa columbiancei și se ocupă de comunicare, sponsorizări și organizarea concertelor. Interesant e faptul că Shakira a interpretat live pentru prima oară după 20 de ani piesa compusă de fostul său iubit, „Dia de nero”, fapt care a stârnit un val de reacții și zvonuri cu privire la posibila reluare a unei legături romantice.</p>
<p>„Această piesă este pentru acei prieteni care rămân acolo pentru totdeauna”, a spus Shakira înainte de a cânta piesa în cadrul concertului susținut la Tijuana, Mexic.</p>
<h2><span>Despărțirea de Pique, o rană adâncă în sufletul cântăreței</span></h2>
<p><span>Shakira „și-a pus sufletul pe tavă”</span> după trei ani de la despărțire. În cadrul unui interviu acordat canalului N+ a dezvăluit că nu a trecut complet peste despărțirea de fostul fotbalist.</p>
<p id="p-3">„Am învățat că poți fi fericit chiar și cu durere, cu o rană care nu se vindecă. Ca atunci când ești la o petrecere și te dor picioarele, dar continui să dansezi. Fiecare caută să se reconstruiască în felul său.</p>
<p id="p-4">Modul meu a fost în mare parte prin scrierea de cântece, asta mi-a luat o greutate uriașă de pe umeri. Scrisul, pentru mine, este un proces cathartic. A fi lup înseamnă a fi o persoană loială, o prietenă loială, o mamă protectoare, o femeie întreprinzătoare, o femeie harnică”, a spus Shakira.</p>

]]></description>
    </item>
    <item>
      <title>N-a mai rezistat după ce a fost acuzată că a încălcat legea la Rapid – FCSB. Laura Vicol a reacționat: „Lenjeria mea intima e de la Victoria’s Secret”</title>
      <link>https://www.prosport.ro/diverse/n-a-mai-rezistat-dupa-ce-a-fost-acuzata-ca-a-incalcat-legea-la-rapid-fcsb-laura-vicol-a-reactionat-lenjeria-mea-intima-e-de-la-victorias-secret-20250438</link>
      <description><![CDATA[<img src="https://www.prosport.ro//wp-content/uploads/2025/08/N-a-mai-rezistat-dupa-ce-a-fost-acuzata-ca-a-incalcat-legea-la-Rapid-–-FCSB.-Laura-Vicol-a-reactionat-„Lenjeria-mea-intima-e-de-la-Victorias-Secret.jpg"/><br/><p>Laura Vicol a reacționat dur împotriva celor care au criticat-o că ar fi încălcat legea la Rapid – FCSB.</p>
<p>Fosta președintă a Comisiei Juridice din Camera Deputaților <span>a atras toate privirile </span>la duelul dintre Rapid și FCSB. O mare fană a campioanei României, nu a putut lipsi de la unul din cele mai importante meciuri chiar dacă are numeroși contestatari după ce s-a întâmplat cu cazul Nordis.</p>
<p>Imaginile cu controversata avocată au circulat pe internet și a primit un val de critici pentru modul în care s-a afișat la stadion, dar și pentru faptul că a fost surprinsă fumând, deși este interzis.</p>
<h2><span>Reacție acidă a Laurei Vicol la adresa contestatarilor: „Dacă asta înseamnă că sfidez legea…”</span></h2>
<p>În urmă cu ceva vreme a avut un <span>duel acid de la distanță </span>cu juristul de la CSA Steaua, Florin Talpan, iar acum Laura Vicol nu îi lasă fără replică pe cei care au criticat-o dur după apariția la Rapid – FCSB.</p>
<p>Laura Vicol a postat un mesaj pe rețelele de socializare în care a precizat că va fuma în continuare pe stadion (n.r. Iqos) deoarece toată lumea face acest lucru chiar dacă în mod normal nu e permis fumatul pe Arena Națională.</p>
<p>În ceea ce privește ținuta considerată nepotrivită pentru un meci de internauți, avocata a precizat că nu e extravagantă o ținută ce cuprinde pantaloni de trening și maieu, dar le-a oferit un detaliu picant legat de lenjeria intimă.</p>
<p>„Pentru ăștia care m-ați pozat la meci și ați scris că sfidez legea… Bobiță, pe stadion, unde mă duc des, să știți că fumează toată lumea Iqos (n.r. țigară electronică) și o să fumez în continuare dacă asta înseamnă că sfidez legea, pentru că sunt fumătoare și pentru că toată lumea fumează pe stadion.</p>
<p>Să scrieți despre mine că am sfidat legea și că m-am îmbrăcat extravagant la un meci de fotbal… M-am dus în pantaloni de trening și în maieu. Asta înseamnă extravagant pentru voi?</p>
<p>Dacă vreți să știți de unde am și lenjeria, vă spun… E de la Victoria’s Secret. Dar nu cred că pe cititori îi interesează ținuta mea extravagantă. Adică pantaloni de trening și maieu. Sunteți penibili!”, a scris Laura Vicol pe pagina sa de Facebook.</p>
<h2><span>Arest preventiv pentru avocata inculpată în dosarul Nordis</span></h2>
<p>În urma unei investigații Recorder, autoritățile s-au autosesizat și au deschis un dosar care vizează escrocheria Nordis. Compania deținută de partenerul de viață al Laurei Vicol, Vladimir Ciorbă, ar fi înșelat peste 1.000 de persoane. Printre acestea sunt și nume cunoscute din fotbalul românesc precum Florin Gardoș, Adrian Ropotan și George Pușcaș.</p>
<p>Laura Vicol a fost arestată preventiv, timp de 10 zile, la începutul lunii februarie. Potrivit procurorilor, avocata se face vinovată de săvârșirea unor infracțiuni precum spălare de bani în formă continuă și aderare la un grup infracțional organizat, însă decizia nu e definitivă.</p>

]]></description>
    </item>
  </channel>
</rss>
