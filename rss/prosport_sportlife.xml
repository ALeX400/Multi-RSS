<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tăierile de fonduri nu îi sperie! O nouă Sală Polivalentă va fi construită la ieșirea din Brăila, iar primele imagini sunt spectaculoase</title>
      <link>https://www.prosport.ro/diverse/taierile-de-fonduri-nu-ii-sperie-o-noua-sala-polivalenta-va-fi-construita-la-iesirea-din-braila-iar-primele-imagini-sunt-spectaculoase-20260849</link>
      <description><![CDATA[<img src="https://www.prosport.ro//wp-content/uploads/2025/08/Taierile-de-fonduri-nu-ii-sperie-O-noua-Sala-Polivalenta-va-fi-construita-la-iesirea-din-Braila-iar-primele-imagini-sunt-spectaculoase.jpg"/><br/><p>Tăierile de fonduri anunțate de guvernul condus de premierul Ilie Bolojan (56 de ani) nu îi sperie pe brăileni, care visează în continuare la momentul care în care vor putea asista la evenimente sportive dintr-o nouă Sală Polivalentă.</p>
<p>Se pare că proiectul arenei va merge mai departe, aceasta urmând să fie ridicată la ieșirea din oraș. Primele imagini cu planul au fost împărtășite deja de echipa locală HD Dunărea Brăila, iar acestea sunt spectaculoase.</p>
<h2><span>O nouă Sală Polivalentă în România. Proiectul din Brăila merge mai departe chiar și cu tăierile de fonduri</span></h2>
<p><span>Austeritatea impusă în România de Ilie Bolojan nu sperie pe toată lumea, drept dovadă că proiectul de 30 de milioane de euro al stadionului din Satu Mare va continua</span>, după cum a anunțat primarul municipiului.</p>
<p>Un caz similar se petrece și în Brăila, unde sportul este foarte iubit și locuitorii visează de ani buni să beneficieze de o nouă Sală Polivalentă. <span>Actuala arenă din oraș, Danubius, pe care Brăila joacă în Liga Florilor, este depășită</span> de timp și nu e nici pe aproape de standardele moderne. Concret, tribuna a doua nu poate fi folosită, la fel ca peluzele, astfel că suporterii pot asista la evenimente doar dintr-o tribună.</p>
<p>Însă, acest lucru este pe punctul de a se schimba, deoarece primarul din Brăila, Francisc Iulian Chiriac, a anunțat că studiul de fezabilitate pentru noua Sală Polivalentă a fost finalizat:</p>
<p>„S-a finalizat studiul de fezabilitate pentru noua Sală Polivalentă de la ieșirea din Brăila, spre Galați! Proiectul pentru noua Sală Polivalentă a făcut un nou pas înainte. Studiul de fezabilitate este acum finalizat, iar randările proiectului sunt gata și impresionante. Suntem pregătiți pentru etapa următoare! Această construcție, realizată la standarde europene, va fi amplasată strategic pe DN 22B (km 4 + 520), la ieșirea din municipiul Brăila, spre Galați. Proiectul, coordonat de Consiliul Județean Brăila, în colaborare cu Primăria Municipiului Brăila și susținut prin finanțare CNI, a fost avizat în Planul Urbanistic Zonal și are în vedere amenajarea unui teren de peste 78.000 mp. Noua sală va fi una multifuncțională, cu o capacitate estimată la 5.800 de locuri, dublând numărul actual al Sălii «Danubius» (capabilă pentru aproximativ 2.000 de spectatori)”, a scris edilul din Brăila, pe Facebook.</p>
<p>În continuare, Francisc Iulian Chiriac a prezentat și detalii din spatele proiectului, care va încadra „spații exterioare pentru sporturi diverse — terenuri de baschet, handbal de plajă, tenis, pistă de alergare, minifotbal – și parcări generoase”.</p>
<h2><span>Speră să beneficieze în continuare de sprijinul statului</span></h2>
<p>Mai departe, primarul Brăilei a spus că proiectul va avea în continuare la bază „bani guvernamentali”:</p>
<p>„Am convingerea că, în ciuda vremurilor dificile, brăilenii și sportul brăilean merită acest proiect care nu doar că va întări viața sportivă locală, ci va oferi și un pol cultural și economic regional. Sala poate găzdui competiții naționale și internaționale, concerte, conferințe și expoziții, având o deschidere clară și spre Galați. Rămân dedicat pentru finanțarea acestui proiect din bani guvernamentali prin Ministerul Dezvoltării și Compania Națională de Investiții și să aducem pentru brăileni acest proiect la viață!”, a încheiat Francisc Iulian Chiriac.</p>
<p>Anunțul edilului a fost primit cu entuziasm și de <span>HC Dunărea Brăila, care a postat mai multe imagini spectaculoase</span> cu proiectul, imagini ce pot fi văzute și în galeria foto a articolului:</p>
<p>„Suntem bucuroși să aflăm că studiul de fezabilitate pentru noua Sală Polivalentă din Brăila a fost finalizat, iar proiectul intră într-o nouă etapă! Noua arenă, cu o capacitate de 5.800 de locuri, va oferi condiții moderne pentru handbal și alte sporturi, dar și pentru evenimente culturale și sociale de amploare. O investiție majoră care va transforma Brăila într-un punct de atracție sportiv și cultural la nivel regional”, a transmis clubul brăilean.</p>

]]></description>
    </item>
    <item>
      <title>Adelina, soția lui Cristi Chivu, a avut ofertă să lucreze la Playboy. Ce studii are</title>
      <link>https://www.prosport.ro/diverse/adelina-sotia-lui-cristi-chivu-a-avut-oferta-sa-lucreze-la-playboy-ce-studii-are-20261868</link>
      <description><![CDATA[<img src="https://www.prosport.ro//wp-content/uploads/2025/09/Adelina-sotia-lui-Cristi-Chivu-a-avut-oferta-sa-lucreze-la-Playboy.-Ce-studii-are.jpg"/><br/><p>Adelina Chivu este femeia alături de care Cristi Chivu a întemeiat o familie frumoasă, dar înainte de a-l cunoaște pe fostul căpitan al naționalei României, vedeta TV a fost ofertată de Playboy.</p>
<p>Născută pe 3 ianuarie 1982, în Piatra Neamț, Adelina Chivu are un CV impresionant. A fost mereu atrasă de sport, dar nu voia să aibă o relație cu un fotbalist până când fostul șef de la Playboy, Dan Capatos, a convins-o să îi dea o șansă lui Cristi Chivu. A fost cea mai bună decizie pe care a luat-o deoarece cei doi sunt și astăzi împreună, după mai bine de 17 ani.</p>
<h2><span>Adelina Chivu, studii la o facultate mai puțin cunoscută în România</span></h2>
<p>Înainte de a-și cunoaște viitorul soț, Adelina a fost o prezență constantă pe micile ecrane. Până să ajungă vedetă TV a muncit din greu să demonstreze ce poate. A lucrat o bună perioadă ca redactor la Mediafax pe zona de sport, dar a avut și o ofertă de la Playboy pe care a refuzat-o categoric, deși nu trebuia să pozeze, ci să fie redactor pentru revista destinată exclusiv bărbaților.</p>
<p>„Posturi pentru studenții de la jurnalism erau: reporter sportiv, reporter la Playboy și cred că mai era ceva la economic, nici în ziua de astăzi nu sunt bună la facturi. Și am preferat să mă duc la sport. Și am zis că mai bine merg, neștiind că o să ajung într-o redacție plină de băieți și a fost frumos, dar foarte greu. Nu cred că am ajuns niciodată acasă mai devreme de 1 noaptea.”, a spus Adelina Chivu în<span> podcastul lui Mihai Morar.</span></p>
<p>Pentru a-și vedea visul cu ochii, Adelina Chivu a urmat Facultatea de Jurnalism de la Universitatea MediaPRO. Inițial, a intrat la Facultate la Montpellier, după ce a absolvit Liceul Francez. Prietena ei nu a reușit să obțină un loc la o facultate de prestigiu din Franța, așa că Adelina a renunțat să meargă singură departe de casă.</p>
<h2><span>Revenire după 16 ani în televiziune</span></h2>
<p><span>Vedeta TV a avut o revenire spectaculoasă</span> pe micile ecrane după o absență de 16 ani. La scurt timp de la căsătoria cu Cristi Chivu, și-a pus cariera în televiziune pe pauză și s-a dedicat exclusiv familiei și soțului său, aflat la acea vreme în activitate la Inter Milano.</p>
<p>Emisiunea prezentată de Adelina Chivu la revenirea în televiziune a fost X Factor, acolo unde a făcut echipă cu Mihai Morar. A fost singurul proiect din care a făcut parte, iar soțul său a insistat să revină pe micile ecrane. În prezent, a revenit cu întreaga familie în Italia,<span> Cristi Chivu preluând cârma echipei Inter Milano.</span></p>

]]></description>
    </item>
    <item>
      <title>Are doi copii şi nimeni nu-i dădea nicio şansă să participe la Campionatele Mondiale de Bikini Fitness</title>
      <link>https://www.prosport.ro/diverse/are-doi-copii-si-nimeni-nu-i-dadea-nicio-sansa-sa-participe-la-campionatele-mondiale-de-bikini-fitness-20261471</link>
      <description><![CDATA[<img src="https://www.prosport.ro//wp-content/uploads/2025/09/Are-doi-copii-si-nimeni-nu-i-dadea-nicio-sansa-sa-participe-la-Campionatele-Mondiale-de-Bikini-Fitness.png"/><br/><p><!--StartFragment --></p>
<p class="pf0"><span class="cf0">O mam</span><span class="cf1">ă a doi copii a participat la Campionatele Mondiale de Bikini Fitness, d</span><span class="cf2">â</span><span class="cf1">nd peste nas celor care nu </span><span class="cf2">î</span><span class="cf1">i acordau nicio </span><span class="cf1">șansă să ia parte la o astfel de competiție.</span></p>
<p class="pf0"><span class="cf1">Mai mult dec</span><span class="cf2">â</span><span class="cf1">t at</span><span class="cf2">â</span><span class="cf1">t, </span><span class="cf1">Victoria Emily, pentru că despre ea este vorba, s-a născut cu </span><span class="cf1">limfedem</span><span class="cf1">, o boală localizată </span><span class="cf3">la nivelul picioarelor, care poate cauza dificultăți de mișcare și infecții repetate ale pielii.</span></p>
<h2 class="pf0"><span><span class="cf3">Bolnavă, cu doi copii acasă, <span class="cf1">Victoria Emily</span> a participat la</span><span class="cf3"> Campionatele Mondiale de Bikini Fitness</span></span></h2>
<p class="pf0"><span class="cf3">O mamă </span><span class="cf1">cu doi copii a luat startul </span><span class="cf3">la <span>Campionatele Mondiale de Bikini Fitness</span>, dând peste </span><span class="cf1">cap toate planurile celor care </span><span class="cf3">nu </span><span class="cf1">o vedeau particip</span><span class="cf2">â</span><span class="cf1">nd </span><span class="cf3">la </span><span class="cf1">această </span><span class="cf3">competiție, scrie <span>ca.style.yahoo.com</span>.<br/>
</span></p>
<p><span class="cf1">Și asta cu at</span><span class="cf2">â</span><span class="cf1">t mai mult cu c</span><span class="cf2">â</span><span class="cf1">t </span><span class="cf1">ea </span><span class="cf3">s-a născut cu </span><span class="cf3">limfedem</span><span class="cf3">, </span><span class="cf1">afecțiune localizată cu precădere </span><span class="cf3">la nivelul membrelor inferioare sau superioare</span><span class="cf1">, </span><span class="cf3">care </span><span class="cf1">poate duce la probleme de mișcare. </span></p>
<p><!--StartFragment --></p>
<p class="pf0"><span class="cf0">Victoria Emily, originară din Bury St Edmunds, Suffolk, a fost nevoită astfel să-și gestioneze echilibrul natural de apă al corpului său, lucru pe care l-a realizat prin masaje medicale, antrenamente și nutriție personalizată.</span></p>
<p class="pf0"><span class="cf0">Ea a c</span><span class="cf1">â</span><span class="cf0">știgat primul ei titlu profesional </span><span class="cf1">în Italia</span><span class="cf2">, </span><span class="cf1">în </span><span class="cf2">luna </span><span class="cf1">iunie</span><span class="cf2">, iar mai </span><span class="cf0">apoi a terminat pe primul loc </span><span class="cf1">î</span><span class="cf0">n </span><span class="cf0">Marea Britanie, la competiția FMG de la Londra. <span>Evenimentul a reunit sportivi internaționali </span></span><span class="cf1"><span>în toate categoriile</span>, de la fitness, bikini </span><span class="cf0">și wellness, p</span><span class="cf1">ân</span><span class="cf0">ă la cele axate pe mușchi, siluetă și transformare.</span></p>
<p class="pf0"><span class="cf1">În timpul fiec</span><span class="cf0">ărei sesiuni de calificare, participanții au fost evaluați </span><span class="cf1">în func</span><span class="cf0">ție de pozițiile, fizicul și prezentarea generală pe scenă, Victoria ocup</span><span class="cf1">ând locul trei la categoria bikini.</span></p>
<p class="pf0"><span class="cf3">„M-am sim</span><span class="cf0">țit ca la un mini Campionat Mondial</span><span class="cf1">. </span><span class="cf3">S</span><span class="cf0">ă stau pe podium acolo, știind că </span><span class="cf1">în curând voi p</span><span class="cf0">ăși pe scena lumii reale, a fost un moment incredibil”, a spus ea, vizibil emoționată.</span></p>
<p class="pf0"><span class="cf0">Victoria Emily ajută la rândul ei alte femei să </span><span class="cf1">î</span><span class="cf0">și dezvolte puterea interioară după naștere prin antrenamente și sprijin hormonal.</span></p>
<p class="pf0"><span class="cf3">„</span><span class="cf0">Știu cum e să ai bariere suplimentare și de aceea sunt pasionată să ajut femeile să lucreze cu propriile corpuri pentru a scoate la iveală ce e mai bun</span><span class="cf1">. </span><span class="cf3">Aceast</span><span class="cf0">ă călătorie a dovedit că visele mari pot </span><span class="cf1">începe la nivel local. </span><span class="cf3">Voi fi m</span><span class="cf1">ândr</span><span class="cf0">ă să duc Bury St Edmunds și Suffolk cu mine pe scena mondială”, a mai declarat Victoria Emily. </span></p>
<h2 class="pf0"><span><span class="cf0">Ce este </span><span class="cf0">limfedemul</span></span></h2>
<p class="pf0"><span class="cf0">Limfedemul</span> <span class="cf0">este o</span><span class="cf0"> boală cronică ce duce la </span><span class="cf0">acumulare excesivă de lichid limfatic la nivelul membrelor inferioare sau superioare, ca urmare a unei </span><span class="cf0">obstrucții</span><span class="cf0"> pe traiectul vaselor limfatice ce se opune drenajului fiziologic al limfei. </span><span class="cf0">Limfedemul</span><span class="cf0"> poate fi localizat </span><span class="cf0">și în regiunea toracelui, abdomenului, gâtului, dar și zona inghinală. Gravitatea acestei boli</span> <span class="cf0">variază</span><span class="cf0"> de la un simplu disconfort până la afectarea </span><span class="cf0">activităților</span><span class="cf0"> normale, potrivit kinetic.ro.</span></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Italianul a văzut costumele de mii de euro ale lui Gigi Becali și nu s-a putut abține: „Asta vreau să-l întreb”</title>
      <link>https://www.prosport.ro/fotbal-intern/superliga/italianul-a-vazut-costumele-de-mii-de-euro-ale-lui-gigi-becali-si-nu-s-a-putut-abtine-asta-vreau-sa-l-intreb-20260772</link>
      <description><![CDATA[<img src="https://www.prosport.ro//wp-content/uploads/2025/08/Italianul-a-vazut-costumele-de-mii-de-euro-ale-lui-Gigi-Becali-si-nu-s-a-putut-abtine-1400x933.jpg"/><br/><p>Italianul Andrea Mandorlini (65 de ani), proaspăt revenit pe banca tehnică de la CFR Cluj, s-a declarat impresionat de costumele de mii de euro ale lui Gigi Becali (67) și nu s-a sfiit să îl chestioneze pe patronul FCSB cu privire la locul de unde și le cumpără.</p>
<p>Întrebarea a fost adresată prin intermediul conferinței de presă premergătoare partidei CFR Cluj – FCSB, care e programată duminică seară, de la ora 21:30, în etapa 8 din Superliga.</p>
<h2><span>Italianul Andrea Mandorlini vrea să știe de unde își cumpără Gigi Becali costumele</span></h2>
<p><span>Gigi Becali a vrut să facă „o fiță”, după cum el însuși a afirmat, și s-a prezentat în lojele Arenei Naționale</span> pentru a vedea partida FCSB – Aberdeen 3-0.</p>
<p>Afaceristul a fost protagonistul unei apariții spectaculoase, deoarece a scos din garderobă unul din costumele de mii de euro pe care și le-a făcut pe comandă.</p>
<p>În altă ordine de idei, la scurt timp după meciul de la Aberdeen, <span>Gigi Becali a anunțat „primul 11” pentru duelul din etapa 8 a Superligii, CFR Cluj – FCSB</span>, iar informația i-a fost comunicată și lui <span>Andrea Mandorlini, antrenor care a preluat-o pe CFR Cluj pentru a treia oară</span> în carieră.</p>
<p>Însă, la conferința de presă premergătoare jocului de duminică, Andrea Mandorlini nu a fost preocupat de dezvăluirea lui Gigi Becali și a avut o altă curiozitate. L-a chestionat pe miliardarul din Pipera cu privire la locul de unde își comandă costumele:</p>
<p>„(n.r. – Ce părere aveți despre faptul că Gigi Becali a dat echipa înainte?) Eu cred că domnul Becali este un tip simpatic prin ceea ce spune. Nu influențează alegerile mele vizavi de meciul de mâine și probabil că nici pe ale fanilor. Aș vrea să-l felicit pentru cum se îmbracă și aș vrea să îl întreb de unde își achiziționează ținutele. Așa cum am spus, este un om simpatic”, a declarat Andrea Mandorlini, înainte de derby-ul CFR Cluj – FCSB.</p>
<h2><span>Gigi Becali se îmbracă doar pe comandă</span></h2>
<p>Dacă în trecut mai făcea vizite fulger pe la Monaco pentru a-și îmbogăți garderoba, de câțiva ani, Gigi Becali se îmbracă aproape exclusiv pe comandă. Așadar, inclusiv costumele cu care face furori prin Parlamentul României sau pe la meciurile echipei de fotbal FCSB sunt realizate tot de un designer desemnat de afacerist. Totul a fost confirmat de Giovanni Becali, vărul finanțatorului FCSB, care mai în glumă, mai în serios a spus că este și invidios pe fizicul lui Gigi Becali:</p>
<p>„Gigi se îmbracă doar pe comandă. Are și corpul, e extraordinar, nu se îngrașă. Știi cât mănâncă Gigi? Când tăiam porcul împreună, mânca mai mult decât mine. Pe cuvânt, nu se îngrașă. Mănâncă brânză, dar le și are pe toate naturale. El are oile pentru el, nu cred că vinde nimic. Când vine, îmi aduce un calup de brânză. Da, se îmbracă bine, are. (nr. – Pe cineva care îi face hainele). Are și corpul. E cel mai norocos om”, Giovanni Becali, într-un interviu acordat de curând.</p>

]]></description>
    </item>
    <item>
      <title>Hoții i-au spart camera de hotel Soranei Cîrstea la New York. Ce i-au furat iubitei lui Ion Țiriac</title>
      <link>https://www.prosport.ro/alte-sporturi/tenis/hotii-i-au-spart-camera-de-hotel-soranei-cirstea-la-new-york-ce-i-au-furat-iubitei-lui-ion-tiriac-20260734</link>
      <description><![CDATA[<img src="https://www.prosport.ro//wp-content/uploads/2025/08/Hotii-i-au-spart-camera-de-hotel-Soranei-Cirstea-la-New-York.-Ce-i-au-furat-iubitei-lui-Ion-Tiriac.webp"/><br/><p>Aflată în continuare la New York, unde a participat de curând la ultimul turneu de Grand Slam al anului, US Open 2025, Sorana Cîrstea (35 de ani – 71 WTA) a avut parte de o surpriză extrem de neplăcută.</p>
<p>Potrivit unei dezvăluiri făcute pe rețelele de socializare, hoții i-au spart camera de hotel și i-au furat un obiect de suflet iubitei lui Ion Țiriac Jr.</p>
<h2><span>„Oricine mi-a furat trofeul, vă rog să mi-l dați înapoi”. Camera de hotel din New York în care stă Sorana Cîrstea, prădată de hoți</span></h2>
<p><span>Aventura Soranei Cîrstea de la US Open 2025 s-a terminat</span> joi, 28 august, când sportiva din Târgoviște a fost eliminată în turul doi de favorita numărul 11 a competiției, reprezentanta cehă Karolina Muchova.</p>
<p>Sorana Cîrstea s-a luptat eroic, timp de aproape trei ore, însă în cele din urmă a cedat în trei seturi, scor (0)6-7, 7-6(3), 3-6.</p>
<p>Iubita lui Ion Țiriac Jr. se află în continuare la New York și, în urmă cu doar câteva ore, a informat prin intermediul unei postări realizate pe platformele de socializare că hoții i-au spart camera de hotel. Potrivit detaliilor puse la dispoziție de jucătoare, din cameră a dispărut <span>trofeul pe care Sorana Cîrstea l-a câștigat la turneul WTA de la Cleveland</span>, în urmă cu aproximativ o săptămână.</p>
<p>Târgovișteanca a ținut să îi anunțe pe prădători că respectivul trofeu nu poate fi monetizat, deoarece nu e realizat din niciun material prețios. În schimb, pentru ea are o valoare sentimentală, astfel că le-a transmis politicos să îi înapoieze bunul:</p>
<p>„Oricine mi-a furat trofeul de la Cleveland din camera 314 de la @thefiftysonesta (n.r. – numele hotelului la care a fost cazată la New York), vă rog să mi-l dați înapoi! Nu are valoare materială, ci doar valoare sentimentală! Voi fi foarte recunoscătoare. Mulțumesc!”, a scris Sorana Cîrstea, prin intermediul unui <span>Insta Story</span>.</p>
<div class="wp-caption aligncenter" id="attachment_20260741" style="width: 1410px"><img alt="" aria-describedby="caption-attachment-20260741" class="size-large wp-image-20260741" decoding="async" fetchpriority="high" height="981" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/sorana-cirstea-1400x981.png" srcset="https://www.prosport.ro/wp-content/uploads/2025/08/sorana-cirstea-1400x981.png 1400w, https://www.prosport.ro/wp-content/uploads/2025/08/sorana-cirstea-768x538.png 768w, https://www.prosport.ro/wp-content/uploads/2025/08/sorana-cirstea-1536x1077.png 1536w, https://www.prosport.ro/wp-content/uploads/2025/08/sorana-cirstea-2048x1436.png 2048w" width="1400"/><p class="wp-caption-text" id="caption-attachment-20260741">SURSA FOTO: CAPTURĂ instagram.com/soranacirstea/</p></div>
<h2><span>De ce e atât de important trofeul pentru Sorana Cîrstea</span></h2>
<p>Trofeul de la Cleveland este cu adevărat important pentru Sorana Cîrstea, deoarece sportiva din Târgoviște nu poate spune că are o vitrină foarte bogată. Concret, este doar al treilea triumf pe care iubita lui Ion Țiriac Jr. l-a bifat în cariera de jucătoare de tenis de simplu, după Tashkent 2008 şi Istanbul 2021.</p>
<p>Și cum momentul retragerii din circuitul profesionist de tenis se apropie tot mai mult de Sorana Cîrstea, triumful de la Cleveland e cu atât mai important.</p>
<p>Ea s-a impus la competiția premergătoare US Open 2025 fără să piardă vreun set, în condițiile în care a început încă din calificări.</p>
<p>„Mulțumesc echipei mele. Nu aveam așteptări de la acest turneu. Nu puteam cere un antrenor mai bun, am lucrat și în ultimii 5 ani, iar în ultimele 2 luni ne-am reconectat. Mulțumesc fizioterapeutului care merge tot timpul anului cu mine și că m-a ținut sănătoasă. Mi-a plăcut că am rămas cât mai mult posibil în acest oraș. Mulțumesc directorului turneului, staff-ului competiției, copiilor de mingi! Nu este ușor să ții o asemenea competiție printre cele mai bune. Le mulțumesc că m-au chemat să joc pentru a fi în formă! Mulțumesc publicului, a fost o excelentă atmosferă de la primul meci. Este o doamnă care m-a încurajat la fiecare dintre cele 7 meciuri”, a declarat Sorana Cîrstea, printre altele, după ce a pozat cu trofeul de la Cleveland.</p>

]]></description>
    </item>
  </channel>
</rss>
