<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mesajul misterios pe care Simona Halep l-a postat la ceas de seară: „Ți-au deschis ochii!”</title>
      <link>https://www.prosport.ro/diverse/mesajul-misterios-pe-care-simona-halep-l-a-postat-la-ceas-de-seara-ti-au-deschis-ochii-20310108</link>
      <description><![CDATA[<img src="https://www.prosport.ro//wp-content/uploads/2025/10/Mesajul-misterios-pe-care-Simona-Halep-l-a-postat-la-ceas-de-seara.jpg"/><br/><p>Simona Halep a postat un mesaj misterios pe rețelele de socializare prin care i-a pus pe gânduri pe fanii săi.</p>
<p>Dubla câștigătoare de Grand Slam s-a retras din tenisul profesionist în luna februarie a acestui an, iar ulterior a fost foarte activă atât pe rețelele de socializare, cât și în domeniul afacerilor.</p>
<h2><span>Mesajul misterios pe care Simona Halep l-a postat la ceas de seară: „Ți-au deschis ochii!”</span></h2>
<p>Acum, Simona Halep a postat un citat rostit de celebrul Denzel Washington, actor american care a scris istorie în domeniul cinematografiei. Fosta mare jucătoare de tenis îl admiră pe american și s-a regăsit perfect în citat, dorind să-l împărtășească cu următorii ei pe internet.</p>
<p>Simona Halep consideră că momentele complicate din carieră au ajutat-o să devină o persoană mai puternică și să se concentreze pe lucrurile frumoase, cele care contează cu adevărat.</p>
<p>Exact acesta este și mesajul citatului pe care Simo l-a distribuit pe Instagram, dovedind că este o persoană împlinită și fericită după retragerea din tenis.</p>
<p>„Să fii mereu recunoscător pentru lucrurile rele care ți s-au întâmplat în viață. Ele ți-au deschis ochii să vezi lucrurile bune la care nu ai fost atent înainte”, este citatul rostit de celebrul actor Denzel Washington pe care l-a postat Simona Halep pe rețelele de socializare.</p>
<p><img alt="" class="aligncenter size-large wp-image-20310115" decoding="async" fetchpriority="high" height="1400" sizes="(max-width: 875px) 100vw, 875px" src="https://www.prosport.ro//wp-content/uploads/2025/10/568189016_1324848035801175_6423674076722626285_n-875x1400.jpg" srcset="https://www.prosport.ro/wp-content/uploads/2025/10/568189016_1324848035801175_6423674076722626285_n-875x1400.jpg 875w, https://www.prosport.ro/wp-content/uploads/2025/10/568189016_1324848035801175_6423674076722626285_n-768x1229.jpg 768w, https://www.prosport.ro/wp-content/uploads/2025/10/568189016_1324848035801175_6423674076722626285_n-960x1536.jpg 960w, https://www.prosport.ro/wp-content/uploads/2025/10/568189016_1324848035801175_6423674076722626285_n.jpg 1080w" width="875"/></p>
<h2><span>Bosniacii au scris despre investiția de 600.000 de euro făcută de Simona Halep într-o vilă de lux</span></h2>
<p>Simona Halep s-a retras oficial din tenis în luna februarie a acestui an, după un meci pierdut la Transylvania Open.</p>
<p>După retragere, dubla câștigătoare de Grand Slam <span>s-a focusat pe domeniul afacerilor</span>, alegând să facă mai multe investiții.</p>
<p>De asemenea, după ce s-a retras din tenisul profesionist, Simona Halep și-a descoperit o nouă pasiune: golful. Fosta campioană a povestit că s-a îndrăgostit de acest sport în perioada în care a fost suspendată, deoarece îi aduce liniște și echilibru, lucruri pe care le căuta de mult timp.</p>
<p>Din dorința de a fi mai aproape de terenul unde joacă, Simona s-a mutat într-un cartier de lux de lângă București, aproape de un teren de golf. Vila de lux cumpărată aici a costat 600.000 de euro, iar presa din Bosnia nu a putut ignora acest subiect, dedicând un material amplu fostului număr 1 mondial.</p>
<p>„După ce a părăsit tenisul profesionist, și-a descoperit o nouă pasiune – golful. `Simo`, așa cum o numesc cu afecțiune fanii, a recunoscut că s-a îndrăgostit de acest sport în timp ce era suspendată și că îi oferă un sentiment de pace și echilibru pe care îl caută de ani de zile.</p>
<p>Din această cauză, s-a mutat la câțiva kilometri în afara Bucureștiului, într-un cartier luxos de lângă un teren de golf, unde și-a cumpărat o casă pe care a plătit aproximativ 600.000 de euro”, au scris jurnaliștii de la sportsport.ba.</p>

]]></description>
    </item>
    <item>
      <title>Românul care a făcut milioane de euro cu oligarhul Surkis vorbește despre drama ucrainenilor: „Mi-au murit prieteni”</title>
      <link>https://www.prosport.ro/diverse/romanul-care-a-facut-milioane-de-euro-cu-oligarhul-surkis-vorbeste-despre-drama-ucrainenilor-mi-au-murit-prieteni-20310014</link>
      <description><![CDATA[<img src="https://www.prosport.ro//wp-content/uploads/2025/10/Romanul-care-a-facut-milioane-de-euro-cu-oligarhul-Surkis-vorbeste-despre-drama-ucrainenilor-„Mi-au-murit-prieteni-e1761672606745.jpg"/><br/><p>Florin Cernat, fost fotbalist important, a vorbit pe larg despre drama pe care o trăiesc ucrainenii în războiul cu Federația Rusă.</p>
<p>Țara condusă de Vladimir Putin a lansat invazia asupra Ucrainei în februarie 2022, iar de atunci vecinii României au fost nevoiți să ducă un război de supraviețuire.</p>
<h2><span>Românul care a făcut milioane de euro cu oligarhul Surkis vorbește despre drama ucrainenilor: „Mi-au murit prieteni”</span></h2>
<p>Florin Cernat, fost jucător important al celor de la Dinamo Kiev, a vorbit despre drama trăită de ucraineni, care sunt atacați în continuare de țara vecină, Federația Rusă.</p>
<p>Fostul fotbalist a mărturisit că a pierdut inclusiv prieteni de-ai săi pe front, iar situația este una în continuare foarte dificilă, deși oamenii încearcă să-și facă activitățile de zi cu zi într-un mod normal.</p>
<p>„Acum e mai ok. Lumea merge la serviciu, dar când încep sirenele, intră în adăposturi, în case. Cunosc oameni care au pierit în război. Mi-au murit prieteni. Jucători, oameni din conducere… Nu mai știu exact, dar știu că erau în conducere când eram eu acolo.</p>
<p>Atunci, la început, te luau chiar dacă nu voiai. Unii s-au oferit voluntari, cum a fost și Aliyev. El singur s-a dus. Și-a luat arma… Am văzut poze cu el pe net cu arma în mână. Îmi venea să râd, că îl știam altfel.</p>
<p>Mai țin legătura cu oameni de acolo. Chiar în urmă cu câteva zile am vorbit cu Haschievici. M-a întrebat de un jucător din România, pe care ar vrea să îl ia acolo. I-am dat niște informații”, a declarat Florin Cernat, potrivit Fanatik.</p>
<h2><span>De ce nu l-au dat afară oligarhii Surkis pe românul Blănuță, acuzat că e pro-rus: „Dacă ar fi existat dovezi, îi reziliam contractul”</span></h2>
<p><span>Un oficial al clubului ucrainean a transmis</span> care e poziția clubului față de incidentele dintre fani și Vladislav Blănuță. Totul a pornit după ce ucrainenii l-au acuzat pe român că a distribuit materiale pro-ruse pe rețelele sociale. Chiar dacă Blănuță și-a cerut scuze și a spus că e de partea Ucrainei în acest conflict militar, fanii nu l-au iertat și la fiecare meci scandează că jucătorul e „diavolul”.</p>
<p>Directorul general al clubului, Dmitry Brif, a dezvăluit că nu s-a pus problema rezilierii contractului jucătorului deoarece nu au existat dovezi concrete că ar avea păreri pro-ruse, deși evoluează pentru un club ucrainean.</p>
<p>„Nu-i puteam face asta. Această opțiune nu a fost luată în considerare, pentru că era imposibilă din punct de vedere legal. Totuși, dacă ar fi existat dovezi că jucătorul susține o țară agresoare sau că are opinii anti-ucrainene, am fi găsit suficiente motive să-i reziliem contractul. Nu e cazul însă. (…)</p>
<p>La fel ca la orice transfer, am discutat și cu Blănuță la negocieri despre poziția lui. Atitudinea față de agresiunea Rusiei a fost unul dintre subiecte. Dacă am fi înțeles că existau măcar indicii de sprijin pentru această țară sau contra Ucrainei, n-am fi făcut transferul.”, a spus Brif pentru presa din Ucraina.</p>

]]></description>
    </item>
    <item>
      <title>Antrenorul e acuzat de elevele lui din echipa de judo de agresiune sexuală</title>
      <link>https://www.prosport.ro/diverse/antrenorul-e-acuzat-de-elevele-lui-din-echipa-de-judo-de-agresiune-sexuala-20310061</link>
      <description><![CDATA[<img src="https://www.prosport.ro//wp-content/uploads/2025/10/Antrenorul-e-acuzat-de-elevele-lui-din-echipa-de-judo-de-agresiune-sexuala-e1761680433564.jpg"/><br/><p>Un celebru antrenor de judo are mari probleme cu legea după ce mai multe fete l-au acuzat de agresiune sexuală.</p>
<p>Totul a ieșit la iveală după ce o fostă elevă și-a făcut curaj și a depus o plângere la poliție pe numele antrenorului, după care mai multe fete au luat aceeași decizie.</p>
<h2><span>Antrenorul e acuzat de elevele lui din echipa de judo de agresiune sexuală</span></h2>
<p>Marjan Fabjan, în vârstă de 67 de ani, cunoscut antrenor sloven de judo și fost campion al Iugoslaviei, se află în centrul unor acuzații grave. Potrivit presei slovene, pe numele său a fost depus un rechizitoriu pentru infracțiunile de încălcare a integrității sexuale și abuz de funcție.</p>
<p>Fabjan, considerat unul dintre cei mai importanți antrenori din istoria sportului sloven, a declarat pentru publicația „Dnevnik” că nu a fost informat oficial despre procesul penal, însă a confirmat că a fost audiat de poliție în cadrul anchetei. Conform aceleiași surse, el este acuzat că ar fi abuzat șase fete care se antrenau la clubul său.</p>
<p>Una dintre aceste fete a fost prima care l-a reclamat pe Fabjan la poliție, povestind situații neplăcute și susținând că antrenorul s-a folosit de poziția sa. Ea a declarat că acesta a invitat-o în camera lui, a atins-o într-un mod nepotrivit și i-a cerut să păstreze tăcerea. După plângerea ei, mai multe sportive au ieșit în față cu acuzații similare.</p>
<p>Fabjan a negat toate acuzațiile, afirmând că nu a avut niciodată o relație nepotrivită cu vreuna dintre elevele sale. Ancheta penală a fost înaintată Parchetului Districtual din Celje, care urmează să decidă asupra următorilor pași.</p>
<p>Dacă acuzațiile vor fi confirmate, Fabjan riscă o pedeapsă de până la opt ani de închisoare, conform legislației slovene privind încălcarea integrității sexuale prin abuz de funcție.</p>

]]></description>
    </item>
    <item>
      <title>Miliardarul de 95 de ani a rupt tăcerea despre cum e viața de tată al fiilor de 70 de ani și, respectiv, de 5 ani pe care îi are</title>
      <link>https://www.prosport.ro/diverse/miliardarul-de-95-de-ani-a-rupt-tacerea-despre-cum-e-viata-de-tata-al-fiilor-de-70-de-ani-si-respectiv-de-5-ani-pe-care-ii-are-20309917</link>
      <description><![CDATA[<img src="https://www.prosport.ro//wp-content/uploads/2025/10/Miliardarul-de-95-de-ani-a-rupt-tacerea-despre-cum-e-viata-de-tata-al-fiilor-de-70-de-ani-si-respectiv-de-5-ani-pe-care-ii-are-e1761661527730.jpg"/><br/><p>Bernie Ecclestone, miliardarul de 95 de ani, a vorbit despre cum e să fii tată la 95 de ani pentru copilul său de 5 ani.</p>
<p>Retras din lumina reflectoarelor de mai multă vreme, fostul șef al Formulei 1 a oferit un interviu pentru Bild despre ceea ce înseamnă actuala sa viață.</p>
<h2><span>Miliardarul de 95 de ani a rupt tăcerea despre cum e viața de tată al fiilor de 70 de ani și, respectiv, de 5 ani pe care îi are</span></h2>
<p>Bernie Ecclestone, fostul șef al Formulei 1, a vorbit despre viața sa de familie, prietenii săi și despre cum își petrece acum timpul, la vârsta de 95 de ani.</p>
<p>El își sărbătorește aniversarea în liniște, în satul elvețian Gstaad, alături de soția sa, Fabiana, care are 49 de ani, și fiul lor de 5 ani, Ace. Cei trei locuiesc fie în Elveția, fie în Brazilia și se concentrează pe o viață de familie echilibrată.</p>
<p>Într-un interviu acordat publicației germane Bild, Ecclestone și soția sa au povestit că au reguli clare pentru creșterea copilului: fără ecrane în timpul săptămânii, teme făcute la timp și discuții zilnice la cină. Fabiana a spus că lucrează în echipă cu soțul ei. Miliardarul este mai răbdător, iar ea este mai strictă.</p>
<p>Viața actuală a lui Ecclestone este mult mai liniștită decât în trecut, când a condus Formula 1 și a transformat-o într-o afacere de miliarde. Deși nu mai are același rol, el încă urmărește fiecare cursă și spune că nu banii l-au motivat niciodată, ci ideile și dorința de a avea control.</p>
<p>„Ace e un copil minunat. E deștept, curios să afle ât mai multe lucruri”, a spus Ecclestone despre copilul său de 5 ani, potrivit The Daily Mail.</p>
<p>Bernie Ecclestone are 4 copii: Deborah, în vârstă de 70 de ani, Tamara, 41 de ani, Petra, 36 de ani, și Ace, în vârstă de 5 ani.</p>
<h2><span>Cum l-a numit miliardarul Bernie Ecclestone pe magnatul Ion Țiriac: „E minunat ce face pentru România”</span></h2>
<p>Bernie Ecclestone, fostul șef din Formula 1, <span>are numai cuvinte de laudă la adresa magnatului Ion Țiriac</span>.</p>
<p>Bun prieten cu miliardarul român, fostul boss din Marele Circ este de părere că Țiriac face cinste României.</p>
<p>Bernie Ecclestone, fostul șef din Formula 1, are numai cuvinte frumoase la adresa magnatului Ion Țiriac.</p>
<p>Prieten de nădejde cu miliardarul român, fostul boss din Marele Circ este de părere că Țiriac este un om deosebit și care face cinste României, prin toate proiectele pe care le dezvăltă în țara sa natală.</p>
<p>„Un om deosebit, un bun prieten. E minunat ce face pentru țara lui”, a declarat Bernie Ecclestone pentru as.ro.</p>

]]></description>
    </item>
    <item>
      <title>Noua moșie a lui Lamine Yamal de 14.000.000 de euro: sală de petreceri, teren de fotbal și foști proprietari celebri</title>
      <link>https://www.prosport.ro/diverse/noua-mosie-a-lui-lamine-yamal-de-14-000-000-de-euro-sala-de-petreceri-teren-de-fotbal-si-fosti-proprietari-celebri-20309855</link>
      <description><![CDATA[<img src="https://www.prosport.ro//wp-content/uploads/2025/10/Noua-mosie-a-lui-Lamine-Yamal-de-14.000.000-de-euro-sala-de-petreceri-teren-de-fotbal-si-fosti-proprietari-celebri-1400x785.jpg"/><br/><p>Lamine Yamal (18 ani), noul star de la FC Barcelona, și-a cumpărat o locuință impresionantă, în valoare de 14.000.000 de euro. Noul conac al spaniolului are dotări de-a dreptul impresionante, pe care fotbalistul vrea să le îmbunătățească.</p>
<p>Moșia de lux este aceeași în care au locuit cântăreața Shakira și Gerard Pique, fostul fotbalist de pe Camp Nou, pe vremea când formau un cuplu.</p>
<h2><span>Lamine Yamal a cumpărat, cu 14.000.000 de euro, moșia care le-a aparținut lui Gerard Pique și Shakira</span></h2>
<p>Lamine Yamal a semnat, luni, actele pentru noua casă – o adevărată bijuterie. Moșia este în Ciutat Diagonal, o zonă rezidențială de primă mână din Esplugues de Llobregat (Barcelona). Conacul era nelocuit de când Pique și Shakira s-au despărțit, iar cântăreața s-a mutat la Miami. Cei doi au locuit aici mai mult de un deceniu.</p>
<p>Moșia are, practic, două case. Una dintre ele se întinde pe 869 metri pătrați, iar cea de-a doua pe o suprafață de 371 metri pătrați.</p>
<p>Tranzacția de luni a fost făcută prin intermediul agenției Meraki Capital, specializată în proprietăți de lux. Artista din Columia nu a participat, efectiv, la semnarea actelor, deoarece i-a împuternicit pe reprezentanții săi să se ocupe de toate formalitățile. Acesta a fost ultimul bun comun al fostului cuplu.</p>
<h2><span>Dotări impresionante la moșia lui Lamine Yamal</span></h2>
<p>Lamine Yamal se va muta la noua adresă împreună <span>cu iubita sa, Nicki Nicole</span>. Cei doi vor locui în casa cea mare, pe când cea mică este rezervată pentru prietena și vărul fetei.</p>
<p>Noua locuință a fotbalistului de la FC Barcelona s-a numărat printre cele mai râvnite proprietăți aflate la vânzare, grație intimității, a securității sporite și a proximității față de drumul principal de acces.</p>
<p>Concepută de arhitectul Mireia Admetller în 2012, casa în care va locui internaționalul spaniol face parte dintr-un complex de trei conace interconectate, ridicate pe o suprafață de 4.000 de metri pătrați.</p>
<p>Moșia dispune, printre multe altele, de o arhitectură minimalistă, ferestre de dimensiuni mari, șase dormitoare, piscină de interior și de exterior și de un studio de înregistrări pe care îl folosea Shakira.</p>
<p>Lamine Yamal nu este mulțumit cu atât, astfel că deja a „comandat” ca pe suprafața moșiei să se ridice, în cel mai scurt timp, un teren de fotbal, o sală de forță, o cameră pentru fizioterapie și un teren de paddle. De asemenea, tânărul fotbalist își va instala și un sistem de securitate avansat.</p>
<p>Lamine Yamal și-a propus să transforme moșia în una practică, dar care să poată găzdui în orice moment reuniuni de familie sau de prieteni.</p>

]]></description>
    </item>
  </channel>
</rss>
