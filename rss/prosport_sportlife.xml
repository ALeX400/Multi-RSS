<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fosta logodnică a lui Chivu a numit „o aroganță” căsătoria cu Ion Țiriac jr, de care a divorțat după 3 luni. Cum a reacționat Țiriac senior: „Şi-o fi dat seama”</title>
      <link>https://www.prosport.ro/diverse/fosta-logodnica-a-lui-chivu-a-numit-o-aroganta-casatoria-cu-ion-tiriac-jr-de-care-a-divortat-dupa-3-luni-cum-a-reactionat-tiriac-senior-si-o-fi-dat-seama-20162857</link>
      <description><![CDATA[<img src="https://www.prosport.ro/wp-content/uploads/2025/05/Fosta-logodnica-a-lui-Chivu-a-numit-„o-aroganta-casatoria-cu-Ion-Tiriac-jr-de-care-a-divortat-dupa-3-luni.-Cum-a-reactionat-Tiriac-senior-„Si-o-fi-dat-seama.jpg"/><br/><p>Fosta logodnică a lui Cristi Chivu a vorbit despre căsătoria surprinzătoare cu Ion Țiriac jr., de care a divorțat după doar trei luni.</p>
<p>Maria Marinescu a fost logodită cu actualul antrenor de la Parma în 2004, dar relația lor s-a încheiat după doar câteva luni. La fel s-a întâmplat și în cazul mariajului cu fiul lui Ion Țiriac. Nepoata vitregă a lui Ion Iliescu a precizat că miliardarul și-ar fi dat seama că fiul său nu va rămâne prea mult timp însurat la acea vreme.</p>
<h2><span>Căsătoria dintre Maria Marinescu și Ion Țiriac jr., considerată drept „o aroganță” </span></h2>
<p>La aproximativ trei ani de la despărțirea de Cristi Chivu, Maria Marinescu s-a căsătorit cu <span>Ion Țiriac jr.</span> La 18 ani de la acea decizie care a surprins pe toată lumea, nepoata vitregă a lui Ion Iliescu recunoaște că a fost „o aroganță”.</p>
<blockquote><p>„(n.r. A fost căsătoria cu Țiriac jr. o glumă bună? Nu a fost o glumă, a fost mai mult o aroganță. Eu întotdeauna am avut un talent să-mi atrag ură și invidie, dar nu m-a interesat.Multe prietene mi-au spus că mă invidiază că am făcut ce am vrut și aia este, pentru că avem o viață și nu m-a interesat ce ar putea zice lumea.</p>
<p> </p>
<p>Pentru mine, relațiile mele au fost Bobi, Cristi, Tudor, Frank și Alin, iar în rest le consider mai nimic. Niște relații de trecere de la una la alta. A fost o conjunctură, eram într-o gașcă, efectiv nu pot să spun ce a fost, dar ne-am distrat”, a precizat  Maria Marinescu la <span>emisiunea Denisei Rifai.</span></p></blockquote>
<h2><span>Toată lumea simțea că nu va ține prea mult mariajul dintre Maria și Ion Țiriac jr.</span></h2>
<p>Maria Marinescu a vorbit deschis despre decizia luată în urmă cu 18 ani. Ea îl cunoștea pe tatăl bărbatului cu care s-a însurat de mulți ani și Ion Țiriac nu a fost prea impresionat de relația fiului său cu nepoata vitregă a fostului președinte al României.</p>
<blockquote><p>„(n.r. Ion Țiriac s-a distrat?) A fost OK. Eu, știindu-l de la 10 ani, și-o fi dat seama că nu o să dureze foarte mult. Asta știam și eu, și Ion, dar, dacă așa fost atunci să fie, așa am simțit să facem”, a mai spus Maria Marinescu.</p></blockquote>
<p>A doua căsătorie a Mariei Marinescu a fost cu Franck Colin. Cei doi au divorțat după șase ani, în vara anului 2015. Împreună au un băiețel. Maria Marinescu și-a refăcut viața alături de Alin Petrache, președintele Federației Române de Rugby. Cei doi s-au căsătorit în 2016, la trei ani de la divorțul lui Alin Petrache. Din prima căsnicie acesta are și trei fetițe.</p>
<p>Fiul lui Ion Țiriac trăiește o frumoasă poveste de dragoste cu Sorana Cîrstea, <span>cea mai în formă jucătoare română</span> de tenis din acest moment.</p>

]]></description>
    </item>
    <item>
      <title>Ce moştenire a lăsat Cristina Neagu: „Astea vor rămâne”</title>
      <link>https://www.prosport.ro/alte-sporturi/handbal/ce-mostenire-a-lasat-cristina-neagu-astea-vor-ramane-20162724</link>
      <description><![CDATA[<img src="https://www.prosport.ro/wp-content/uploads/2025/05/Ce-mostenire-a-lasat-Cristina-Neagu-„Astea-vor-ramane22-1400x933.jpg"/><br/><p>Luni, 5 mai 2025, în cadrul unei conferințe de presă, Cristina Neagu (26 de ani) a vorbit despre moștenirea pe care a lăsat-o handbalului românesc.</p>
<p>Neagu se va retrage oficial la finalul sezonului actual și spune că nu trofeele, nici golurile și nici recordurile bifate nu sunt cele mai de preț detalii care vor rămâne în urma ei.</p>
<h2><span>Ce lasă Cristina Neagu în urmă, după 25 de ani petrecuți în handbalul românesc</span></h2>
<p><span>Copleșită de emoții, Cristina Neagu a luat parte, luni, la o conferință de presă specială și a anunțat un eveniment grandios care va fi organizat</span>, la data de 8 iunie, pentru a celebra retragerea ei din handbalul profesionist.</p>
<p>De asemenea, <span>Cristina Neagu a dezvăluit că nu a primit nicio ofertă</span> de a continua în sportul care a consacrat-o, însă nu pentru că nu a fost dorită, ci pentru că toată lumea știa deja că are alte planuri pentru perioada imediat următoare.</p>
<p>Întrebată fiind despre moștenirea pe care o lasă handbalului românesc, Cristina Neagu a spus că nu trofeele, golurile și recordurile sunt cele mai importante, ci ambiția, determinarea și pasiunea pe care le-a arătat de fiecare dată când a pătruns pe terenul de joc:</p>
<blockquote><p>(n.r. – Va rămâne spiritul Cristinei Neagu pentru infinit în handbalul românesc?) Mi-ar plăcea să cred că da. Mi-ar plăcea să cred că am lăsat o moștenire în handbal și dacă unii copii iau mingea de handbal și vor să fie Cristina Neagu, înseamnă că am făcut ceva bine. Și mai presus de atât, determinarea, ambiția, pasiunea, pe care le-am arătat pe teren dincolo de meciuri, goluri și alte recorduri, cred că astea vor rămâne…”, a declarat Cristina Neagu, în cadrul unei conferințe de presă.</p></blockquote>
<h2><span>Handbalul a însemnat aproape tot pentru Cristina Neagu</span></h2>
<p>Cristina Neagu a spus că handbalul a reprezentat pentru ea mai mult decât un sport. „A fost ca o școală a vieții”, a transmis eroina celor de la CSM București, care din cei 36 de ani pe care îi are, peste 25 i-a petrecut pe terenul de antrenament:</p>
<blockquote><p>Pot spune că handbalul a fost ca o școală a vieții pentru mine. Practic, tot ceea ce sunt astăzi sunt datorită handbalului. Sigur, cu educația pe care am primit-o acasă în primii ani și așa mai departe. Dar nu știu, determinarea, dedicarea, munca, perseverența, sacrificiile, m-am autoeducat cumva prin handbal. Și cel mai important lucru care mi-as dori să rămână e faptul că am putut inspira și alți oameni, da? Și nu doar tineri/tinere să facă sport. Am întâlnit atâția oameni care au venit la mine și mi-au spus: „M-ai inspirat și pe mine și, deși nu fac sport, sunt un om mai bun în viața mea acum”. Sau: „Îmi fac jobul mai bine”. Și sincer, lucrul ăsta pentru mine e cel mai important, mai presus de orice am reușit eu în handbal”, a completat Neagu.</p></blockquote>
<p>Cât despre sfatul pe care l-ar da pentru puștii ce vor să îi urmeze cariera, Cristina Neagu e punctat:</p>
<blockquote><p>Cel mai bun sfat pe care l-am primit a fost „Să ai grijă de tine!”. Și nu l-am urmat, având în vedere câte probleme medicale am avut și de câte ori mi-am dus corpul la extrem și practic m-am accidentat din motivul ăsta… Deci nu am urmat sfatul ăsta. Ce sfat aș da eu? Să crezi în visul tău cu adevărat. Pentru că atunci când crezi cu adevărat, eu sunt de părere că aproape nimic nu e imposibil. Atunci când îți setezi ceva, trebuie să fii conștient că trebuie să faci și anumite sacrificii, da? Vor fi mulți care vor veni să îți spună că nu poți, că nu ești suficient de înalt, puternic și așa mai departe. Dar dacă tu crezi cu adevărat în tine, poți să îți îndeplinești visul”, a adăugat Neagu.</p></blockquote>

]]></description>
    </item>
    <item>
      <title>Cristina Neagu, copleşită de emoții, a anunțat un eveniment grandios de retragere: „Închei cel mai important capitol al vieții mele. Vreau să fie o sărbătoare”</title>
      <link>https://www.prosport.ro/alte-sporturi/handbal/cristina-neagu-coplesita-de-emotii-a-anuntat-un-eveniment-grandios-de-retragere-inchei-cel-mai-important-capitol-al-vietii-mele-vreau-sa-fie-o-sarbatoare-20162684</link>
      <description><![CDATA[<img src="https://www.prosport.ro/wp-content/uploads/2025/05/Cristina-Neagu-coplesita-de-emotii-a-anuntat-un-eveniment-grandios-de-retragere-„Inchei-cel-mai-important-capitol-al-vietii-mele.-Vreau-sa-fie-o-sarbatoare22-1400x934.jpeg"/><br/><p>Luni, 5 mai 2025, în cadrul unei conferințe de presă, Cristina Neagu (36 de ani) s-a afișat copleșită de emoții în fața reporterilor și a vorbit despre evenimentul grandios care va fi organizat în cinstea retragerii ei din handbalul profesionist.</p>
<p>Este vorba despre „Gala Neagu”, care va consta, printre altele, într-un meci demonstrativ. Printre cele care vor lua parte la joc se numără, evident, eroina CSM București și colegele ei de pe parcursul întregii cariere.</p>
<h2><span>Cristina Neagu, declarații emoționante în pragul retragerii. Ce a spus despre meciul de pe 8 iunie, care va consemna ieșirea ei din handbalul profesionist</span></h2>
<p>La finalul sezonului competițional 2024 – 2025, pe care îl bifează din postura de jucătoare a CSM Bucureșeti, <span>Cristina Neagu va spune adio unei cariere</span> lungi de aproape 3 decenii în handbalul românesc.</p>
<p>Cea mai titrată handbalistă din țara noastră își va lua rămas-bun de la toți fanii ei prin intermediul unui eveniment grandios, care va fi organizat la data de 8 iunie.</p>
<p>Este vorba despre „Gala Neagu”, care va consta, printre altele, într-un meci demonstrativ cu totul și cu totul special. În cadrul unei conferințe de presă la care a luat parte luni, 5 iunie 2025, legenda CSM-ului a spus că de la partida menționată mai sus nu vor lipsi nici colegele ei de la început de carieră, nici cele cu care a jucat în ultimii ani. De asemenea, vor fi invitate inclusiv sportive din străinătate, cu care Neagu a împărțit terenul de-a lungul ultimilor peste 25 de ani.</p>
<blockquote><p>Am crezut că nu o să am emoții, dar uite că am. Vreau să mă întorc puțin la începuturile mele în handbal, când aveam 18 ani, și jucătoarele de 30 de ani îmi spuneau că sunt enervant de tânără. Și râdeam, le spuneam cât de mult mai am eu de jucat și ce carieră o să am eu în față… Și ele îmi spuneau: „Da, dar fii atentă, că de la 20 la 30 o să treacă repede timpul. De la 30 la 40 o să treacă și mai repede”. Și nu știu dacă a trecut repede sau nu, spun eu că a trecut cu folos pentru mine și uite că am ajuns în fața încheierii celui mai important capitol din viața mea. După 25 de ani cu mingea în mână, după atâtea mii și mii de ore de antrenament, după sute, mii de meciuri, a venit timpul să spun și eu stop. Dar pe 8 iunie nu vreau să fie neapărat o despărțire, un adio, din contră. Vreau să fie o sărbătoare, să mă bucur împreună cu fostele mele colege, să sărbătorim alături de fani. O să fie o zi specială, care cu siguranță îmi va rămâne în suflet pentru totdeauna. Sincer, nu știu cum o să mă simt în momentul ăla. Mă tot gândesc la asta, dar probabil că în ziua respectivă o să fiu copleșită de emoții. Încerc să mă concentrez în continuare pe ce mai am de făcut, mai am 4 meciuri oficiale de jucat. Iar pe 8 iunie, așa cum am spus, ne dorim să fie o sărbătoare a handbalului, să ne bucurăm împreună cu fanii și sigur că vă așteptăm și pe voi acolo”, a declarat Cristina Neagu, în cadrul unei conferințe de presă.</p></blockquote>
<h2><span>Ce urmează pentru Cristina Neagu începând cu data de 9 iunie 2025</span></h2>
<p>Întrebată dacă are vreun plan pus la punct pentru perioada de după retragere, <span>Cristina Neagu a transmis</span> că mai întâi de toate vrea să se odihnească:</p>
<blockquote><p>Hai să încep cu finalul. Nu m-am gândit neapărat, urmează o pauză binemeritată, nu știu cât de lungă. Așa cum am spus în diverse rânduri, nu văd pentru mine o carieră în sport în momentul de față, o continuare în sport. Dar poate după o pauză, când o să mă mai liniștesc puțin, o să mă refac și o să revin cu energie nouă, o să mă răzgândesc”, a completat Neagu.</p></blockquote>
<p>Cât despre jucătoarele care vor lua parte la meciul demonstrativ de la „Gala Neagu”, Cristina a precizat:</p>
<blockquote><p>Legat de jucătoare, nu aș vrea să dezvălui nume. O să facem lucrul ăsta în perioada următoare. Pot doar să spun că vreau să închid un ciclu al carierei mele cu foste colege, cu care am început să joc și cu care am jucat în ultima perioadă a carierei mele. Sunt jucătoare legendare al României, dar și din străinătate, spun eu. Cred că o să fie o mare bucurie pentru fani și cu siguranță că va fi un spectacol total”, a spus Neagu.</p></blockquote>
<p>Printre altele, Cristina Neagu a cucerit de patru ori „Balonul de Aur” la nivelul handbalului feminin.</p>

]]></description>
    </item>
    <item>
      <title>Oscar Piastri, victorie uriașă în Marele Premiu de la Miami</title>
      <link>https://www.prosport.ro/formula-1/oscar-piastri-victorie-uriasa-in-marele-premiu-de-la-miami-20162585</link>
      <description><![CDATA[<img src="https://www.prosport.ro/wp-content/uploads/2025/05/Oscar-Piastri-victorie-uriasa-in-Marele-Premiu-de-la-Miami-1400x933.jpg"/><br/><p>Oscar Piastri (24 de ani), pilot australian al celor de la McLaren, și-a spulberat rivalii de la Mercedes, Red Bull și Ferrari și a obținut o victorie uriașă în Marele Premiu din Formula 1 de la Miami.</p>
<p>Imediat în spatele lui Piastri, linia de finish de pe circuitul din Florida a fost trecută de britanicul Lando Norris (25), celălalt pilot McLaren.</p>
<h2><span>Oscar Piastri a bifat a 4-a victorie a sezonului din Formula 1, după ce s-a impus în Marele Premiu de la Miami</span></h2>
<p>Oscar Piastri este pilotul momentului în Formula 1, după ce din primele 6 curse ale sezonului, australianul a izbutit să câștige 4.</p>
<p>Pe 23 martie, <span>Oscar Piastri a câştigat Marele Premiu de Formula 1 din China</span>, după care, pe 13 aprilie, același <span>Oscar Piastri s-a impus și la Marele Premiu al Bahrainului</span>. A urmat apoi o victorie cu stil a lui <span>Oscar Piastri în Marele Premiu al Arabiei Saudite</span>, iar în weekendul proaspăt încheiat, australianul a triumfat și la Marele Premiu de la Miami.</p>
<p>Trebuie precizat că Piastri a luat startul în Florida de pe locul 4, în pole-position fiind Max Verstappen, de la Red Bull. Iar din spatele acestuia din urmă au plecat Lando Norris (McLaren) și Kimi Antoneli (Mercedes).</p>
<p>Cu toate acestea, Oscar Piastri a reușit o cursă de senzație, iar la capătul celor 57 de tururi a terminat primul, cu un timp de 1:28:51.587. Imediat în spatele său s-a aflat colegul Lando Norris, la puțin peste 4 secunde distanță. În schimb, rivalii de la Mercedes, Red Bull și Ferrari au fost lăsați mult în spate.</p>
<p>George Russell, de la Mercedes, a completat podiumul de la Marele Premiu de la Miami, însă a trecut linia de finish la peste 37 de secunde distanță de Oscar Piastri.</p>
<p>Mai jos TOP 10 piloți de la Marele Premiu de la Miami:</p>
<ol>
<li>Oscar Piastri (McLaren)</li>
<li>Lando Norris (McLaren)</li>
<li>George Russell (Mercedes)</li>
<li>Max Verstappen (Red Bull)</li>
<li>Alexander Albon (Williams)</li>
<li>Kimi Antonelli (Mercedes)</li>
<li>Charles Leclerc (Ferrari)</li>
<li>Lewis Hamilton (Ferrari)</li>
<li>Carlos Sainz (Williams)</li>
<li>Yuki Tsunoda (Red Bull)</li>
</ol>
<blockquote><p>Am câştigat cursa pe care mi-o doream foarte mult – ieri a fost dificil, calificările au fost unele dintre cele mai dificile sesiuni ale anului, aşa că să ies victorios este un rezultat extraordinar. Am fost suficient de atent să-l evit pe Max în virajul 1 şi, de atunci, am ştiut că am un avantaj bun în ceea ce priveşte ritmul. Maşina a fost incredibilă astăzi. Am avut ceva probleme în etapa dificilă, aşa că mai sunt câteva lucruri de îmbunătăţit. Trebuie să continui să învăţ, dar sunt foarte fericit că plec din Miami în frunte”, a declarat Oscar Piastri, printre altele, după triumful de la Miami.</p></blockquote>
<blockquote class="twitter-tweet" data-media-max-width="560">
<p dir="ltr" lang="en">Oscar’s on a roll! 😮‍💨👊#F1 #MiamiGP pic.twitter.com/pxKeCqaF2Z</p>
<p>— Formula 1 (@F1) May 4, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Clasamentele din Formula 1 și ce urmează</span></h2>
<p>Oscar Piastri continuă să conducă clasamentul piloților din Formula 1, fiind urmat de colegul Lando Norris.</p>
<p>Mai jos TOP 10 din clasamentul piloților:</p>
<ol>
<li>Oscar Piastri (McLaren) – 131P</li>
<li>Lando Norris (McLaren) – 115P</li>
<li>Max Verstappen (Red Bull) – 99P</li>
<li>George Russell (Mercedes) – 93P</li>
<li>Charles Leclerc (Ferrari) – 53P</li>
<li>Kimi Antonelli (Mercedes) – 48P</li>
<li>Lewis Hamilton (Ferrari) – 41P</li>
<li>Alexander Albon (Williams) – 30P</li>
<li>Esteban Ocon (Haas) – 14P</li>
<li>Lance Stroll (Aston Martin) – 14P</li>
</ol>
<p>În ceea ce privește clasamentul echipelor, McLaren s-a desprins deja puternic față de rivale. Mai jos TOP 4:</p>
<ol>
<li>McLaren – 246P</li>
<li>Mercedes – 141P</li>
<li>Red Bull – 105P</li>
<li>Ferrari – 94P</li>
</ol>
<p>Următoarea cursă din calendarul de Formula 1 este programată în weekendul 16-18 mai și este reprezentată de Marele Premiu al provinciei Emilia Romagna.</p>
<p>Calificările vor avea loc pe 17 mai, de la ora României 17:00, în timp ce marea cursă de pe circuitul de la Imola e programată duminică, 18 mai, de la ora României 16:00.</p>

]]></description>
    </item>
    <item>
      <title>Gigi Becali, reacție explozivă după ce George Simion a intrat în turul 2 la alegerile prezidențiale: „Cu un ochi plâng!”</title>
      <link>https://www.prosport.ro/diverse/gigi-becali-reactie-exploziva-dupa-ce-george-simion-a-intrat-in-turul-2-la-alegerile-prezidentiale-cu-un-ochi-plang-20162521</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-reactie-exploziva-dupa-ce-George-Simion-a-intrat-in-turul-2-la-alegerile-prezidentiale-„Cu-un-ochi-plang.webp"/><br/><p>Duminică, 4 mai 2025, după ce s-a încheiat primul tur al alegerilor prezidențiale din România și George Simion (38 de ani) s-a calificat în turul 2 din postura de învingător, Gigi Becali (66) a fost contactat pentru a-i fi luată o reacție.</p>
<p>Patronul clubului de fotbal FCSB a fost un prieten și un susținător al politicianului menționat, însă în ultimele luni, relația dintre ei s-a degradat.</p>
<h2><span>Cum a comentat Gigi Becali triumful lui George Simion. Politicianul s-a calificat în turul 2 la alegerile prezidențiale cu peste 40% din voturile românilor</span></h2>
<p>Duminică, la ora 21:00, urnele s-au închis pe teritoriul României și turul 1 al alegerilor prezidențiale a fost oficial finalizat.</p>
<p>Încă din primele estimări a fost aproape clar între cine se va da lupta din turul 2, iar luni dimineață, 5 mai, au venit și rezultatele oficiale. Pe 18 mai, românii vor trebui să aleagă între George Simion și Nicușor Dan.</p>
<p>Trebuie precizat că <span>George Simion, pe care Dumitru Dragomir, fost șef al LPF, a mizat că va câștiga detașat turul 1</span>, a obținut nu mai puțin de 40.94% din voturile românilor la alegerile din weekendul proaspăt încheiat. Acest detaliu se traduce în 3.862.404 voturi, în timp ce contracandidatul său din turul 2, Nicușor Dan a beneficiat de 1.979.711 voturi, ceea ce a reprezentat 20.99% din intențiile românilor.</p>
<p>Imediat după ce s-a aflat de faptul că <span>George Simion a câștigat detașat turul 1, Gigi Becali, fost prieten al politicianului</span>, a fost contactat pentru a-i fi luată o reacție.</p>
<p>Patronul FCSB nu a uitat de prietenia pe care a avut-o cu Georgie Simion și a spus că cu un ochi râde. Însă, cu celălalt plânge, deoarece nu este de acord cu felul în care politicianul și-a făcut campanie în ultimele zile:</p>
<blockquote><p>Cu un ochi râd, cu unul plâng. Că a fost prietenul meu, și am fost alături de el, că am participat și eu la succesul său, chiar dacă nu mi se datorează mie, iar, pe de altă parte, nu-mi convine… Adică nu sunt de acord cu acest mesaj, cum adică acum l-a votat pe Georgescu. Eu nu înțeleg asta. Adică ești bărbat, tu candidezi să fii președintele României, dar tu l-ai votat pe Georgescu. Adică mai tare e Georgescu ca tine ca bărbat, tu care ai 30 de ani? Bărbăția, demnitatea, toate au un rol. El nu mai poate ieși din asta acum. Eu știu sigur că el acum îl interesează de Georgescu cât te interesează pe tine dacă plouă la Cluj acum”, a declarat Gigi Becali, într-o intervenție telefonică la emisiunea <span>„Dan Diaconescu Direct” de pe canalul de Youtube Cancan</span>.</p></blockquote>
<h2><span>„Se duce țara de râpă”</span></h2>
<p>În continuare, Gigi Becali a lansat și un avertisment public, pornind de la opinie care îi aparține:</p>
<blockquote><p>Problema e că dacă o să fie președinte o să-i fie teamă și o să o țină cu tâmpeniile alea, să facem referendum, să-l aducem pe Georgescu… Și se duce țara de râpă. Noi avem nevoie de liniște, nu de Georgescu. Aceste lucruri nu le pot accepta, și nici nu le voi accepta. E vorba de demnitate, de demnitatea lui. Gigi spune că s-au împăcat, că nu sunt supărați… eu nu am nicio treabă cu el… si dacă o să fie președinte, dar dacă o ține aiureală, să-l aduc pe Georgescu, Lasă-ne mă cu Georgescu. Noi avem nevoie ca țara să meargă înainte. Ori ești președinte, ori vrei Georgescu. Ia-l pe Georgescu acasă atunci”, a completat patronul clubului de fotbal FCSB, conform aceleiași surse.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/sGJ3Jok7lKc?si=l1bJIA-ZsVkyz132&amp;start=8629" title="YouTube video player" width="560"></iframe></p>

]]></description>
    </item>
  </channel>
</rss>
