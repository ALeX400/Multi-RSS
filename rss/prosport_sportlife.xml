<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Neymar a dat 1,3 milioane de euro pe mașina lui Batman! Motivul pentru care nu o poate conduce</title>
      <link>https://www.prosport.ro/diverse/neymar-a-dat-13-milioane-de-euro-pe-masina-lui-batman-motivul-pentru-care-nu-o-poate-conduce-20224681</link>
      <description><![CDATA[<img src="https://www.prosport.ro/wp-content/uploads/2025/07/Neymar-a-dat-13-milioane-de-euro-pe-masina-lui-Batman-Motivul-pentru-care-nu-o-poate-conduce.jpg"/><br/><p>Batman e supereroul preferat al lui Neymar, iar starul brazilian a cheltuit 1.3 milioane de euro pe Batmobilul pe care nu îl poate conduce.</p>
<p>Fostul fotbalist de la Barcelona și PSG a pus mâna pe una din replicile existente ale Batmobilului Tumbler. Noua mașină din colecția brazilianului este foarte posibil să fie una din cele zece mașini comandate de Warner Bross pentru a celebra 85 de ani de la apariția supereroului îndrăgit în întreaga lume. Batmobilul lui Neymar e dotat cu aruncătoare de flăcări, așa că nu poate fi omologat pentru circulația pe drumurile publice.</p>
<h2><span>Neymar și-a dus pasiunea pentru seria Batman la un alt nivel: și-a achiziționat propriul Batmobil</span></h2>
<p>E cunoscut faptul că <span>starul celor de la Santos</span> e un mare fan al seriei Batman. Neymar a fost prezent și la premiera filmului The Batman în 2022 și a apărut de mai multe ori costumat sau purtând haine cu tematică a supereroului din filmele celor de la Warner Bros. Pasiunea pentru celebra serie de filme a fost dusă la extrem de fotbalistul brazilian, care a decis să cheltuie 1.3 milioane de euro pe o replică a celebrului Batman folosit de Christian Bale în Batman Begins (2005), The Dark Knight (2008) și The Dark Knight Rises (2012).</p>
<p>În ultimii ani, fostul star de la Barcelona și PSG a fost surprins la bordul unor bolizi de lux precum Audi R8 Spyder V10 Plus, Ferrari Purosangue, Bentley Continental GT,  Aston Martin DBX sau Lamborghini Huracan.</p>
<p>Nu a ratat ocazia să își mărească colecția cu mașina „Omului-Liliac”, care în urmă cu câțiva ani costa aproape 3 milioane de euro. Batmobilul achiziționat cu doar 1.3 milioane de euro are 4.65 metri lungime și 2.8 metri lățime, ceea ce îi va da mari bătăi de cap să îi facă loc în garaj.</p>
<p>Este construit pe șasiu tubular și are caroserie de fibră de carbon cu kevlar. E echipat cu un motor V8 de 6.2 litri care dezvoltă până la 525 de cai putere. Ceea ce face atractivă mașina sunt gadgeturile din dotare, din cauza cărora Neymar nu o poate conduce pe drumurile publice.</p>
<p>Batmobilul brazilianului are aruncătoare de flăcări, o imitație de motor cu reacție, mitraliere (nefuncționale), flapsuri mobile și în interior pot încăpea două persoane.</p>
<h2><span>SUV de 1.2 milioane de euro achiziționat de Neymar</span></h2>
<p>Fotbalistul și-a depășit recordul pentru cei mai mulți <span>bani investiți într-o mașină</span>. În urmă cu două luni, făcea senzație pe rețelele de socializare, atunci când a apărut la bordul unui model personalizat Ferrari Purosangue, care l-a costat 1.2 milioane de euro. SUV-ul celebrei companii italiene are peste două tone și e propulsat de un motor V12 cu o capacitate cilindrică de 6.496 centimetri cubi.</p>

]]></description>
    </item>
    <item>
      <title>Anamaria Prodan a luat decizia să nu mai facă nunta cu Ronald Gavril. Ce anunț a făcut</title>
      <link>https://www.prosport.ro/sport-life/anamaria-prodan-a-luat-decizia-sa-nu-mai-faca-nunta-cu-ronald-gavril-ce-anunt-a-facut-20224656</link>
      <description><![CDATA[<img src="https://www.prosport.ro/wp-content/uploads/2025/07/Anamaria-Prodan-a-luat-decizia-sa-nu-mai-faca-nunta-cu-Ronald-Gavril.-Ce-anunt-a-facut-1400x789.jpg"/><br/><p>Anamaria Prodan formează de ceva timp un cuplu solid cu pugilistul Ronald Gavril, iar toată lumea aștepta ca în viitorul apropiat ca relația să se transforme într-o căsătorie.</p>
<p>Numai că, impresara aruncă bomba și anunță că nu mai face nunta și a ales să nu-și mai facă planuri, preferând să trăiască în prezent „frumos, fără frică, demnă, înconjurată de dragoste și de respect”.</p>
<h2><span>Anamaria Prodan a renunțat la planurile de nuntă cu Ronald Gavril</span></h2>
<p>Anamaria Prodan <span>formează de mai mult timp cu pugilistul </span>Ronald „The Thrill” Gavril, cu 13 ani mai tânăr decât partenera sa. Acum, toți apropiații așteptau ca relația să se transforme în ceva oficial, dar totul a luat o întorsătură ciudată.</p>
<p>Totuși, impresara a lăsat pe toată lumea cu gura căscată și a transmis că nu mai face, deocamdată, nunta cu iubitul său și a decis să nu-și mai facă planuri de viitor, deoarece mereu „s-a ales praful de ele”, preferând să trăiască în prezent.</p>
<p>Fosta soție a lui Laurențiu Reghecampf susține că „Dumnezeu i-a zâmbit” atunci când i l-a adus în cale pe Ronald Gavril, omul despre care spune că este „totul” ei în momentul de față.</p>
<p>„Nu facem nuntă acum. Cât despre planuri… Am făcut în viața mea zeci de mii de planuri. S-a ales praful de ele (n.r. – râde). Dumnezeu a zâmbit probabil și mi-a arătat că el este totul meu și el are grijă de mine.</p>
<p>Am învățat să trăiesc frumos, fără frică, demnă, înconjurată de dragoste și de respect”, a spus Anamaria Prodan la <span>DigiSport</span>.</p>
<p><img alt="" class="size-full wp-image-20062668" decoding="async" fetchpriority="high" height="600" sizes="(max-width: 1080px) 100vw, 1080px" src="https://www.prosport.ro/wp-content/uploads/2024/12/Un-barbat-care-asculta-si-nu-comenteaza.jpg" srcset="https://www.prosport.ro/wp-content/uploads/2024/12/Un-barbat-care-asculta-si-nu-comenteaza.jpg 1080w, https://www.prosport.ro/wp-content/uploads/2024/12/Un-barbat-care-asculta-si-nu-comenteaza-768x427.jpg 768w" width="1080"/></p>
<h2><span>Laude peste laude pentru partenerul său de viață. „Bărbat cum puțini se mai nasc”</span></h2>
<p>Anamaria Prodan <span>nu contenește cu laudele la adresa iubitului său</span> actual și susține despre acesta că este un bărbat în adevăratul sens al cuvântului, „cum puțini se mai nasc” în ziua de azi, pe care e poate baza în orice moment, un om minuna și, nu în ultimul rând, un campion mondial în ring.</p>
<p>„Nu ne gândim la viitor, noi trăim în prezent. Nici în trecut, nici în viitor. Ne bucurăm de fiecare secundă din viața noastră, ne rugăm la Dumnezeu să ne dea sănătate, liniște, prosperitate și multă fericire. Avem grijă de copii, îi îndrumăm către viață cum știm mai bine.</p>
<p>Am alături de mine un campion mondial, un bărbat cum puțini se mai nasc, un partener de drum minunat, un bărbat pe care mă bazez oricând, un om minunat”, a mai afirmat impresara pentru sursa menționată mai sus.</p>
<p> </p>

]]></description>
    </item>
    <item>
      <title>„Indecento!”. Imaginile cu Georgina Rodriguez la biserică au declanşat un tsunami de comentarii negative</title>
      <link>https://www.prosport.ro/diverse/indecento-imaginile-cu-georgina-rodriguez-la-biserica-au-declansat-un-tsunami-de-comentarii-negative-20224621</link>
      <description><![CDATA[<img src="https://www.prosport.ro/wp-content/uploads/2025/07/„Indecento.-Imaginile-cu-Georgina-Rodriguez-la-biserica-au-declansat-un-tsunami-de-comentarii-negative.jpg"/><br/><p>Georgina Rodriguez și Cristiano Ronaldo au vizitat Sanctuarul Maicii Domnului din Fatima, dar ținuta femeii a atras un val de critici și comentarii negative.</p>
<p>Ținuta controversată a Georginei Rodriguez, o rochie cu multe zone transparențe, a dezlănțuit furia credincioșilor, care spus că este indecentă și că-i lipsește bunul simț.</p>
<h2><span>Partenera lui Cristiano Ronaldo a declanşat un tsunami de comentarii negative din cazua felului în care s-a îmbrăcat în biserică.</span></h2>
<p>Influencer-ul Georgina Rodriguez și <span>iubitul ei, marele fotbalist portughez Cristiano Ronaldo</span>, au vizitat Sanctuarul Maicii Domnului din Fatima, unde s-au recules și au asistat la o slujbă.</p>
<p>Femeia a dorit să împărtășească momentul cu cele peste 67,5 milioane de persoane care-i urmăresc activitatea, dar a declanşat un tsunami de comentarii negative.</p>
<p>Controversa a plecat din cauza felului în care a ales să se îmbrace Georgina Rodriguez, ținuta ei nefiind pe placul multor oameni credincioși și devotați. De fapt, aceștia chiar i-au transmis, o prin intermediul rețelelor de socializare că nu a fost cel mai potrivit mod de a se îmbrăca.</p>
<p>„Te rog, nu mai purta șapcă în casa Domnului nostru. Poate că în Arabia Saudită e acceptat, dar nu și în Portugalia”, „N-ar trebui să intri niciodată într-o biserică cu șapcă, este lipsă de respect”, „Cu șapcă și cu o geantă extrem de scumpă, când acolo merg atâția oameni nevoiași… îi lipsesc bunul simț și decența” și „Data viitoare, umerii acoperiți în lăcașurile sfinte” au fost doar câteva dintre reacțiile apărute.</p>
<h2><span>Geanta purtată de Georgina Rodriguez „pleacă” de la 20.000 de dolari</span></h2>
<p>Modelul și influencer-ul a apărut la altar cu un buchet mare de trandafiri albi pentru a-i depune, dar că ținuta ei nu era conformă locului sfânt în care se găsea.</p>
<p><span>Georgina Rodriguez era îmbrăcată</span> într-o rochie cu multe zone transparente, lucru care a stârnit multă agitație printre admiratorii ei și persoanele care-i urmăresc activitatea pe instagram.</p>
<p>O rochie lungă până la picioare, cu decolteu generos, imprimeu floral cu deschizături. De asemenea, în picioare avea sandale cu platformă tip espadrile, iar la această ținută a asortat o geantă Birkin de culoarea cafelei, al cărei preț de catalog este de minimum 20.000 de dolari. Pe cap avea un soi de șapcă.</p>
<p>Ea a prezentat un stil îndrăzneț care a generat controverse în rândul adepților săi, deoarece ținuta ar putea fi considerată nepotrivită pentru acest loc religios, scrie <span>Marca</span>.</p>
<p>Ca în orice loc sacru, se recomandă purtarea de haine confortabile și modeste, de preferință cu mâneci care acoperă umerii și genunchii, deoarece este un loc religios. În cazul purtării de haine care lasă puțin mai multă piele la vedere, se recomandă utilizarea unui șal sau a unei eșarfe subțiri pentru, nicidecum o șapcă.</p>

]]></description>
    </item>
    <item>
      <title>Cum a fugit Mihai Leu din România. A ajuns la hoții români din Paris: „O să te strici de tot cu noi”</title>
      <link>https://www.prosport.ro/diverse/cum-a-fugit-mihai-leu-din-romania-a-ajuns-la-hotii-romani-din-paris-o-sa-te-strici-de-tot-cu-noi-20224534</link>
      <description><![CDATA[<img src="https://www.prosport.ro/wp-content/uploads/2025/07/Cum-a-fugit-Mihai-Leu-din-Romania.-A-ajuns-la-hotii-romani-din-Paris.-„O-sa-te-strici-de-tot-cu-noi-1400x1035.jpg"/><br/><p>Regretatul Mihai Leu a povestit cum a fugit din România în anul 1987, în momentul când a plecat să boxeze la Balcaniada din Grecia.</p>
<p>Ulterior, fostul mare pugilist român a ajuns în Franța, printre hoții români din Paris, cei care l-au sfătuit să plece de acolo în Germania, deoarece, alături de ei o să „se strice de tot”.</p>
<h2><span>Mihai Leu, despre fuga din România și experiența cu hoții români din Paris</span></h2>
<p>Mihai Leu, <span>legendarul campion român trecut în neființă</span>, a povestit în trecut despre fuga din România în 1987, plănuită la deplasarea la Balcaniada de box din Grecia.</p>
<p>Decizia de a-și părăsi țara a venit în momentul în care, cu puțin timp înainte, la revenirea de la Campionatul Mondial, unde cucerise titlul, vameșii de la Otopeni i-au confiscat lui și lui Feri Vaștag casetofoanele cumpărate din Cuba. Mai mult decât atât, oficialii de la vamă l-au și făcut nesimțit pentru gestul său iresponsabil.</p>
<p>Fostul mare pugilist român a dezvăluit apoi cum din Grecia ajuns în Franța, printre hoții români din Paris, cei care l-au sfătuit să plece de acolo mai departe în Germania, deoarece, alături de ei o să „se strice de tot”.</p>
<p>„Când ne-am întors din Cuba, de la Campionatul Mondial (n.r. de juniori din 1987, unde a cucerit titlul), o vameșă de la Otopeni ne-a găsit casetofoanele în geantă, mie și lui Feri, și ni le-a confiscat. Aveam câte două casetofoane fiecare. Casetofoanele erau învelite în treninguri, ca să nu se spargă la transport. A văzut vameșa că e ceva acolo, i-am zis: ‘Am două casetofoane, dar nu le mai scoateți’. Mă gândeam că, venind campion mondial de acolo… Mi-a zis: ‘Cum, nesimțitule, nu ți-e rușine? Nu știi că nu ai voie cu așa ceva?’ Le-a desfăcut și le-a confiscat.</p>
<p>A doua zi le-am primit înapoi, dar fapta se produsese. Atunci m-am gândit că, orice ai face…. Eu cred că oamenii, dacă sunt tratați bine, mai pot să treacă peste. Dar dacă umilești un om, atunci e greu să o mai repari.</p>
<p>(Atunci ați decis ca, la proxima ocazie, să plecați din țară) Eu, având o situație foarte bună, multă lume spunea că n-aș fi în stare să mă descurc singur, dacă n-ar fi tata. Spuneau asta colegi de-ai mei, oameni cu care aveam tangențe.</p>
<p>În noiembrie 1987 am plecat în Grecia și n-am mai venit. Când am ajuns în Grecia, la Patras, unde era Balcaniada, am încercat să iau legătura cu un prieten din Franța, îl chema Radu, rămasese și el cu câteva luni înainte. Voiam să boxez la Balcaniadă și să rămân acolo, după. Ideea mea era să ajung în Franța, pentru că îl cunoșteam pe antrenorul lotului Franței. După ce am ajuns la Paris, am stat la început la niște români care se ocupau cu haine furate, chestii de genul. După două zile, Radu mi-a zis: ‘Mihai, locul tău nu e cu noi, că o să te strici de tot. Du-te în Germania, că e mai bine acolo’”, a declarat Mihai Leu în urmă cu câțiva în emisiunea „Profesioniștii” de la TVR.</p>
<figure aria-labelledby="figcaption_attachment_20209024" class="wp-caption aligncenter" id="attachment_20209024"><img alt="" class="size-full wp-image-20209024" decoding="async" height="490" src="https://www.prosport.ro/wp-content/uploads/2025/07/Finalul-dureros-al-ultimelor-clipe-din-viata-lui-Mihai-Leu.-„Nu-mai-putea-vorbi.-M-a-salutat-prin-gesturi.jpg" width="720"/><figcaption class="wp-caption-text" id="figcaption_attachment_20209024">Foto: Facebook<br/>Mihai Leu</figcaption></figure>
<h2><span>A luptat până în ultima clipă cu boala nemiloasă</span></h2>
<p>Mihai Leu a pierdut lupta cu cancerul pe 1 iulie, la doar 56 de ani. Campionul s-a declarat învins, după mai multe episoade în ultimele luni în care <span>nemiloasa boala i-a dat târcoale tot mai agresiv</span>.</p>
<p>Spitalul Fundeni, acolo unde legendarul sportiv și-a găsit sfârșitul, prin vocea lui Irinel Popescu, reputatul chirurg care i-a prelungit viața fostului mare pugilist, a emis un comunicat în ciua decesului.</p>
<blockquote><p>Cu profund regret anunțăm decesul domnului Mihai Leu. Mihai Leu a fost internat în secția de terapie intensivă în urmă cu 10 zile, în stare gravă, fiind diagnosticat cu insuficiență respiratorie hipercapnică pe fondul unor leziuni pulmonare în progresie. În pofida eforturilor susținute ale echipei medicale, starea sa de sănătate s-a deteriorat, dezvoltând deteriorare respiratorie severă, incompatibilă cu viața. În seara zilei de 1 iulie 2025, ora 23:00, Mihai Leu a decedat. Familia a fost alături de el până în ultimele clipe și a solicitat discreție în aceste momente de profundă durere. Dumnezeu să-l odihnească în pace – Spitalul Fundeni</p></blockquote>
<p> </p>

]]></description>
    </item>
    <item>
      <title>Blatul la care Alexandru Tudor nu a acceptat să fie părtaş: „Au fost penalty-uri clare pe care nu a vrut să le dea”</title>
      <link>https://www.prosport.ro/fotbal-intern/superliga/blatul-la-care-alexandru-tudor-nu-a-acceptat-sa-fie-partas-au-fost-penalty-uri-clare-pe-care-nu-a-vrut-sa-le-dea-20224510</link>
      <description><![CDATA[<img src="https://www.prosport.ro/wp-content/uploads/2025/07/Blatul-la-care-Alexandru-Tudor-nu-a-acceptat-sa-fie-partas-„Au-fost-penalty-uri-clare-pe-care-nu-a-vrut-sa-le-dea-scaled-e1753011044112-1400x826.jpg"/><br/><p>Daniel Isăilă (53 de ani), fost fundaș central la FC Brașov și Rapid București, a rememorat blatul la care arbitrul Alexandru Tudor (53) nu a acceptat să fie părtaș.</p>
<p>De asemenea, unul dintre coechipierii lui Isăilă nu a fost nici el de acord cu „trântirea” meciului, motiv pentru care a înscris o dublă istorică.</p>
<h2><span>Ce își amintește Daniel Isăilă despre celebrul meci Brașov – Bacău 2-0, din 2001, considerat unul dintre cele mai evidente blaturi din fotbalul românesc</span></h2>
<p><span>Daniel Isăilă a semnat un nou contract în zona Golfului</span> în ianuarie 2025, însă nu a rezistat decât 13 meciuri pe banca grupării FC Baniyas, din Emiratele Arabe Unite, iar în mai a fost îndepărtat din funcție.</p>
<p>Revenit în țară, Isăilă așteaptă alte propuneri care să îl determine să revină în antrenorat, însă până atunci a onorat invitația de a participa la un podcast.</p>
<p>Și, printre altele, fostul fundaș central de la FC Brașov și Rapid București a fost pus în postura de a rememora <span>meciul Brașov – Bacău 2-0, din 2001, unul dintre cele mai suspecte de blat din întreaga istorie a fotbalului românesc</span>.</p>
<p>Pe scurt, oaspeții aveau nevoie de o victorie pentru a nu retrograda, iar Brașov, grupare la care era legitimat și Isăilă, acceptase să piardă înainte de fluierul de start. Însă, au fost și câțiva jucători care nu au fost de acord cu blatul, iar cele mai vehiculate nume au fost portarul Dossey și mijlocașul Andrași. De asemenea, arbitrul Alexandru Tudor, aflat la început de carieră, ar fi refuzat și el să încline terenul într-o direcție și a arbitrat în maniera proprie.</p>
<p>În cele din urmă, după un 0-0 înregistrat la pauză, Brașovul s-a impus cu 2-0, mulțumită unei duble înscrise de Andrași, care a intrat pe teren în minutul 67. În schimb, golurile victoriei le-a dat în minutele 85 și 90+2.</p>
<blockquote><p>(n.r. – Ai trăit din teren celebrul Brașov – Bacău 2-0) În repriza a doua, toată echipa a vrut să câștige. Problema a fost până la pauză. Până atunci, toată echipa știa ce are de făcut, știam toți ce trebuie să facem. După care a venit patronul în vestiar: «Vă omoară lumea! Bateți, că sunt proști ăștia, nu pot să ne bată!». La centru era Alexandru Tudor, la început de carieră. Au fost penalty-uri clare pentru Bacău și n-a vrut să le dea. După pauză am jucat toți ca să câștigăm. Noi eram la trei puncte de retrogradare. După acel meci am câștigat șapte meciuri consecutiv și ne-am calificat în cupele europene”, a declarat Daniel Isăilă la <span>podcastul lui Silviu Tudor Samuilă</span>.</p></blockquote>
<h2><span>Reacții după Brașov – Bacău 2-0</span></h2>
<p>După controversatul meci din 2001, din toate taberele au fost oferite mai multe declarații sugestive, care au ridicat numeroase semne de întrebare și au confirmat, într-o oarecare măsură, ipoteza blatului.</p>
<blockquote><p>Regulamentul nu-mi permite să fac declaraţii, însă nu eu am fost personajul principal al acestui meci”, a spus arbitrul Alexandru Tudor.</p></blockquote>
<p>În schimb, președintele Bacăului, Gheorghe Chivorchian, l-a pus la zid pe „central” pentru penalty-urile de care a pomenit mai sus și Daniel Isăilă:</p>
<blockquote><p>Arbitrii nu ne-au dat două 11 metri. De două ori Bodea l-a trîntit pe Bădoi, o dată a dat simulare, o dată s-a făcut că nu vede”, a punctat oficialul Bacăului.</p></blockquote>
<p>Și, nu în ultimul rând, două reacții interesante au avut și fotbaliștii de la Brașov despre care s-a spus că au refuzat blatul din start:</p>
<blockquote><p>Am fost băgat în teren să joc, nu ca să mă dau la o parte. Nu mă interesează blaturile lor. Eu sunt spre sfârşitul carierei (n.r. – avea 36 de ani), aşa că nu îmi pasă dacă mă vor da afară pentru că mi-am apărat corect şansele”, spunea Andrași, autorul celor două goluri.</p></blockquote>
<p>În schimb, portarul Dossey a adăugat:</p>
<blockquote><p>Înaintea meciului, şeful tău vine şi îţi spune să joci într-un meci aranjat, cum a fost cel cu FCM Bacău. Ne-au zis că trebuie să dăm meciul celor de la Bacău, iar in a doua repriză ne-au spus că dacă putem să înscriem, să o facem. Eu nu am vrut să joc în acel meci, însă antrenorul meu a venit şi mi-a spus că trebuie să joc la cel mai înalt nivel. Asta m-a motivat să intru in teren”, declara portarul lui Brașov din 2001.</p></blockquote>

]]></description>
    </item>
  </channel>
</rss>
