<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Georgina i-a spus „Da” lui Cristiano Ronaldo. Ce inel i-a pus pe deget superstarul</title>
      <link>https://www.prosport.ro/diverse/georgina-i-a-spus-da-lui-cristiano-ronaldo-ce-inel-i-a-pus-pe-deget-superstarul-20243225</link>
      <description><![CDATA[<img src="https://www.prosport.ro//wp-content/uploads/2025/08/Georgina-i-a-spus-„Da-lui-Cristiano-Ronaldo.-Ce-inel-i-a-pus-pe-deget-superstarul.jpg"/><br/><p>Iubita lui Cristiano Ronaldo, Georgina Rodriguez, dă de înțeles că starul fotbalului portughez a cerut-o de soție, iar ea a spus „Da”.</p>
<p>După o relație de 9 ani, Cristiano Ronaldo a cerut-o de soție pe Georgina Rodriguez, iar aceasta a prezentat inelul de logodnă.</p>
<h2><span>Cum arată inelul pe care Cristiano Ronaldo i l-a pus pe deget Georginei Rodriguez</span></h2>
<p>Confirmând că starul portughez a cerut-o în sfârșit în căsătorie, Georgina a postat o fotografie cu mâna ei, cu o „podoabă” uriașă pe degetul inelar, peste cea a lui Ronaldo. „Da, o fac. În asta și în toate viețile mele”, a scris ea, în descrierea fotografiei.</p>
<p>Georgina a stârnit speculații despre logodnă în aprilie, postând o fotografie cu un inel diferit pe degetul ei. Iar în decembrie 2024, în timp ce participa la gala Globe Soccer Awards din Dubai, <span>Ronaldo a stârnit entuziasm</span>.</p>
<p>„Este o mare plăcere să câștig acest trofeu. Fiul meu cel mare este aici, soția mea (n.r. – Georgina) este aici”, a spus el, când a primit distincția.</p>
<p>Anterior, Ronaldo, care pe 5 februarie va împlini 41 de ani, a spus de ce nu s-a căsătorit cu femea care-i este alături de multă vreme.</p>
<p>„Îi spun mereu: «Când avem acel declic». Ca în orice situație din viața noastră, iar ea știe despre ce vorbesc. Ar putea fi peste un an, ar putea fi peste șase luni sau ar putea fi peste o lună. Sunt 1.000% sigur că se va întâmpla”, a explicat starul fotbalului portughez.</p>
<h2><span>Cum s-au cunoscut Cristiano Ronaldo și Georgina Rodriguez</span></h2>
<p>De atunci, Georgina a povestit ce discuții are cu prietenele ei, când se întâlnesc să petreacă timp împreună.</p>
<p>„Glumesc mereu despre nuntă. «Când e nunta?», mă întreabă ele. De când a apărut piesa lui Jennifer Lopez, «The Ring Or When», au început să mi-o cânte. Și, ei bine, asta nu depinde de mine”, a recunoscut femeia.</p>
<p>Ronaldo și Georgina au două fiice împreună, Alana, în vârstă de șapte ani, și Bella, în vârstă de trei ani. Fratele geamăn al acesteia din urmă, Angel, a murit la naștere. De asemenea, Georgina este mamă pentru ceilalți trei copii ai lui Ronaldo: Cristiano Jr (15 ani), Mateo și Eva Maria (ambii 8 ani).</p>
<p><span>Cuplul s-a cunoscut în 2016</span>, când Georgina lucra la un magazin Gucci din Madrid, potrivit <span>The Sun</span>. La prima lor întâlnire, femeia a dat detalii.</p>
<p>„În sfârșit, am reușit să ies din magazin ca să merg acasă cu 3 ore mai târziu decât ar fi trebuit. În timp ce mă pregăteam să plec, Cristiano a intrat cu fiul său cel mare și niște prieteni. Să spunem doar că am avut fluturi în stomac”, a precizat ea.</p>
<p>Familia lui Ronaldo și a Georginei se află acum în Riyadh, în contetul în care portughezul deoarece el joacă pentru echipa saudită Al-Nassr. Georgina a postat pe Instagram actualizarea logodnei sale din capitala Saudită.</p>

]]></description>
    </item>
    <item>
      <title>Primele imagini cu Gino Iorgulescu după ce și-a pus în pericol salariul lunar de 33.000 de euro pentru că a declanșat mega-scandalul dintre Gigi Becali și Dan Șucu.  EXCLUSIV</title>
      <link>https://www.prosport.ro/fotbal-intern/superliga/primele-imagini-cu-gino-iorgulescu-dupa-ce-si-a-pus-in-pericol-salariul-lunar-de-33-000-de-euro-pentru-ca-a-declansat-mega-scandalul-dintre-gigi-becali-si-dan-sucu-exclusiv-20243135</link>
      <description><![CDATA[<img src="https://www.prosport.ro//wp-content/uploads/2025/08/Primele-imagini-cu-Gino-Iorgulescu-dupa-ce-si-a-pus-in-pericol-salariul-lunar-de-33.000-de-euro-pentru-ca-a-declansat-mega-scandalul-dintre-Gigi-Becali-si-Dan-Sucu.-EXCLUSIV.jpg"/><br/><p>Gigi Becali și Dan Șucu sunt în plin scandal după ce FRF a făcut o modificare de regulament, iar Gino Iorgulescu, președintele LPF, este acuzat de omul de afaceri din fruntea giuleștenilor că a intervenit pentru a-l ajuta pe patronul campioanei.</p>
<p>Mai exact, șeful clubului de lângă Podul Grant i-a solicitat conducătorului Ligii Profesioniste de Fotbal să își prezinte „demisia de onoare”, considerând că acesta nu a reprezentat așa cum ar fi trebuit interesele celor 16 cluburi din Superliga.</p>
<p>Totul a pornit de la cazul Malcom Edjouma, pe care Gigi Becali l-a exclus din lotul pentru competițiile interne și pe care, după ce s-a răzgândit, ar mai fi putut să îl reintroducă numai printr-un artificiu: să îi rezilieze contractul și să semneze imediat un altul, pentru ca francezul să fie considerat jucător nou. Patronul de la FCSB s-a declarat nemulțumit că este nevoit să facă acest lucru, iar ulterior a declarat că a primit asigurări din partea șefului LPF că problema urmează să fie rezolvată. Nu după mult timp, Comitetul de Urgență al Federației Române de Fotbal s-a întrunit și a hotărât modificarea punctului respectiv de regulament, astfel că FCSB a putut să îl „reactiveze” pe Malcom Edouma, care, de altfel, a și intrat în meciul pierdut duminică seara împotriva Unirii Slobozia, 0-1.</p>
<h2><span>Gino Iorgulescu i-a dat o mână de ajutor lui Gigi Becali și l-a înfuriat la culme pe Dan Șucu</span></h2>
<p>Ajutorul pe care i l-a dat Gino Iorgulescu patronului de la FCSB l-a scos din minți pe Dan Șucu, finanțatorul principal de la Rapid, care a cerut, în mod public, demisia șefului Ligii Profesioniste de Fotbal. Acesta consideră că fostul fotbalist nu a procedat corect în momentul în care a hotărât să îi ia partea omului de afaceri din fruntea campioanei României, care a putut, în urma modificării punctului de regulament respectiv, să îl relegitimeze pe Malcom Edjouma pentru competițiile interne fără a-i mai face un nou contract.</p>
<p>Șeful de lângă Podul Grant s-a arătat înfuriat și a cerut ca Gino Iorgulescu să elibereze funcția pe care o ocupă la LPF.</p>
<p>„(…) Nu, nu cred că domnul Becali va înceta vreodată să solicite favoruri pentru clubul pe care îl deține. Problema este că președintele LPF a decis să i le acorde fără nicio consultare cu ceilalți membri. Acest lucru creează un precedent periculos. Personal, consider că domnul Iorgulescu ar trebui să își prezinte demisia de onoare din funcția de președinte, având în vedere că încrederea în dânsul a celorlalte cluburi este iremediabil compromisă (…)”, a transmis Dan Șucu.</p>
<h2><span>Primele imagini cu Gino Iorgulescu după ce a atras furia patronului rapidist</span></h2>
<p>În cazul în care nu ar mai fi președintele LPF, Gino Iorgulescu nu ar pierde numai din imagine, ci și o sumă uriașă de bani. Acesta este remunerat cu 33.000 de euro lunar, care ar dispărea imediat în cazul în care dorința lui Șucu s-ar transforma în realitate.</p>
<p>În cursul zilei de luni, <span>ProSport</span> l-a surprins pe Gino Iorgulescu plecând de la sediul LPF. Acesta a avut autovehiculul parcat în apropierea sediului Ligii și a părut îngândurat în momentul în care s-a urcat la volan.</p>
<p>Președintele Ligii Profesioniste de Fotbal a plecat cu mașina și a mers direct acasă. A parcat pe stradă și a intrat imediat pe poarta locuinței sale.</p>

]]></description>
    </item>
    <item>
      <title>Fotbalistul român, care era băut și drogat, a lovit mortal un pieton, apoi a fugit de la locul accidentului</title>
      <link>https://www.prosport.ro/diverse/fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului-20243140</link>
      <description><![CDATA[<img src="https://www.prosport.ro//wp-content/uploads/2025/08/Fotbalistul-roman-care-era-baut-si-drogat-a-lovit-mortal-un-pieton-apoi-a-fugit-de-la-locul-accidentului.jpeg"/><br/><p>Un fotbalist român, care evoluează în ligile inferioare din România și care era băut și drogat la volan, a lovit mortal un pieton, apoi a fugit de la locul accidentului</p>
<p>Jucătorul în vârstă de 28 de ani a fost reținut de către polițiști pentru o perioadă de 24 de ore după accidentul pe care l-a produs pe Șoseaua Mangaliei din județul Constanța.</p>
<h2><span>Fotbalist român, implicat într-un grav accident rutier</span></h2>
<p>Un fotbalist român în vârstă de 28 de ani, despre care se spune că era băut și drogat în timp ce se afla la volan, a provocat <span>un accident rutier grav</span>. Acesta a lovit mortal un pieton, iar apoi a fugit de la locul producerii accidentului.</p>
<p>Jucătorul, care evoluează în Liga a 5-a de la noi din țară, a fost reținut de către oamenii legii pentru o perioadă de 24 de ore, în urma <span>accidentului pe care l-a provocat</span> în timp ce se deplasa pe Șoseaua Mangaliei, din județul Constanța.</p>
<p>Alex Florin Macarencu, jucătorul celor de la AS Unirea Topraisar, din Liga a 5-a, a fost supus analizelor de laborator, scriu jurnaliștii de la <span>focuspress.ro</span>. Rezultatele au fost pozitive pentru prezența mai multor substanțe psihoactive în sânge, dar și o îmbibație alcoolică de 3,82 mg/l alcool pur în sânge.</p>
<p>Astfel, în cursul zilei de marți, 12 august, Alex Florin Macarencu se va prezenta la Parchetul de lângă Judecătoria Constanța, în vederea sesizării instanței de judecată, cu propunere de arestare preventivă.</p>
<p>Sursa citată anterior mai notează că polițiștii de la Serviciul de Siguranță Rutieră au fost sesizați în legătură cu accidentul în noaptea de duminică spre luni, la ora 02:10. Astfel, oamenii legii s-au deplasat de urgență la fața locului, unde a ajuns și un echipaj medical care a constatat decesul unui bărbat în vârstă de 57 de ani, din municipiul Constanța.</p>
<p>Jucătorul care evoluează în Liga a 5-a din România ar fi fugit de la locul accidentului. Acesta a ieșit de la audieri cu gluga pe cap, ferindu-se de ochii curioșilor și de camerele de filmat, fără să dea declarații despre cele întâmplate în noaptea respectivă.</p>
<h2><span>Ce transmite IPJ Constanța</span></h2>
<p>„Astăzi, 11 august, în jurul orei 2.10, polițiști din cadrul Serviciului Siguranță Rutieră au fost sesizați, prin apel 112, cu privire la producerea unui accident rutier, pe Șoseaua Mangaliei din municipiul Constanța.</p>
<p>Deplasați la fața locului, polițiștii au constatat faptul că cele sesizate se confirmă, fiind identificată o victimă – bărbat, de 57 de ani, din municipiul Constanța – care a fost declarată decedată.</p>
<p>Din primele cercetări a rezultat faptul că bărbatul a fost acroșat de un autoturism, al cărui conducător auto a părăsit locul accidentului fără încuviințarea polițiștilor.</p>
<p>În urma investigațiilor efectuate de polițiști, șoferul a fost identificat, fiind vorba despre un bărbat, de 28 de ani, din localitatea Topraisar.<br/>
Acesta a fost transportat la spital pentru recoltarea de mostre biologice în vederea stabilirii alcoolemiei și a substanțelor din sânge.<br/>
În prezent, cercetările sunt continuate pentru stabilirea situației de fapt și luarea măsurilor legale care se impun”, a transmis IPJ Constanța.</p>

]]></description>
    </item>
    <item>
      <title>O femeie a început să repare un Cadillac rar din 1958, dar mecanicul a fugit cu piesele. Ce s-a întâmplat după 20 de ani</title>
      <link>https://www.prosport.ro/diverse/o-femeie-a-inceput-sa-repare-un-cadillac-rar-din-1958-dar-mecanicul-a-fugit-cu-piesele-ce-s-a-intamplat-dupa-20-de-ani-20242855</link>
      <description><![CDATA[<img src="https://www.prosport.ro//wp-content/uploads/2025/08/O-femeie-a-inceput-sa-repare-un-Cadillac-rar-din-1958-dar-mecanicul-a-fugit-cu-piesele.-Ce-s-a-intamplat-dupa-20-de-ani.jpg"/><br/><p>O femeie îndrăgostită de mașinile americane a dezvăluit cum în încercarea de a repara un Cadillac rar, un model din 1958, a rămas fără mare parte dintre piesele mașinii, inclusiv portierele, după ce mecanicul a fugit cu acestea. Astfel, procesul de restaurare s-a întins pe durata a 20 de ani, ca urmare a costului crescut al noilor piese, iar în prezent își conduce, liniștită și bucuroasă, mașina visurilor, pe care a numit-o după mama sa, Regina.</p>
<p>Themis Zambrzycki Glatman (64 de ani) este <span>o fostă jucătoare de tenis din Brazilia</span>, iar povestea sa este una amuzantă și, în același timp, motivantă pentru cei pasionați de mecanică și mașini istorice.</p>
<h2><span>Themis Zambrzycki Glatman a început să repare un Cadillac rar din 1958, dar mecanicul a fugit cu piesele</span></h2>
<p>Protagonista uneia dintre cele mai inedite întâmplări cu reparații de mașini este o fostă jucătoare de tenis din Brazilia, care a ajuns în SUA pe baza unei burse școlare.</p>
<p>Pasionată de mașini americane încă din copilărie, în 1992, Themis Zambrzycki Glatman a fost în Arizona să vadă două modele de Cadillac Eldorado din 1958, scoase la vânzare, un coupe Seville și o decapotabilă Biarritz. Prima dintre mașini luase foc într-un garaj, cu o daună destul de mare, însă decapotabila a avut nevoie doar de o bară nouă de protecție și câteva reparații minore, însă acestea trebuiau făcute într-un service auto.</p>
<p>„Am reușit să cumpăr aceste mașini, să le duc în California și să încep să le restaurez. Le-am numit surorile Cadillac. Coupe-ul se chema Elisabeth, pentru că îmi amintea de Regina Elisabeta, iar decapotabila am numit-o după mama mea, Regina”, a povestit Themis pentru <span>MSM</span>.</p>
<p>La scurt timp de la achiziționarea celor două mașini și transportarea acestora la atelierul unde urmau să fie restaurate, mecanicul, care era și proprietarul atelierului, a dispărut, peste noapte, cu o mulțime de piese de la cele două mașini, inclusiv ușile decapotabilei.</p>
<p>„A trebuit să găsesc tot felul de piese noi și pe cineva de încredere care să se ocupe de restaurare. Procesul a continuat, dar a devenit din ce în ce mai scump, așa că am vândut coupe-ul. Restaurarea decapotabilei a durat 20 de ani, fiind finalizată în 2012”, a mai spus fosta jucătoare de tenis, care de peste un deceniu își conduce mașina visurilor.</p>
<p>Vezi <span>aici</span> „Regina”, mașina pe care a restaurat-o Themis Glatman.</p>
<h2><span>„Regina”, premiată la expozițiile auto</span></h2>
<p>Mai mult decât atât, la fel ca și tatăl său, Themis Glatman își întreține singură mașina. „Am o cutie de scule de neegalat. Regina a câștigat premii întâi la expoziții auto. O închiriez pentru ședințe foto și filmări”, a mai spus fosta jucătoare.</p>
<p>După retragerea din activitatea sportivă, Themis Zambrzycki Glatman a obținut licența de antreprenor în construcții, în California, statul în care s-a stabilit, iar în prezent este și căpitan de navă certificat.</p>
<p>Pasiunea pentru mașini o are din copilărie, pe când trăia în Brazilia, iar ambii săi părinți aveau această înclinație. Tatăl își întreținea singur mașinile, iar la acea vreme deținea un Dodge Charger, în timp ce mama sa adora Cadillacurile clasice, pe care le numise „coadă de pește” datorită „aripioarelor” de pe spate.</p>
<p>„Mama mea ar fi foarte mândră că am condus mașina visurilor mele atât de mult timp, mai ales una care poartă numele ei”, a mărturisit fosta jucătoare de tenis.</p>
<ul>
<li>Milionarul a cumpărat cu Cadillac Escalade 150.000 de dolari și a cerut o culoare specială. Când a văzut ce i-a adus dealer-ul auto, a trimis mașina înapoi dintr-un motiv incredibil.</li>
</ul>
<h2><span>Cadillac Eldorado Biarritz, un model rar</span></h2>
<p>Modelul Cadillac Eldorado Biarritz este unul mare, cu o lungime de aproape 5,8 metri, și a fost fabricat într-un număr limitat. În 1958 au fost construite doar 815 exemplare, la acel moment fiind una dintre cele mai rare și luxoase mașini care se puteau achiziționa.</p>
<p>Potrivit <span>Classic.com</span>, prețul mediu al unui model Cadillac Eldorado Biarritz 1958 este de aproape 120.000 de dolari.</p>
<ul>
<li>Ce au descoperit în portbagajul unui Cadillac DeVille, abandonat și prăfuit de 21 de ani, cei care au readus „bijuteria” la viață! Au rămas uimiți de-a dreptul</li>
</ul>

]]></description>
    </item>
    <item>
      <title>Ce se întâmplă, de fapt, cu Mario Iorgulescu. Tatăl său a dezvăluit care e starea lui actuală: „Atunci când a comis-o băiatul meu era bolnav și major”</title>
      <link>https://www.prosport.ro/diverse/ce-se-intampla-de-fapt-cu-mario-iorgulescu-tatal-sau-a-dezvaluit-care-e-starea-lui-actuala-atunci-cand-a-comis-o-baiatul-meu-era-bolnav-si-major-20242899</link>
      <description><![CDATA[<img src="https://www.prosport.ro//wp-content/uploads/2025/08/Ce-se-intampla-de-fapt-cu-Mario-Iorgulescu.-Tatal-sau-a-dezvaluit-care-e-starea-lui-actuala-„Atunci-cand-a-comis-o-baiatul-meu-era-bolnav-si-major-1400x788.jpg"/><br/><p>Mario Iorgulescu a fost protagonistul unui accident rutier înfiorător în toamna anului 2019, eveniment soldat cu decesul unui bărbat în vârstă de 24 de ani.</p>
<p>Gino Iorgulescu, președintele Ligii Profesioniste de Fotbal, deși este recunoscut pentru profilul său discret în lumea mediatică din România, a explicat care e starea fiului său.</p>
<h2><span>Ce se întâmplă, de fapt, cu Mario Iorgulescu. Tatăl său a dezvăluit care e starea lui actuală</span></h2>
<p>În 2019, Mario Iorgulescu s-a urcat la volanul mașinii sale sub influența substanțelor interzise și cu o alcoolemie ridicată, iar în noaptea de 7 spre 8 septembrie a provocat un accident rutier grav, soldat cu moartea unui tânăr de 24 de ani, pe nume Dani Vicol. În decembrie anul trecut, Curtea de Apel București l-a condamnat pe Mario Iorgulescu la 8 ani și 8 luni de închisoare.</p>
<p>Deși apare foarte rar în mass-media, Gino Iorgulescu a dezvăluit care este starea actuală a fiului său. Totodată, actualul șef al Ligii Profesioniste de Fotbal a explicat și motivul pentru care a fost nevoit să se țină departe de viața publică.</p>
<p>„Au fost critici pentru că am avut problemele pe care le-am avut. La ce s-a scris prin presă s-a înrăit lumea încât nu puteam ieși public ca să mă înjure lumea pe nedrept.</p>
<p>Vorbind serios, stau să mă gândesc că atunci când a comis-o băiatul meu era bolnav și major. Să mă bage în ziare tot timpul cu problemele pe care le am… nu puteam să mai ies în lume. Lumea în România a început să fie rea de mult timp.</p>
<p>Mario nu e bine și nu vreau să mă întrebi de chestia asta”, a transmis Gino Iorgulescu, potrivit <span>Fanatik</span>.</p>
<h2><span>De câte ori a fost redusă pedeapsa lui Mario Iorgulescu</span></h2>
<p>Deși accidentul a avut loc acum 6 ani, <span>Mario Iorgulescu nu a petrecut nici măcar o zi în închisoare</span>, iar, de-a lungul anilor,  sentința sa a suferit numeroase modificări avantajoase.</p>
<p>Trimis în judecată la data de 14 august 2020, Mario Iorgulescu a fost condamnat în februarie 2023 de Tribunalul București la 15 ani și 8 luni de închisoare.</p>
<p>La data de 18 octombrie 2023, Curtea de Apel București a răspuns afirmativ la apelul inițiat de Iorgulescu, iar astfel, sentința sa a fost redusă cu doi ani.</p>
<p>În 2024, judecătoarele Lia Savonea și Adriana Ispas au anulat sentința de 13 ani și 8 luni motivând că Mario Iogulescu trebuie judecat pentru ucidere din culpă, nu pentru omor.</p>
<p>Pe 18 decembrie 2024, după rejudecare, condamnarea sa a fost scurtată până la 8 ani și 8 luni, <span>sentință care, recent, a fost redusă cu încă 8 luni</span>.</p>

]]></description>
    </item>
  </channel>
</rss>
