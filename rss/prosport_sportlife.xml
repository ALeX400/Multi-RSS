<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cât câștigă imigranții nepalezi la hotelul milionarului român: „Fără ei, închideam afacerea! Le dăm și casă și masă”</title>
      <link>https://www.prosport.ro/diverse/cat-castiga-imigrantii-nepalezi-la-hotelul-milionarului-roman-fara-ei-inchideam-afacerea-le-dam-si-casa-si-masa-20282994</link>
      <description><![CDATA[<img src="https://www.prosport.ro//wp-content/uploads/2025/09/Cat-castiga-imigrantii-nepalezi-la-hotelul-milionarului-roman-„Fara-ei-inchideam-afacerea-Le-dam-si-casa-si-masa-e1758882302832.jpg"/><br/><p>Dumitru Dragomir, fostul șef de la LPF, a vorbit despre situația muncitorilor nepalezi care vin în România pentru un trai mai bun.</p>
<p>Omul de afaceri a clădit un imperiu în domeniul imobiliar și a recunoscut că muncitorii asiatici își fac treaba excelent, mai ales că acceptă salarii foarte mici.</p>
<h2><span>Cât câștigă imigranții nepalezi la hotelul milionarului român: „Fără ei, închideam afacerea! Le dăm și casă și masă”</span></h2>
<p>Dumitru Dragomir a precizat că fiul său a angajat 100 de lucrători veniți din Asia la hotelul său, iar acești imigranți i-au salvat afacerea, dovedind că sunt foarte harnici.</p>
<p>Fostul șef al LPF a spus și că românii nu mai vor să lucreze pe salarii mici, motiv pentru care, dacă nu ar fi fost lucrătorii nepalezi, afacerea fiului său ar fi dat faliment.</p>
<p>Când vine vorba de salariu, Dumitru Dragomir a spus exact suma pe care o primesc nepalezii care lucrează la hotelul său: 800 de euro. Aceștia primesc și mâncare, dar și cazare.</p>
<p>„Dacă n-aveam 100 de oameni (n.r. imigranți) pe care i-a luat fiul meu, închideam hotelul și mai multe afaceri. Nu mai aveam cu cine să lucrez.</p>
<p>(Românii nu mai vor să muncească) Da, da. (Ăștia te-au salvat?) Da. (Care e salariul mediu?) Noi le dăm în jur de 800 de euro, plus casă și masă. Sunt harnici”, a declarat Dumitru Dragomir pentru <span>Fanatik</span>.</p>
<h2><span>Dumitru Dragomir l-a făcut praf pe Ionuț Moșteanu, ministrul MApN</span></h2>
<p><span>Dumitru Dragomir l-a atacat dur pe Ionuț Moșteanu</span>, nimeni altul decât ministrul MApN și cel care a spus că susține promovarea celor de la Steaua București în prima ligă a României.</p>
<p>De altfel, fostul șef al Ligii a spus că întreaga conducere a țării este una care nu face cinste românilor.</p>
<p>„Doamne Dumnezeule, dacă vezi conducerea acestei ţări! Politicul acestei ţări! E de neînţeles. Şi nu numai al acestei ţări, al Europei. De la distinsa doamnă Ursula, ia-i pe toţi.</p>
<p>Trump ăsta are dreptate!Ştii când ai valoare? Când eşti invitat de marii oameni ai lumii. Ai văzut tu vreunul invitat, în afară de faptul că-i cheamă Macron să le dea ordine? Păi e posibil aşa ceva?</p>
<p>Ferice de cel ce nu l-a cunoscut pe Moşteanu. Dar eu îi doresc succes. Nu l-am cunoscut, sunt fericit. Îl doare pe el la bască de fotbal. Ce nu înţelege e că nu-i dă voie FIFA şi UEFA (n.r. să aibă Steaua drept de promovare). Federaţia este stat în stat”, a declarat Dumitru Dragomir pentru Fanatik.</p>

]]></description>
    </item>
    <item>
      <title>A doborât recordul mondial la 86 de ani! El e cel mai în vârstă om care a cucerit un vârf de peste 8.000 de metri</title>
      <link>https://www.prosport.ro/diverse/a-doborat-recordul-mondial-la-86-de-ani-el-e-cel-mai-in-varsta-om-care-a-cucerit-un-varf-de-peste-8-000-de-metri-20282979</link>
      <description><![CDATA[<img src="https://www.prosport.ro//wp-content/uploads/2025/09/A-doborat-recordul-mondial-la-86-de-ani-El-e-cel-mai-in-varsta-om-care-a-cucerit-un-varf-de-peste-8.000-de-metri-e1758880728531.jpg"/><br/><p>Carlos Soria Fontan, un alpinist spaniol de legendă, tocmai a doborât recordul mondial, după ce a devenit cel mai vârstnic om de pe planetă care cucerește un vârf de munte de peste 8.000 de metri altitudine.</p>
<p>Soria are nu mai puțin de 86 de ani, pe care i-a împlinit la data de 5 februarie 2025. Cât despre ultimul vârf pe care l-a cucerit și care l-a ajutat să stabilească noua bornă mondială, acesta este Manaslu, din Nepal, care are o altitudine de 8.163 metri.</p>
<h2><span>Carlos Fontan are 86 de ani și a urcat la 8.163 metri altitudine! Alpinistul spaniol a doborât recordul mondial</span></h2>
<p>Carlos Soria Fontan <span>a doborât recordul mondial</span> și a devenit cel mai în vârstă om care a cucerit un vârf de peste 8.000 de metri altitudine.</p>
<p>Originar din Spania, unde este o adevărată legendă a alpinismului, Carlos Soria a reușit performanța la peste 86 de ani de ani, el fiind născut la data de 5 februarie 1939.</p>
<p>Cât despre precedentul record, acesta era deținut de un alpinist japonez, pe nume Yuichiro Miura, care în 2013 a escaladat Everestul la vârsta de 80 de ani.</p>
<p>Revenind la Carlos Fontan, el avea deja Everestul în palmares, iar borna pe care a stabilit-o recent a fost posibilă unui alt vârf din zona Nepalului, anume Manaslu, care are o altitudine de 8.163 metri.</p>
<p>În total, pe planetă sunt nu mai puțin de <span>14 vârfuri care depășesc altitudinea de 8.000 de metri</span>, iar ibericul Carlos Fontan a cucerit 12 dintre ele, potrivit <span>Marca</span>.</p>
<ul>
<li>Nanga Parbat (8.125), Pakistan, 1990, 51 de ani</li>
<li>Gasherbrum II (8.035), China/Pakistan, 1994, 55 de ani</li>
<li>Cho Oyu (8.201), China/Nepal, 1999, 60 de ani</li>
<li>Everest (8.848), China/Nepal, 2001, 62 de ani</li>
<li>K2 (8.611), China/Pakistan, 2004, 65 de ani</li>
<li>Broad Peak (8.047), China/Pakistan, 2007, 68 de ani</li>
<li>Makalu (8.465), China/Nepal, 2008, 69 de ani</li>
<li>Gasherbrum I (8.068), China/Pakistan, 2009, 70 de ani</li>
<li>Manaslu (8.163), Nepal, 1975, 36 de ani, 2010, 71 de ani și 2025, la 86 de ani, când a stabilit și noul record mondial</li>
<li>Lhotse (8.516), China/Nepal, 2011, 72 de ani</li>
<li>Kanchenjunga (8.586), Nepal, 2014, 75 de ani</li>
<li>Annapurna (8.091), Nepal, 2016, 77 de ani</li>
</ul>
<h2><span>Singurele vârfuri care îi lipsesc din cele 14 de peste 8.000 de metri</span></h2>
<p>Din palmaresul lui Carlos Fontan lipsesc vârfurile Dhaulagiri I, de 8.167 metri, și Shisha Pangma, de 8.027 metri. Pe primul dintre cele două a încercat să îl cucerească în 2023, însă aproape că și-a pierdut viața, după ce a suferit un grav accident. Pe scurt, el s-a ales cu o fractură de tibie în timpul unei coborâri periculoase și nu a mai putut atinge vârful.</p>
<p>Carlos Fontan și-a dorit foarte mult să escaladeze din nou vârful Manaslu în 2025 nu doar pentru a stabili un nou record, ci și pentru a celebra 50 de ani de la momentul în care tot el a devenit primul alpinist spaniol care a escaladat vârful respectiv. Acest moment s-a întâmplat în primăvara anului 1975.</p>
<p>Tocmai din motivul menționat, întreaga aventură a ibericului a purtat numele de „Operațiunea Manaslu, 50 de ani mai târziu”.</p>

]]></description>
    </item>
    <item>
      <title>Palatul de 25.000.000 de euro al lui Gigi Becali e noua fiță a Bucureștiului. Străinii vin să-l vadă ca pe un obiectiv turistic de preț. EXCLUSIV</title>
      <link>https://www.prosport.ro/diverse/palatul-de-25-000-000-de-euro-al-lui-gigi-becali-e-noua-fita-a-bucurestiului-strainii-vin-sa-l-vada-ca-pe-un-obiectiv-turistic-de-pret-exclusiv-20282942</link>
      <description><![CDATA[<img src="https://www.prosport.ro//wp-content/uploads/2025/09/Palatul-de-25.000.000-de-euro-al-lui-Gigi-Becali-e-noua-fita-a-Bucurestiului.-Strainii-vin-sa-l-vada-ca-pe-un-obiectiv-turistic-de-pret.-EXCLUSIV.jpeg"/><br/><p>Palatul de 25.000.000 de euro al lui Gigi Becali (67 de ani) reprezintă una dintre cele mai frumoase clădiri ale Bucureștiului și în același timp are și o foarte bogată istorie în spate, deoarece a depășit deja de mult timp borna celor 100 de ani de la momentul construcției.</p>
<p>Și, mai nou, se pare că locul unde miliardarul din Pipera prezintă jucătorii de preț de la FCSB a devenit și obiectiv turistic pentru străinii care vizitează capitala României. Acest detaliu este confirmat de cele mai proaspete imagini surprinse de fotoreporterii ProSport.</p>
<h2><span>Turiștii străini vizitează și ei, mai nou, palatul de 25.000.000 de euro al lui Gigi Becali! Vezi imaginile surprinse de ProSport</span></h2>
<p>Palatul lui Gigi Becali din Aleea Alexandru este una dintre cele mai emblematice clădiri din întreg Bucureștiul și atrage ca un magnet.</p>
<p>Reporterii merg adesea acolo pentru a smulge declarații din partea patronului FCSB, campioana României din ultimele două sezoane, în timp ce oamenii nevoiași fac și ei coadă la adresă, nu de puține ori, din dorința de a obține un eventual ajutor financiar de la miliardar.</p>
<p>Pe de altă parte, palatul reprezintă și locul în care <span>Gigi Becali prezintă cei mai de preț fotbaliști transferați de FCSB, ceea ce s-ar putea întâmpla și cu Louis Munteanu</span>, după cum a afirmat recent afaceristul.</p>
<p>Și, nu în ultimul rând, locația îi atrage și pe cei care au intenții nu tocmai bune. Drept dovadă, <span>palatul lui Gigi Becali a fost vandalizat din nou</span> de curând.</p>
<p>Și lista poate continua. Spre exemplu, vineri, 26 septembrie 2025, fotoreporterii <span>ProSport</span> au surprins în exclusivitate câțiva turiști străini care s-au deplasat, împreună cu un ghid local, pentru a admira palatul lui Gigi Becali din Aleea Alexandru. Aceștia au privit preț de câteva clipe bune capodopera arhitecturală, timp în care au primit și detalii de la ghidul care îi însoțea.</p>
<h2><span>Gigi Becali refuză să vândă palatul din Aleea Alexandru, deși a avut oferte foarte tentante</span></h2>
<p>De-a lungul ultimilor ani, Gigi Becali a primit numeroase oferte de a vinde palatul din Aleea Alexandru, pe care a plătit, în 2006, aproximativ 7.000.000 de euro.</p>
<p>Una dintre propunerile recente care au sosit pe masa miliardarului s-a ridicat la suma de 23.000.000 de euro.</p>
<p>„Eu i-am dus client cu 23 de milioane și nu a vrut să îl dea fără 25, pentru 2 milioane nu a vrut să îl vândă. Întreabă-l dacă e corect și spune adevărul. I-am dus un ambasador care îi dădea 23 de milioane, știi că la ambasade au sume fixe. «Uite mă, ți-a dat 23 de milioane că așa a aprobat Guvernul țării respective»”, a declarat Dumitru Dragomir, citat de <span>Fanatik</span>.</p>
<p>Gigi Becali a cumpărat palatul de la Steven Auschintt, moștenitor al lui Max Auschnitt, fost senator al României. Clădirea, care este o replică fidelă a Palatului Biron din Paris (actualul Muzeu Rodin), a fost ridicată în anul 1915.</p>
<p>În prezent, locația este deținută, în acte, de cele trei fete ale patronului de la FCSB:</p>
<p>„L-a dat fetelor, toate trei fetele îl stăpănesc. A doua zi, după ce a făcut actele, am jucat table cu el, pe o grămadă de bani”, a mai dezvăluit Dumitru Dragomir, fost președinte al Ligii Profesioniste de Fotbal.</p>

]]></description>
    </item>
    <item>
      <title>Andreea Bălan, apariție incendiară în costum de baie. Iubita lui Victor Cornea, fără inhibiții: „Cel mai hot outfit”</title>
      <link>https://www.prosport.ro/diverse/andreea-balan-aparitie-incendiara-in-costum-de-baie-iubita-lui-victor-cornea-fara-inhibitii-cel-mai-hot-outfit-20282594</link>
      <description><![CDATA[<img src="https://www.prosport.ro//wp-content/uploads/2025/09/Andreea-Balan-aparitie-incendiara-in-costum-de-baie.-Iubita-lui-Victor-Cornea-fara-inhibitii-„Cel-mai-hot-outfit.jpg"/><br/><p>Andreea Bălan nu are deloc inhibiții și s-a afișat într-un costum de baie care îi scoate toate formele în evidență.</p>
<p><span>Iubita tenismenului Victor Cornea</span> nu ratează ocazia să le arate fanilor că se menține în formă și la 41 de ani. Frumoasa artistă nu își arată deloc vârsta și le recomandă și fanilor săi să aibă încredere în sine pentru a putea ajunge să arate așa cum își doresc.</p>
<h2><span>Andreea Bălan profită la maximum de soare cât timp iubitul său se luptă pentru un trofeu la Lisabona</span></h2>
<p>Victor Cornea este la doar câțiva pași de un nou trofeu. Tenismenul se luptă pentru câștigarea unui titlu Challenger la Lisabona, Portugalia, în proba de dublu, acolo unde face echipă cu italianul Andrea Pellegrino. Cei doi au trecut în sferturi fără emoții de ibericii Navarro și Mansilla Diez, scor 6-3, 6-2. În semifinale, iubitul Andreei Bălan va trebui să treacă de o pereche românească formată din Bogdan Pavel și Alex Jecan.</p>
<p>Cât timp iubitul său se pregătește pentru a cuceri un nou trofeu, Andreea Bălan profită de timpul liber. Vedeta TV a postat noi imagini pe rețelele de socializare cu care a încins imaginația fanilor.</p>
<blockquote><p>„Încrederea în sine e cel mai hot outfit. Restul e doar bonus. Iar iubirea de sine face ca fiecare costum de baie să devină ținuta perfectă.”, a transmis Andreea Bălan pe Instagram.</p></blockquote>
<h2><span>Victor Cornea a jucat chiar de ziua sa: mesajul transmis de iubita tenismenului</span></h2>
<p>La 32 de ani, Victor Cornea trăiește o frumoasă poveste de dragoste cu Andreea Bălan, cu 9 ani mai mare. Vedeta are grijă să fie mereu alături de partenerul său și e nelipsită de la turneele acestuia. Ea a publicat un video emoționant de ziua lui Victor Cornea prin care și-a exprimat recunoștința față de cel care i-a făcut viața mai frumoasă.</p>
<blockquote><p>„La mulți ani, iubirea mea! Astăzi este o zi specială, ziua în care s-a născut omul care ne-a adus mie și fetițelor mele liniște, pace și iubire adevărată. Sunt extrem de recunoscătoare că ești în viața noastră, că ne iubești pe toate trei și că, datorită ție, ne simțim cele mai fericite și împlinite’, a scris Andreea Bălan pe rețelele sociale.</p></blockquote>
<p>Cei doi îndrăgostiți <span>urmează să se căsătorească</span>, după ce vedeta TV a fost cerută de soție în avion. Nunta a fost deja stabilită în 2026, dar nu a fost făcută public data exactă a fericitului eveniment.</p>
<blockquote><p>„Nunta o să fie la anul, undeva în primăvară sau vară. Momentan e prea devreme să discutăm de pregătiri, dar am stabilit când facem. Avem data stabilită, avem locația, dar urmează să anunțăm”, a precizat Andreea Bălan, la Antena Stars.</p></blockquote>

]]></description>
    </item>
    <item>
      <title>Deciziile dure, de austeritate, pe care Ilie Bolojan le-a luat în România au primit binecuvântarea lui Gigi Becali: „Știe toate datele”</title>
      <link>https://www.prosport.ro/diverse/deciziile-dure-de-austeritate-pe-care-ilie-bolojan-le-a-luat-in-romania-au-primit-binecuvantarea-lui-gigi-becali-stie-toate-datele-20282526</link>
      <description><![CDATA[<img src="https://www.prosport.ro//wp-content/uploads/2025/09/Deciziile-dure-de-austeritate-pe-care-Ilie-Bolojan-le-a-luat-in-Romania-au-primit-binecuvantarea-lui-Gigi-Becali-„Stie-toate-datele.jpg"/><br/><p>Ilie Bolojan l-a surprins plăcut pe Gigi Becali la câteva luni după ce a fost pus în fruntea Guvernului României.</p>
<p>Gigi Becali a sărit în <span>apărarea lui Ilie Bolojan</span>, după ce televiziunile au început să vorbească despre posibili înlocuitori la doar câteva luni de la numirea acestuia în fruntea Guvernului. Deputatul independent nu îl agrează, în mod normal, pe Bolojan deoarece măsurile de austeritate îl afectează în mod direct, dar a spus că merită să rămână în funcție.</p>
<h2><span>Gigi Becali a vorbit la superlativ despre Ilie Bolojan: „Cine să conducă România?”</span></h2>
<p>După alegerile prezidențiale a fost numit și un nou prim-ministru, care are un rol crucial în această perioadă. Ilie Bolojan trebuie să scoată țara dintr-o criză financiară majoră, iar măsurile de austeritate impuse de actualul Guvern nu îl fac prea popular în rândul cetățenilor.</p>
<p>Gigi Becali și-a schimbat discursul la adresa actualului prim-ministru. Dacă în trecut îl critica dur, de această dată a sărit în apărarea lui Ilie Bolojan, cel despre care a spus că poate să vorbească oricât fără să citească deoarece e foarte bine informat. Latifundiarul din Pipera nu e de acord cu schimbarea premierului deoarece asta nu ar face bine nimănui.</p>
<blockquote><p>„Cine să conducă România? Eu nu l-am agreat pe Bolojan. Chiar nu, dar acum văd că îl duce mintea. Poate să vorbească chiar și oră fără să citească. Știe toate datele. Repet, nu îl agreez.</p>
<p>Dar dacă l-am votat, acum ce să facem? Ce să facem, să schimbăm premierul la două-trei luni? Văd că fiecare televiziune vrea un alt premier, partidele la fel. Nu se poate așa ceva”, a spus Gigi Becali la postul B1 TV.</p></blockquote>
<h2><span>Ilie Bolojan, despre posibila demisie din fruntea Guvernului: „Rămân cât timp voi face ceva relevant”</span></h2>
<p>În ultima vreme s-a discutat și despre <span>posibila demisie a lui Ilie Bolojan</span>, dacă premierul nu va avea susținerea necesară din partea partidelor pentru implementarea măsurilor sale. Șeful Guvernului a precizat, în cadrul unei conferințe de presă, că nu se pune problema să se gândească la o posibilă demisie. Pentru el e importantă stabilitatea politică în această perioadă dificilă.</p>
<blockquote><p>„Am văzut în permanență discuții legate de demisie, dar nu la asta mă gândesc acum, mă gândesc la măsurile pe care trebuie să le luăm în perioada următoare, iar stabilitatea politică joacă un rol important.</p>
<p>Eu continui să spun că rămân în funcție atâta timp cât consider că voi face ceva relevant. Dacă vreodată voi decide să demisionez, vă voi anunța eu, nu e nevoie să mă întrebați la fiecare conferință de presă sau să speculați”, a precizat premierul României, notează<span> Digi24.</span></p></blockquote>

]]></description>
    </item>
  </channel>
</rss>
