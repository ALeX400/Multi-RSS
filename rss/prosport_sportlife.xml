<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Trendul Dubai e tot mai popular. Încă o vedetă a urmat modelul Simonei Halep și s-a mutat acolo: „E minunat”</title>
      <link>https://www.prosport.ro/diverse/trendul-dubai-e-tot-mai-popular-inca-o-vedeta-a-urmat-modelul-simonei-halep-si-s-a-mutat-acolo-e-minunat-20287162</link>
      <description><![CDATA[<img src="https://www.prosport.ro//wp-content/uploads/2025/10/Trendul-Dubai-e-tot-mai-popular.-Inca-o-vedeta-a-urmat-modelul-Simonei-Halep-si-s-a-mutat-acolo-„E-minunat-e1759301468663.jpg"/><br/><p>Celebrul Ronnie O’Sullivan, considerat cel mai bun jucător de snooker din istorie, s-a mutat definitiv în Dubai.</p>
<p>Decizia nu a luat-o de unul singur, ci alături de soția sa Laila Rouass, care a dorit o schimbare în viața lor.</p>
<h2><span>Trendul Dubai e tot mai popular. Încă o vedetă a urmat modelul Simonei Halep și s-a mutat acolo: „E minunat”</span></h2>
<p>În luna iunie, Ronnie s-a căsătorit cu actrița Laila Rouass. Cei doi au avut o ceremonie discretă în estul Londrei, iar vestea a fost ținută secretă până când Ronnie a postat o fotografie pe Instagram, însoțită de mesajul: „Am făcut-o oficial! Domnul și doamna O’Sullivan.”</p>
<p>La scurt timp după nuntă, cuplul și-a făcut bagajele și s-a mutat în Dubai, o locație mai convenabilă pentru jucătorul de snooker, mai ales pentru că foarte multe turnee se desfășoară în China.</p>
<p>Mai mult decât atât, britanicul spune că se simte excelent în Dubai, alegerea fiind una benefică pentru el și soția sa, care nu mai dorea sub nicio formă să locuiască în Anglia.</p>
<p>„E grozav. Am acolo o sală de antrenament foarte bună, a fost unul dintre motivele principale pentru care ne-am mutat. Îmi era greu să găsesc un loc unde să mă antrenez în Anglia. Trebuia ori să iau trenul până la Sheffield, ori să ne mutăm acolo.</p>
<p>Dar soției mele nu prea îi plăcea ideea de a locui în Sheffield. Așa că mi-a spus să mergem în Spania sau în Dubai. M-am gândit că Dubai e mai aproape de China. E în Orientul Mijlociu și toate turneele și activitatea mea sunt în acea zonă. Așa că a fost o alegere logică.</p>
<p>Îmi place mult aici. Sălile de sport sunt excelente și mă bucur de tot ce înseamnă stilul de viață de acolo. Am cunoscut oameni foarte frumoși și m-am integrat repede. E grozav”, a declarat Ronnie O’Sullivan, potrivit The Sun.</p>
<h2><span>Simona Halep, o mare iubitoare a orașului Dubai: „A început să-mi placă foarte mult!”</span></h2>
<p>După retragerea din activitate, <span>Simona Halep a decis să se mute definitiv în Dubai</span>. Nu puțini au fost cei care au criticat-o pentru această decizie, însă fostul număr unu mondial a vorbit doar la superlativ despre orașul celebru din Emirate.</p>
<p>În Dubai, „Simo” trăiește pe picior mare, într-un apartament pe care l-a achiziționat cu peste 1.000.000 de euro. Acesta se află într-un bloc zgârie-nori din cel mai luxos complex rezidențial.</p>
<p>„Sunt și în România, sunt și la Dubai. A început să-mi placă foarte mult la Dubai, deoarece condițiile pentru antrenament sunt cele mai bune. Vremea este extraordinară pe timpul iernii și sinceră să fiu, după atâția ani în care am răbdat frigul din România la alergări, în cantonamente, acum mi-am dat seama că este mult mai bine să te antrenezi la căldură”, declara Simona Halep în 2024, potrivit Digi Sport.</p>

]]></description>
    </item>
    <item>
      <title>„Regele țiganilor” a răspuns criticilor după logodna fiicei sale Venezuela, la doar 16 ani</title>
      <link>https://www.prosport.ro/alte-sporturi/box/regele-tiganilor-a-raspuns-criticilor-dupa-logodna-fiicei-sale-venezuela-la-doar-16-ani-20287358</link>
      <description><![CDATA[<img src="https://www.prosport.ro//wp-content/uploads/2025/10/„Regele-tiganilor-a-raspuns-criticilor-dupa-logodna-fiicei-sale-Venezuela-la-doar-16-ani-1400x700.jpg"/><br/><p>Tyson Fury (37 de ani), fost campion mondial la categoria grea în box, autointitulat „Regele țiganilor”, a răspuns criticilor după logodna fiicei sale Venezuela, la doar 16 ani.</p>
<p>Mai mult, cererea în căsătorie a avut loc chiar la cea de-a 16-a aniversare a minorei, iar imaginile de la eveniment au fost postate pe internet de soția lui Fury, Paris.</p>
<h2><span>„Acum 50 de ani, oamenii se căsătoreau la 18 ani și rămâneau împreună până la moarte”. Reacția lui Tyson Fury după ce fiica sa Venezuela a spus „Da” la doar 16 ani</span></h2>
<p>Retras din boxul profesionist în ianuarie 2025, după a doua sa înfrângere în fața lui Oleksandr Usyk, Tyson Fury continuă să aibă parte de o mulțime de evenimente în familie și nici nu e de mirat, având în vedere la cât de numeroasă este aceasta.</p>
<p>Spre exemplu, <span>„Regele țiganilor” și soția sa au nu mai puțin de 7 copii împreună, iar în 2024, Paris Fury a lăsat de înțeles că ar fi gravidă din nou</span>. Însă, potrivit informațiilor disponibile în spațiul public, numărul moștenitorilor familiei Fury nu a crescut încă.</p>
<p>Revenind la evenimentele din cadrul familiei, <span>soția lui Tyson Fury a luat prin surprindere audiența</span> de pe platformele de socializare cu câteva videoclipuri pe care le-a postat recent. Venezuela, una dintre fiicele cuplului Fury, a împlinit vârsta de 16 ani și părinții i-au organizat o petrecere. Nimic neobișnuit până aici. Însă, în cadrul celei de-a 16-a aniversări, Venezuela Fury a fost cerută în căsătorie, iar întreg momentul a fost celebrat cu mult entuziasm de Tyson și Paris.</p>
<p>Așa cum era de așteptat, clipurile respective au stârnit și o mulțime de comentarii controversate. Criticii l-au pus la zid pe Tyson Fury pentru că a validat o logodnă a unei minore, chiar dacă aceasta este fiica sa.</p>
<p>Totuși, fostul campion mondial de la grea nu s-a lăsat afectat și le-a amintit internauților de câteva obiceiuri vechi de zeci de ani.</p>
<p>Concret, după cum anunță <span>Daily Mail</span>, Tyson Fury s-a inspirat dintru-un discurs preluat de pe pagina de Instagram cu numele Minaret Minds, în care autorul nara un text inspirat din cultura islamică. Iar printre afirmațiile făcute s-au regăsit următoarele:</p>
<p>„Acum 50 de ani, oamenii se căsătoreau la 18 ani și rămâneau împreună până la moarte. Astăzi, oamenii așteaptă până la 30 de ani pentru a se căsători și divorțează în termen de trei ani. Pe atunci, cuplurile nu aveau nimic, ci construiau totul împreună. Acum, cuplurile au totul, dar nu pot construi nimic împreună. Bunicii noștri împărțeau o cameră mică și o numeau paradis. Noi avem case cu cinci dormitoare și le numim închisori. Singura diferență este că acum numim angajamentul drept „stabilire” și fuga drept „regăsire de sine”. Dar dacă ne îndoim de noi înșine, am putea înceta să căutăm perfecțiunea și să începem să construim o conexiune. Mă întreb, oare chiar am devenit atât de obsedați să găsim persoana potrivită încât am uitat să încercăm noi să fim persoana potrivită?”, se poate auzi în clipul respectiv, potrivit Daily Mail.</p>
<h2><span>Ce a scris Paris Fury pe rețelele de socializare</span></h2>
<p>Soția lui Tyson Fury nu s-a obosit să le răspundă criticilor, asemenea fostului pugilist, însă așa cum am precizat deja, ea a dat tonul întregii controverse.</p>
<p>În momentul în care a distribuit videoclipurile cu cererea în căsătorie, Paris Fury a scris:</p>
<p>„Felicitări, Venezuela Fury și Noah Price pentru logodna voastră! Amândoi sunteți tineri, dar când știi ceva, pur și simplu știi! Încă sunt în stare de șoc, dar foarte fericită pentru amândoi. Eu și tatăl tău nici că am putea fi mai mândri”, a scris Paris Fury, pe Instagram.</p>
<p>Tyson și Paris Fury s-au căsătorit în 2008, când el avea 21 de ani, iar ea doar 19. De atunci, cuplul și-a reînnoit jurămintele de două ori, în 2013 și 2025.</p>

]]></description>
    </item>
    <item>
      <title>Ion Țiriac: „SUA i-ar fi dublat averea Simonei Halep”. America, efect financiar uriaș</title>
      <link>https://www.prosport.ro/alte-sporturi/tenis/simona-halep/ion-tiriac-sua-i-ar-fi-dublat-averea-simonei-halep-america-efect-financiar-urias-20287197</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-„SUA-i-ar-fi-dublat-averea-Simonei-Halep.-America-efect-financiar-urias.webp"/><br/><p>Ion Țiriac (86 de ani), poate cel mai de succes afacerist român, susține cu tărie că averea Simonei Halep (34) ar fi fost cel puțin dublă dacă ea ar fi reprezentat Statele Unite ale Americii în circuitul WTA, și nu România.</p>
<p>Miliardarul nu a ascuns adevărul și a transmis răspicat că atleți din SUA, Anglia, Germania, Franța sau Italia au parte de mult mai mult succes financiar doar datorită drapelului sub care evoluează.</p>
<h2><span>Ar fi câștigat o Simona Halep americancă mai mulți bani? Ion Țiriac a dat cărțile pe față despre forța SUA</span></h2>
<p>Ion Țiriac a fost unul dintre cei mai puternici susținători ai Simonei Halep în circuitul WTA, iar magnatul nu o va uita curând pe sportiva din Constanța, drept dovadă că recent <span>a comparat-o pe Jaqueline Cristian cu ea</span>.</p>
<p>Țiriac a urmărit cu mare atenție parcursul lui Halep din cei aproximativ 16 ani petrecuți în tenisul profesionist și atunci când a fost cazul a sărit public în apărarea ei. Cazul de dopaj în care Simona a fost implicată pe final de carieră este cel mai bun exemplu, deoarece Ion Țiriac a avut multiple ieșiri furibunde în spațiul public și i-a atacat inclusiv pe reprezentanții WADA. De altfel, el chiar <span>i-a sugerat Simonei Halep să ceară 100.000.000 de dolari daune</span> pentru ce a pățit și nu doar 10.000.000 de dolari, așa cum a făcut sportiva din Constanța.</p>
<p>Tot la capitolul sume de bani, Ion Țiriac a fost întrebat de curând și despre veniturile pe care Simona le-a făcut de-a lungul carierei. Doar din competiții, potrivit <span>WTATennis.com</span>, Simona a strâns 40.236.618 dolari. Însă, pe lângă această sumă, foarte frumoasă de altfel și istorică pentru tenisul românesc, Simona a mai avut venituri și din diverse contracte de imagine.</p>
<p>Ion Țiriac a sugerat că Halep nu a excelat la capitolul venituri din afara competițiilor, deoarece a reprezentat România la nivel internațional și imaginea ei nu „a vândut” tocmai bine:</p>
<p>„Aici depinde unde ești născut, da. Domină Statele Unite, Anglia, Germania, Franța, Italia, Spania mai puțin… Sau să fii Federer, să nu fii cetățean al lumii. Dar e greu, trebuie să faci ceea ce face Federer de o viață întreagă”, a declarat Ion Țiriac, potrivit <span>Iamsport.ro</span>.</p>
<p>Ulterior, magnatului i-a fost adresată o întrebare cât se poate de directă, anume dacă „o Halep americancă ar fi câștigat mai mulți bani?”.</p>
<p>La fel de sincer, Ion Țiriac a spus că averea Simonei ar fi fost cel puțin dublă în eventualitatea în care ar fi evoluat sub drapelul SUA în cei 16 ani petrecuți la profesioniști:</p>
<p>„O Halep americană ar fi câștigat dublu. Iar un Năstase american ar fi câștigat, pe vremea aia, când abia apăruseră banii, cel puțin de cinci ori mai mult!”, a completat Ion Țiriac.</p>
<h2><span>Simona Halep a investit o bună parte din avere în mai multe afaceri</span></h2>
<p>Simona Halep a preluat flerul de antreprenor de la Ion Țiriac și nu a ținut zecile de milioane de euro câștigate din tenis în vreun cont din bancă. Sportiva a investi în mai multe businessuri de succes, majoritatea din industria ospitalității. Precis, Halep deține două hoteluri superbe, unul pe litoralul românesc și unul în Brașov.</p>
<p>În plus, fostul lider WTA mai are în portofoliu și câteva proprietăți foarte valoroase din București și, de asemenea, mai investește în alte afaceri.</p>
<p>Recent s-a aflat că <span>Simona Halep vrea să își construiască o cramă în satul Culmea</span>, din județul Constanța, iar în această toamnă îndeplinește pașii birocratici necesari.</p>

]]></description>
    </item>
    <item>
      <title>Nepotul favorit al lui Ion Țiriac îşi face „talentul” la Dubai cu un Brabus de 600.000 de euro</title>
      <link>https://www.prosport.ro/alte-sporturi/tenis/nepotul-favorit-al-lui-ion-tiriac-isi-face-talentul-la-dubai-cu-un-brabus-de-600-000-de-euro-20286393</link>
      <description><![CDATA[<img src="https://www.prosport.ro//wp-content/uploads/2025/09/Nepotul-favorit-al-lui-Ion-Tiriac-isi-face-„talentul22-la-Dubai-cu-un-Brabus-de-600.000-de-euro.webp"/><br/><p>Alexander, nepotul favorit al lui Ion Țiriac (86 de ani), pare să fi preluat pasiunea magnatului și a decis să își facă „talentul” la Dubai cu un autoturism modificat de Brabus, în valoare de 600.000 de euro.</p>
<p>Mai precis, un Porsche 911 Turbo S Coupe, care dezvoltă nu mai puțin de 900 cai putere și atinge suta de kilometri la oră în 2.5 secunde. Prețul? 600.000 de euro.</p>
<h2><span>Alexander are aceeași pasiune ca magnatul Ion Țiriac! Nepotul miliardarului s-a dat pe circuitul Yas Marina din Dubai cu un Brabus de 600.000 de euro</span></h2>
<p><span>Alexander Țiriac, nepotul favorit al magnatului Ion Țiriac</span>, își va face bunicul mândru cu ultima postare pe care a realizat-o pe platformele de socializare.</p>
<p>Dacă <span>de la tatăl său, Ion Ion Țiriac, a preluat pasiunea pentru bodybuilding și a demonstrat deja că se transformă într-un pachet de mușchi</span>, de la magnatul familiei, Alexander a moștenit dragostea pentru automobilele de lux.</p>
<p>Ion Țiriac este mândrul deținător al uneia dintre cele mai spectaculoase colecții de mașini din întreaga lume, aproximativ 400 de exemplare, unele cu valori estimate de milioane de euro, iar nepotul său favorit pare să îi calce pe urme. Aflat la Dubai, în Emiratele Arabe Unite, Alexander Țiriac a mers pe celebrul circuit Yas Marina, însă nu singur, ci împreună cu un bolid Porsche 911 Turbo S Coupe modificat de celebrul brand Brabus.</p>
<p>„Următorul record (n.r. – timp record) al unui tur de circuit de la Yas Marina”, a glumit Alexander Țiriac, pe pagina sa de Instagram, în dreptul unei fotografii cu spatele spectaculos al bolidului.</p>
<h2><span>Detalii despre mașina condusă de nepotul lui Ion Țiriac</span></h2>
<p>Bolidul modificat este listat și pe site-ul <span>Brabus.com</span>, iar specificațiile acestuia sunt de-a dreptul spectaculoase. Motorul dezvoltă nu mai puțin de 662 kW, adică 900 de cai putere și are un cuplu de 1000 Nm.</p>
<p>Acesta îl ajută să accelereze de la 0 la 100 de kilometri la oră în doar 2.5 secunde, iar viteza maximă pe care o poate atinge bolidul este de 340 de kilometri la oră. De dragul celor pasionați de statistici, Brabus a publicat și consumul combinat al autoturismului, care este de 12.5 litri pe suta de kilometri. Însă, în ritm de circuit, așa cum l-a condus Alexander Țiriac, consumul este semnificativ mai mare.</p>
<p>În ceea ce privește prețul net al modelului Porsche 911 Turbo S Coupe modificat de Brabus, acesta este de aproape 600.000 de euro. Concret, potrivit datelor oficiale, de 589.679 euro.</p>
<p>„Nepoții mei sunt în regulă și ei, sunt băieți mari. Alexandru are 1.95 metri înălțime și 48 la picior. Ce vrei? Mai mult de atât nu puteam să fac”, Ion Țiriac, despre nepotul său favorit.</p>

]]></description>
    </item>
    <item>
      <title>În plină austeritate a lui Ilie Bolojan, Primăria Capitalei plăteşte 2.000.000 de lei pentru stabilirea clasei de risc seismic a Arenei Naționale</title>
      <link>https://www.prosport.ro/diverse/in-plina-austeritate-a-lui-ilie-bolojan-primaria-capitalei-plateste-2-000-000-de-lei-pentru-stabilirea-clasei-de-risc-seismic-a-arenei-nationale-20286378</link>
      <description><![CDATA[<img src="https://www.prosport.ro//wp-content/uploads/2025/09/In-plina-austeritate-a-lui-Ilie-Bolojan-Primaria-Capitalei-plateste-2.000.000-de-lei-pentru-stabilirea-clasei-de-risc-seismic-a-Arenei-Nationale.jpg"/><br/><p>În ciuda măsurilor de austeritate dictate de Guvern, Primăria Capitalei a decis să cheltuie peste 2.000.000 de lei.</p>
<p>Concret, Primăria București plăteşte 2.000.000 de lei pentru stabilirea clasei de risc seismic a Arenei Naționale, cel mai mare stadion al țării.</p>
<h2><span>În plină austeritate a lui Ilie Bolojan, Primăria Capitalei plăteşte 2.000.000 de lei pentru stabilirea clasei de risc seismic a Arenei Naționale</span></h2>
<p>Primăria Capitalei va cheltui peste 2 milioane de lei, adică aproape 410.000 de euro, pentru a face o expertiză tehnică detaliată a Arenei Națională, cel mai mare stadion din România, construit în 2011, cu scopul de a stabili în ce clasă de risc seismic se încadrează.</p>
<p>Practic, se vor face analize și măsurători complexe pentru a vedea cât de sigură este structura stadionului în caz de cutremur. Contractul a fost câștigat de firma Allied Engineers Grup SRL, care a subcontractat două alte companii. Una dintre ele va face verificările tehnice, iar cealaltă se va ocupa de analize de laborator și prelevarea probelor din structură.</p>
<p>Expertiza se va desfășura pe parcursul a 120 de zile și este finanțată din bani publici. Tot legat de Arena Națională, Primăria mai pregătește o cheltuială de 143.000 de euro pentru mentenanța sistemelor video de supraveghere.</p>
<p>Cel mai mare stadion din România, cu peste 55.000 de locuri, are 6 etaje, o parcare subterană, loje, restaurante și săli de conferințe, iar autoritățile de la București vor să se asigure că toate aceste componente sunt stabile și sigure din punct de vedere structural.</p>
<p>Interesant este că decizia vine chiar într-un moment complicat pentru economia României, neținând cont practic de măsurile de austeritate dictate de Guvern.</p>
<h2><span>Un nou stadion impunător se contruiește în România, în ciuda austerității dictate de Guvern</span></h2>
<p>Fanii piteșteni pot răsufla ușurați. În ciuda măsurilor de austeritate luate de Guvern, noul stadion din oraș se va construi conform planului, iar FC Argeș va benefica de o arenă modernă.</p>
<p>Potrivit ministrului Cseke Attila, termenul limită pentru aprobarea cofinanțărilor din partea administrației locale pentru construirea noii arene de la Pitești este 1 iulie 2026, dar că lucrările ar putea începe chiar mai devreme, în această toamnă.</p>
<p>„Stadionul Nicolae Dobrin se face. Este o chestiune doar de temporizare, nu s-a pus nuciodată problema să nu se facă. Cel mai devreme la sfârșitul acestei toamne începe construcția, cel mai târziu în iulie anul viitor”, <span>a declarat Cseke Attila</span>, citat de presa locală.</p>

]]></description>
    </item>
  </channel>
</rss>
