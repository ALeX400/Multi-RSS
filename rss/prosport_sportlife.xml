<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristiano Ronaldo este cel mai bine plătit sportiv din lume. Sume uriașe în topul Forbes: pe ce loc se află Messi</title>
      <link>https://www.prosport.ro/fotbal-extern/cristiano-ronaldo-este-cel-mai-bine-platit-sportiv-din-lume-sume-uriase-in-topul-forbes-pe-ce-loc-se-afla-messi-20171795</link>
      <description><![CDATA[<img src="https://www.prosport.ro/wp-content/uploads/2025/05/Cristiano-Ronaldo-este-cel-mai-bine-platit-sportiv-din-lume.-Sume-uriase-in-topul-Forbes-pe-ce-loc-se-afla-Messi.jpg"/><br/><p>Celebra revistă Forbes a publicat topul celor mai bine plătiți sportivi din lume pentru anul 2025, iar pe primul loc se află nimeni altul decât legendarul Cristiano Ronaldo (40 de ani).</p>
<p>Starul portughez este legitimat la Al-Nassr, în Arabia Saudită, și doar din contractul pe care îl are semnat cu șeicii încasează 200.000.000 de euro anual. Însă, la general, veniturile lui sunt chiar mai mari, după cum informează sursa citată.</p>
<p>Din topul dezvăluit de Forbes mai fac parte alți doi fotbaliști, iar unul dintre ei este, inevitabil, argentinianul Lionel Messi (37).</p>
<h2><span>Cristiano Ronaldo nu doar că e cel mai bine plătit sportiv din lume, ci a distrus concurența, potrivit Forbes</span></h2>
<p>Celebra revistă <span>Forbes</span> a revenit de curând cu topul actualizat al celor mai bine plătiți sportivi din lume, ediția 2025, iar în fruntea listei, la o distanță imensă față de concurență, se află nimeni altul decât Cristiano Ronaldo.</p>
<p>Starul lusitan, <span>al cărui fiu, Cristiano Ronaldo Junior, a debutat recent pentru naționala Portugaliei</span>, se află sub contract cu Al-Nassr din ianuarie 2023. Potrivit informațiilor împrăștiate în presa internațională încă de atunci, el a fost convins să semneze în fotbalul saudit cu un salariu de 200.000.000 de euro.</p>
<p>Însă, potrivit americanilor de la Forbes, la general, veniturile anuale ale lui Cristiano Ronaldo se ridică la colosala sumă de 275.000.000 de dolari, adică aproximativ 245.000.000 de euro.</p>
<p><span>Cristiano Ronaldo va ajunge la capătul contractului cu Al-Nassr odată cu atingerea datei de 30 iunie și conform presei internaționale a pus condiții ireale pentru a semna o nouă înțelegere</span>.</p>
<p>Așadar, rămâne de văzut dacă legenda fotbalului din Portugalia va mai fi văzută în topul Forbes și în 2026.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/mmeLCAP74KA?si=d7Vgd7ND3bN3iOPD" title="YouTube video player" width="560"></iframe></p>
<h2><span>Pe ce loc e Lionel Messi</span></h2>
<p>La o colosală distanță în spatele lui Cristiano Ronaldo, în topul Forbes se află baschetbalistul Stephen Curry, star în NBA pentru echipa Golden State Warriors. În vârstă de 37 de ani, Curry ar avea venituri anuale de 156.000.000 de dolari.</p>
<p>Podiumul topului Forbes este completat de britanicul Tyson Fury, boxer în vârstă de 36 de ani, ex-campion mondial la categoria grea, care și-a anunțat de curând retragerea din sportul profesionist.</p>
<p>Fury are și el încasări de invidiat, iar americanii estimează că îi intră în conturi nu mai puțin de 146.000.000 de dolari pe an.</p>
<p>În ceea ce îl privește pe Lionel Messi, rivalul de-o viață al lui Cristiano Ronaldo, argentinianul este „doar” pe locul 5 în clasament, cu venituri anuale de 135.000.000 de dolari. Messi este legitimat la Inter Miami, echipa lui David Beckham din Major League Soccer (MLS), unde mai are contract până la data de 31 decembrie 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/b4_PA7GsLwA?si=mYukGjqAkFrIAYDk" title="YouTube video player" width="560"></iframe></p>
<p>Trebuie precizat că în TOP 10 se mai regăsește și un al treilea fotbalist, în persoana francezului Karim Benzema. Despre fostul atacant al lui Real Madrid se estimează că ar câștiga anual 104.000.000 de dolari. Benzema este legitimat în Arabia Saudită, la Al-Ittihad, unde mai are contract până la data de 30 iunie 2026.</p>
<p>Mai jos TOP 10 al celor mai bine plătiți sportivi din lume, potrivit Forbes:</p>
<ol>
<li>Cristiano Ronaldo (fotbal): 275 de milioane de dolari</li>
<li>Stephen Curry (baschet): 156 milioane de dolari</li>
<li>Tyson Fury (box): 146 de milioane de dolari</li>
<li>Dak Prescott (fotbal american): 137 de milioane de dolari</li>
<li>Lionel Messi (fotbal): 135 de milioane de dolari</li>
<li>LeBron James (baschet): 133,8 milioane de dolari</li>
<li>Juan Soto (baseball): 114 milioane de dolari</li>
<li>Karim Benzema (fotbal): 104 milioane de dolari</li>
<li>Shohei Ohtani (baseball): 102,5 milioane de dolari</li>
<li>Kevin Durant (baschet): 101,4 milioane de dolari</li>
</ol>

]]></description>
    </item>
    <item>
      <title>Are un imperiu de peste 500.000.000 de dolari, dar nu mai ştie ce funcție are într-una dintre afaceri</title>
      <link>https://www.prosport.ro/alte-sporturi/baschet/are-un-imperiu-de-peste-500-000-000-de-dolari-dar-nu-mai-stie-ce-functie-are-intr-una-dintre-afaceri-20171831</link>
      <description><![CDATA[<img src="https://www.prosport.ro/wp-content/uploads/2025/05/Are-un-imperiu-de-peste-500.000.000-de-dolari-dar-nu-mai-stie-ce-functie-are-intr-una-dintre-afaceri-1400x796.png"/><br/><p>Shaquille O’Neal (53 de ani), legendă a baschetului american, cvadruplu campion în National Basketball Association (NBA), are în prezent un imperiu de peste 500.000.000 de dolari.</p>
<p>Colosul de 2 metri și 16 centimetri înălțime are deschise mai multe afaceri, iar într-una dintre ele nici măcar nu știe ce funcție ocupă în acte. Dezvăluirea i-a făcut pe moderatorii unei emisiuni să izbucnească în râs.</p>
<h2><span>Shaquille O’Neal, pe urmele lui Michael Jordan! Deschide afaceri pe bandă rulantă și are deja un imperiu de peste 500.000.000 de dolari</span></h2>
<p>Shaquille O’Neal, fost baschetbalist la echipe ca Orlando Magic, Los Angeles Lakers, Miami Heat, Phoenix Suns, Cleveland Cavaliers și Boston Celtics, pare că o ia pe numele lui Michael Jordan și își creează un adevărat imperiu în lumea afacerilor.</p>
<p>Cvadruplu campion în NBA, O’Neal s-a retras din sportul profesionist în urmă cu un deceniu și jumătate, iar treptat a avut grijă să își creeze un nume în sectorul antreprenorial. Pe lângă faptul că are semnate contracte de imagine foarte bănoase, fiind președintele diviziei de baschet din compania Reebok, printre altele, Shaquille O’Neal și-a deschis numeroase afaceri și conform celor de la <span>Talk Sport</span> are deja un imperiu de peste 500.000.000 de dolari.</p>
<blockquote><p>Imperiul său de afaceri de 500.000.000 de dolari se extinde”, a titrat sursa citată.</p></blockquote>
<p>Ultima afacere în care <span>a intrat Shaquille O’Neal</span>, din postura de co-CEO, este DC Studios, un studio de film și televiziune care supraveghează producția de filme și seriale TV cu supereroi celebri, cum ar fi Superman sau Batman.</p>
<p>Prins în cadrul unei emisiuni televizate, Shaquille O’Neal a fost întrebat de moderatori despre rolul pe care îl va avea în noul business.</p>
<p>Cu zâmbetul pe buze și cât se poate de sincer, fostul MVP din NBA a spus că habar nu are ce presupune funcția care i-a fost trecută în documente. Așadar, cel mai probabil contează doar banii cu care finanțează afacerea.</p>
<blockquote><p>Ai devenit al treilea co-CEO în cadrul companiei DC Studios, alături de James Gunn, care a regizat Superman, și Peter Safran. Povestește-ne despre asta”, a fost rugat Shaquille O’Neal.</p></blockquote>
<p>În replică, ex-baschetbalistul a transmis:</p>
<blockquote><p>Nu știu ce înseamnă asta. Un al treilea co-ce?!”, a spus Shaquille O’Neal.</p></blockquote>
<p>Conform Talksport.com, moderatorii emisiunii, Ernie Johnson, Charles Barkley și Kenny Smith, au izbucnit toți în râs atunci când au auzit răspunsul lui O’Neal.</p>
<h2><span>A câștigat 286.000.000 de dolari doar din cariera de baschetbalist</span></h2>
<p><span>Shaquille O’Neal se află</span> pe locul 9 în topul baschetbaliștilor cu cele mai mari câștiguri din istorie. În cei aproape 20 de ani pe care i-a petrecut în NBA, 19 mai precis, sportivul născut în Newark, New Jersey, a izbutit să încaseze colosala sumă de 286.000.000 de dolari.</p>
<p>Însă, așa cum am precizat deja, Shaquille O’Neal a avut fler în domeniul afacerilor după retragere și spre deosebire de mulți alți baschetbaliști din NBA a continuat să își blindeze imperiul.</p>
<p>Shaquille O’Neal nu doar că este președintele diviziei de baschet din compania Reebok, ci are semnate contracte cu numeroase branduri, precum PepsiCo, Icy Hot, DraftKings, NBA 2K, Wheaties, JCPenny și multe, multe altele.</p>
<p>Shaquille O’Neal a fost declarat cel mai bun baschetbalist, MVP, din NBA în anul 2000, și a fost selectat de 15 ori în echipa All-Star a ligii.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/ZTk0fwsJ6qo?si=YQf694avN-kYuZ5r" title="YouTube video player" width="560"></iframe></p>

]]></description>
    </item>
    <item>
      <title>Detalii despre accidentul în care a fost implicată limuzina de 500.000 de euro a lui Gigi Becali: unde se afla Luțu și de ce a deschis miliardarul proces după ce i-a fost luat carnetul?! EXCLUSIV</title>
      <link>https://www.prosport.ro/sport-life/special/detalii-despre-accidentul-in-care-a-fost-implicata-limuzina-de-500-000-de-euro-a-lui-gigi-becali-unde-se-afla-lutu-si-de-ce-a-deschis-miliardarul-proces-dupa-ce-i-a-fost-luat-carnetul-exclusiv-20171646</link>
      <description><![CDATA[<img src="https://www.prosport.ro/wp-content/uploads/2025/05/Detalii-despre-accidentul-in-care-a-fost-implicata-limuzina-de-jumatate-de-milion-de-euro-a-lui-Gigi-Becali.webp"/><br/><p>Gigi Becali a fost surprins în timp ce circula cu 105 km/h în zona de nord a Capitalei. Polițiștii i-au suspendat carnetul, însă milionarul a contestat în instanță decizia. Câteva zile mai târziu, limuzina sa a fost implicată într-un accident în urma căruia au fost lovite alte două autovehicule.</p>
<h2><span>Gigi Becali spune că nu se afla la volan. Unde se afla Ionuț Luțu când s-a produs accidentul? EXCLUSIV</span></h2>
<p>Gigi Becali și-a schimbat, de curând, mașina. <span>Latifundiarul și-a cumpărat un Rolls Royce Ghost în valoare de jumătate de milion de euro</span>, însă la doar câteva săptămâni după ce și-a prezentat bijuteria, patronul FCSB ar fi produs un accident în care a șifonat serios un BMW și a avariat ușor o altă mașină de lux.</p>
<p>Accidentul a avut loc în zona palatului din Aleea Alexandru.</p>
<p>Contactat de <span>ProSport</span> imediat ce s-a produs accidentul în care a fost implicată limuzina sa, <span>miliardarul a părut surprins și a transmis, categoric, că nu știe despre ce e vorba:</span></p>
<blockquote><p>Acum am ieșit de la biserică! Ce mașină, tată? Eu sunt cu aia neagră, aia nouă e parcată la palat. Poate Luțu, nu știu!”.</p></blockquote>
<p><span>ProSport</span> a obținut imagini de la locul accidentului, cadre în care Becali se afla lângă limuzina sa, în fața mașinii pe care a lovit-o destul de rău în zona portierei, în timp ce aștepta platforma pentru a ridica automobilul BMW avariat serios.</p>
<figure aria-labelledby="figcaption_attachment_20170898" class="wp-caption aligncenter" id="attachment_20170898"><img alt="" class="size-full wp-image-20170898" decoding="async" height="848" loading="lazy" src="https://www.prosport.ro/wp-content/uploads/2025/05/gigi-becali-accident-rolls-royce5.jpeg" width="480"/><figcaption class="wp-caption-text" id="figcaption_attachment_20170898">SURSA FOTO: PROSPORT</figcaption></figure>
<p>Din informațiile obținute de <span>ProSport</span>, în momentul producerii accidentului, joi dimineață, Ionuț Luțu se afla la Tribunalul București, acolo unde o însoțea pe una dintre fetele lui Gigi Becali la un proces.</p>
<p>Din câte se pare, evenimentul a avut loc după ce mașina lui Becali a intrat pe interzis într-un rond, a lovit BMW-ul care a ricoșat într-o altă mașină parcată (FOTO JOS). Imediat după accident, miliardarul ar fi încercat să se înțeleagă și să achite paguba șoferilor.</p>
<figure aria-labelledby="figcaption_attachment_20170895" class="wp-caption aligncenter" id="attachment_20170895"><img alt="" class="size-large wp-image-20170895" decoding="async" height="647" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/05/gigi-becali-accident-rolls-royce2-1400x647.jpeg" srcset="https://www.prosport.ro/wp-content/uploads/2025/05/gigi-becali-accident-rolls-royce2-1400x647.jpeg 1400w, https://www.prosport.ro/wp-content/uploads/2025/05/gigi-becali-accident-rolls-royce2-768x355.jpeg 768w, https://www.prosport.ro/wp-content/uploads/2025/05/gigi-becali-accident-rolls-royce2-1536x709.jpeg 1536w, https://www.prosport.ro/wp-content/uploads/2025/05/gigi-becali-accident-rolls-royce2.jpeg 1600w" width="1400"/><figcaption class="wp-caption-text" id="figcaption_attachment_20170895">SURSA FOTO: PROSPORT</figcaption></figure>
<h2><span>Gigi Becali a contestat în instanță decizia de a-i fi suspendat carnetul pentru viteză</span></h2>
<p>Însă nu este singurul incident în care Gigi Becali a fost implicat în această lună, iar noua mașina pare să-i poarte ghinion latifundiarului. Astfel, la începutul lui Mai, conducătorul campionei FCSB a fost surprins în timp ce rula cu 105 km/h pe o arteră din nordul Capitalei. Oprit de un echipaj al Poliției Rutiere, lui Becali i-a fost retras carnetul pe motiv că avea peste 50 de km în plus față de limita legală.</p>
<p>Neîmpăcat că nu își va mai putea conduce limuzina, omul de afaceri s-a adresat instanței și, în urmă cu o săptămână, a deschis proces la Judecătoria Sectorului 1 prin care solicită anularea procesului verbal de contravenție. Nu este prima oară când Becali are această strategie, după ce, în 2022, a fost surprins de radar în județul Argeș și apoi a dat în judecată IPJ Argeș pentru a contesta suspendarea permisului.</p>
<p><img alt="" class="aligncenter size-full wp-image-20171651" decoding="async" height="992" loading="lazy" sizes="auto, (max-width: 1080px) 100vw, 1080px" src="https://www.prosport.ro/wp-content/uploads/2025/05/gigi-proces.jpg" srcset="https://www.prosport.ro/wp-content/uploads/2025/05/gigi-proces.jpg 1080w, https://www.prosport.ro/wp-content/uploads/2025/05/gigi-proces-768x705.jpg 768w" width="1080"/></p>
<p>De altfel, într-o declarație controversată pe care a oferit-o după evenimentul de la începutul lunii Mai, Gigi Becali a anunțat că va merge în instanță.</p>
<blockquote><p>Mi-a luat carnetul. Ei stau la șmecherie acolo la pod, este 50, până la 100 ai voie, ca să nu-ți ia carnetul. Și eu am intrat în depășire și aveam 105. 105, cu mașina mea, e fleac, nu e mare viteză. O să cer expertiză în instanță, pentru că unde stau ei, limita e între 60 și 50.</p>
<p>E Herăstrău și după aia, pe pod, e 50. O să le arăt că eu puteam până la 110.</p>
<p>Mi-au zis oamenii că nu mai poți să faci șmecherii, te filmează. Erau combinați, de la alte secții, că altfel îi dădeam carnetul altuia. De ce să fie glumă? Cum nu e voie? Prinde-mă dacă nu e voie! Mă duc în instanță. O să dureze un an-doi procesul. Să vedem dacă eram eu la volan, vreau să văd filmul. Îmi dă carnetul și mă judec doi ani”, a declarat Becali la <span>Fanatik.</span></p></blockquote>

]]></description>
    </item>
    <item>
      <title>„Băi, Țiriac, vezi-ți de tenisul tău!”. Cum l-a pus Donald Trump la punct pe cel mai bogat român: „E stăpânul lumii, a făcut trilioane de dolari”</title>
      <link>https://www.prosport.ro/alte-sporturi/tenis/bai-tiriac-vezi-ti-de-tenisul-tau-cum-l-a-pus-donald-trump-la-punct-pe-cel-mai-bogat-roman-e-stapanul-lumii-a-facut-trilioane-de-dolari-20171622</link>
      <description><![CDATA[<img src="https://www.prosport.ro/wp-content/uploads/2025/05/„Bai-Tiriac-vezi-ti-de-tenisul-tau22.-Cum-l-a-pus-presedintele-SUA-la-punct-pe-cel-mai-bogat-roman-„E-stapanul-lumii-a-facut-trilioane-de-dolari22.jpeg"/><br/><p>În cadrul unei conferințe de presă la care a luat parte chiar de la Galeria de Automobile Țiriac Collection, magnatul Ion Țiriac (86 de ani) a rememorat în fața reporterilor o întâlnire pe care a avut-o cu Donald Trump (78).</p>
<p>Iritat de o afirmație a celui mai bogat român, cel de-al 45-lea și 47-lea președinte din istoria Statelor Unite ale Americii a reacționat tranșant.</p>
<h2><span>Ion Țiriac și Ilie Năstase au încercat să îl ia peste picior pe Donald Trump, dar au primit o replică tăioasă din partea președintelui SUA</span></h2>
<p>Joi, 15 mai 2025, <span>Ion Țiriac a organizat un eveniment special la Galeria de Automobile Țiriac Collection</span>, unde își are expuse cele aproximativ 400 de autoturisme de lux.</p>
<p>Și, după ce și-a prezentat cele mai râvnite exemplare realizate de producătorul italian Ferrari, inevitabil a ajuns să dialogheze cu reporterii prezenți la fața locului.</p>
<p>Având în vedere că este unul dintre cei mai influenți români, dar și cel mai bogat, de mulți ani de zile, <span>Ion Țiriac a fost întrebat</span> și despre ultimele evenimente importante petrecute la nivel mondial și național.</p>
<p>Iar în momentul în care discuția a ajuns la Donald Trump, magnatul român și-a scos pălăria în fața a ceea ce a realizat președintele SUA din postura de afacerist. Ulterior, a rememorat o întâlnire pe care el și Ilie Năstase au avut-o în urmă cu mai mulți ani cu Trump:</p>
<blockquote><p>Donald Trump este un jucător. Donald Trump este un om extraordinar de deștept, să nu vă înșelați cu el. Este un megaloman. A ajuns președintele Statelor Unite. Cu tot respectul, Donald Trump pe care-l cunoaștem noi, și eu, și Ilie (n.r. – Năstase), este un om de business care bea berea cu noi și îl întrebam, «Băi Donald, ce faci, domne, ai cumpărat Eastern Airline acum opt luni și acum dai faliment!» Și zicea, «Băi Țiriac, vezi-ți de tenisul tău și lasă-mă pe mine cu business-ul, să fac bani». Și uite că Donald Trump a făcut nu știu câte trilioane pentru Statele Unite, dar în detrimentul celeilalte părți a lumii”, a declarat Ion Țiriac, în fața reporterilor, la Galeria de Automobile Țiriac Collection.</p></blockquote>
<h2><span>„Este stăpânul lumii!”</span></h2>
<p>Întrebat fiind dacă s-ar așeza în prezent la discuții cu Donald Trump sau chiar dacă ar juca un meci amical de tenis cu președintele SUA, Ion Țiriac a lăsat de înțeles că șeful de la Casa Albă este un om mult prea ocupat pentru astfel de lucruri:</p>
<blockquote><p>(n.r. – dacă ar ajuta la situația actuală un meci de tenis și o discuție între Trump și Țiriac) Nu ajută nimic, astea sunt basme. Eu i-am mai făcut complimente, el mi-a trimis o șapcă pe care a semnat-o, cu feciorul lui am fost și anul trecut la vânătoare, și așa mai departe. Însă Donald Trump este stăpânul lumii! Uitați-vă la ce se întâmplă împrejur. Să sperăm că ne dregem cu toții”, a spus Ion Țiriac.</p></blockquote>
<p>Revenind la povestea expusă de Ion Țiriac mai sus, faptele s-au întâmplat, cel mai probabil, în debutul anilor ’90. Donald Trump a cumpărat Eastern Airlines în octombrie 1988, iar ulterior i-a schimbat numele în Trump Shuttle. Însă, în 1990, compania a intrat în incapacitate de plată.</p>

]]></description>
    </item>
    <item>
      <title>„Autismul e superputerea mea”. Dezvăluirea celui care a ieşit de trei ori „Cel mai puternic om din lume”</title>
      <link>https://www.prosport.ro/diverse/autismul-e-superputerea-mea-dezvaluirea-celui-care-a-iesit-de-trei-ori-cel-mai-puternic-om-din-lume-20171583</link>
      <description><![CDATA[<img src="https://www.prosport.ro/wp-content/uploads/2025/05/„Autismul-e-superputerea-mea22.-Dezvaluirea-celui-care-a-iesit-de-trei-ori-„Cel-mai-puternic-om-din-lume22.jpg"/><br/><p>Tom Ryan Stoltman (30 de ani), de trei ori câștigător al titlului de „Cel mai puternic om din lume”, suferă de autism, însă nu caracterizează tulburarea neurologică drept un dezavantaj pentru el, ci din contră.</p>
<p>Sportivul de performață din Marea Britanie, Scoția mai precis, spune că autismul este „superputerea” lui, deoarece l-a ajutat să ajungă persoana de succes din ziua de azi. Iar într-un interviu pe care l-a acordat recent presei britanice și-a rememorat parcursul.</p>
<h2><span>Povestea de viață a lui Tom Stoltman, „Cel mai puternic om din lume” pentru care autismul este o superputere</span></h2>
<p>Autismul este o tulburare de dezvoltare neurologică despre care medicii de specialitate au aflat o mulțime de detalii noi pe parcursul ultimilor ani. Și în ciuda faptului că e o afecțiune cronică ce se poate manifesta diferit de la o persoană la alta, s-a descoperit că în unele cazuri, nu puține la număr, <span>autismul poate</span> împinge persoanele diagnosticate să se autodepășească.</p>
<p>Într-un astfel de caz s-a regăsit și <span>Tom Ryan Stoltman, un sportiv din Scoția, Marea Britanie, care în ultimii 4 ani a câștigat de 3 ori titlul de „Cel mai puternic om din lume”</span>.</p>
<p>Autodescris un „slăbănog” pe vremea când era copil, Stoltman a descoperit sportul de performanță tocmai din pricina autismului, care l-a determinat să iasă din casă și să nu se izoleze de lumea exterioară.</p>
<p>Ulterior, cu sprijinul oamenilor potriviți care i-au ieșit în cale pe parcursul anilor, britanicul a ajuns să devină o adevărată bestie la nivelul sportului mondial, ceea ce el spune că nu anticipa nici în cele mai frumoase vise:</p>
<blockquote><p>Am fost, oarecum, descurajat din cauza faptului că am autism… Mi-am zis: «De ce eu am autism, dar frații și surorile mele nu?». M-am retras din echipa mea de fotbal, pentru că toți prietenii mei plecaseră și nu mai aveam nicio dorință să mă duc. Așa că m-am încuiat în casă și am ajuns să îmi spun: «Ok, ori mă duc (n.r. – în sistemul de asistență socială), ori mă sinucid». Dacă nu aș fi spus «Da» în ziua aceea, dacă Luke (n.r. – un bărbat care frecventa sala de fitness în perioada aceea) nu m-ar fi luat sub aripa lui protectoare, nu aș fi câștigat premiul pentru «Cel mai puternic om din lume». Nu o dată, ci de trei ori. Sala de sport mi-a salvat viața. O sesiune de antrenament s-a transformat în două și, înainte să-mi dau seama, am devenit fascinat. Autismul meu a devenit superputerea mea și am reușit să mă concentrez 100% pe noul meu hobby. Antrenamentul a devenit focusul meu, iar Luke a fost alături de mine, susținându-mă la fiecare pas, fără să mă lase niciodată să cedez”, a declarat Tom Stoltman, citat de <span>The Sun</span>.</p></blockquote>
<h2><span>Are și amintiri mai puțin plăcute: „Eram hărțuit… Profesorii îmi spuneau că noi voi face nimic cu viața mea”</span></h2>
<p>Din nefericire, la fel ca în multe alte cazuri, Tom Stoltman nu a fost ocolit nici de oameni răutăcioși, care au încercat să îl marginalizeze prin diverse afirmații.</p>
<blockquote><p>Profesorii mei îmi spuneau că nu voi face nimic cu viața mea. Eram hărțuit… Nu putea nici să dorm la un prieten acasă. Nu puteam să merg cu trenul singur la 10 minute distanță de casă. Trebuia să o am mereu pe mama cu mine, peste tot”, a rememorat Tom Stoltman, despre perioada care ulterior l-a determinat să se izoleze.</p></blockquote>
<p>Însă, așa cum am precizat deja, scoțianul a descoperit sportul de performanță, care l-a ajutat să facă abstracție de oamenii răutăcioși și să își stabilească un țel în viață.</p>
<p>Cu o înălțime de 2.03 metri și cu o greutate de peste 150 de kilograme, Tom Ryan Stoltman a câștigat titlul pentru „Cel mai puternic om din lume” în 2021, 2022 și 2024.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/m2WEw-Aj5OM?si=nJLtLagCc3QMKc7W" title="YouTube video player" width="560"></iframe></p>

]]></description>
    </item>
  </channel>
</rss>
