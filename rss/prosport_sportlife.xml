<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>O vilă de lux la Madrid și o rentă viageră de 114.000 de euro pe lună! Cu asta se alege Georgina dacă divorțează de Cristiano Ronaldo, conform contractului prenuptial semnat</title>
      <link>https://www.prosport.ro/diverse/o-vila-de-lux-la-madrid-si-o-renta-viagera-de-114-000-de-euro-pe-luna-cu-asta-se-alege-georgina-daca-divorteaza-de-cristiano-ronaldo-conform-contractului-prenuptial-semnat-20252269</link>
      <description><![CDATA[<img src="https://www.prosport.ro//wp-content/uploads/2025/08/O-vila-de-lux-la-Madrid-si-o-renta-viagera-de-114.000-de-euro-pe-luna-Cu-asta-se-alege-Georgina-daca-divorteaza-de-Cristiano-Ronaldo-conform-contractului-prenuptial-semnat-e1755779574245.jpg"/><br/><p>Cristiano Ronaldo a cerut-o în căsătorie pe Georgina Rodriguez, iar noi detalii ies la iveală. Cuplul a semnat un contract prenupțial spectaculos, în care partenera lusitanului s-ar alege, în caz de divorț, cu o rentă viageră de 114.000 de euro lunar, plus o vilă luxoasă în Madrid.</p>
<p>Relația dintre Cristiano Ronaldo și Georgina Rodriguez trece la un nou nivel, după ce <span>lusitanul a cerut-o în căsătorie pe partenera sa</span>. <span>Sport.es</span> anunță că cei doi au semnat și un contract prenupțial foarte generos pentru argentiniană.</p>
<h2><span>Georgina Rodriguez obține o avere dacă divorțează de Cristiano Ronaldo</span></h2>
<p>Cei doi formează un cuplu încă de la finalul anului 2016, dar s-au afișat împreună public la începutul anului următor. După nouă ani, Cristiano Ronaldo a hotărât să o ceară în căsătorie pe cea care îi este parteneră de nădejde. Lusitanul i-a oferit un inel cu diamant de 10 milioane de euro.</p>
<p><span>Inelul nu a fost singurul cadou</span> pe care Cristiano Ronaldo i l-a oferit Georginei, plusând cu un Porsche, două ceasuri evaluate la peste 50.000 de euro, plus haine de brand în valoare de peste 30.000 de euro. Conform unor informații din presa spaniolă, Georgina Rodriguez a cerut să fie semnat un contract prenupțial înainte de marea oficializare.</p>
<p>Sud-americana a cerut o rentă viageră lunară de 114.000 de euro, dar și o vilă luxoasă din La Finca, situată lângă Madrid, care este evaluată la 5.000.000 de euro. Sursa menționează că acest contract a fost propus de Georgina pentru a-și asigura viitorul ei și al copiilor.</p>
<h2><span>Când ar putea avea loc nunta dintre Cristiano Ronaldo și Georgina Rodriguez</span></h2>
<p>Conform presei spaniole, nunta dintre cei doi ar putea avea loc în vara anului viitor, dar după încheierea Cupei Mondiale din Statele Unite, Mexic și Canada. Portughezul speră să dea lovitura în marele turneu, astfel că își va programa nunta după 19 iulie 2026, atunci când va avea loc finala.</p>
<p>Încă nu se cunosc detalii despre unde va avea loc această ceremonie, deoarece superstarul portughez deține multe imobile, în țări diferite, cum ar fi în Marea Britanie, Portugalia, Spania sau Arabia Saudită. Totuși, zvonurile anunță că nunta va fi una extrem de luxoasă.</p>
<p>Cristiano Ronaldo a fost criticat pentru alegerea privind inelul de logodnă, deoarece fanii au considerat că este prea mare, iar raportul dintre aspect și preț nu ar fi unul chiar echilibrat. Mulți dintre aceștia spun că alegerea a fost una extrem de irațională, deoarece banii ar fi putut merge spre alte cauze.</p>

]]></description>
    </item>
    <item>
      <title>Mașina din China a spulberat toate recordurile de vânzare, dar a devenit aproape imposibil de cumpărat. Șeful Xiaomi a găsit o soluție nemaiauzită: „Luați-vă Tesla, e un model foarte bun”</title>
      <link>https://www.prosport.ro/alte-sporturi/auto-moto/masina-din-china-a-spulberat-toate-recordurile-de-vanzare-dar-a-devenit-aproape-imposibil-de-cumparat-seful-xiaomi-a-gasit-o-solutie-nemaiauzita-luati-va-tesla-e-un-model-foarte-bun-20252014</link>
      <description><![CDATA[<img src="https://www.prosport.ro//wp-content/uploads/2025/08/Masina-din-China-a-spulberat-toate-recordurile-de-vanzare-dar-a-devenit-aproape-imposibil-de-cumparat.-Seful-Xiaomi-a-gasit-o-solutie-nemaiauzita-1400x933.jpg"/><br/><p>Xiaomi YU7, mașina din China care vrea să spulbere Tesla și implicit toate recordurile de vânzare în materie de autoturisme 100% electrice, a devenit aproape imposibil de cumpărat, la doar câteva luni de la lansare.</p>
<p>SUV-ul YU7 este atât de dorit, încât aproximativ 240.000 de comenzi au fost plasate deja, iar termele de livrare au ajuns să se situeze între 56 și 59 de săptămâni. În replică pentru doritori, șeful Xiaomi a făcut o propunere fără precedent: i-a îndemnat pe toți să își cumpere Tesla!</p>
<h2><span>Xiaomi YU7 este mașina din China care a spulberat toate recordurile de vânzare. Cum a putut să reacționeze șeful Xiaomi, Lei Jun</span></h2>
<p><span>Chinezii sunt imbatabili</span> pe piața autoturismelor 100% electrice și doar taxele impuse de occident îi opresc în acest moment să nu creeze un monopol.</p>
<p>Ultimul model mega-ieftin și foarte luxos în același timp care <span>a fost lansat este Xiaomi YU7, un SUV cu care chinezii vor să doboare definitiv Tesla</span>.</p>
<p>Cum ar putea reuși asta? Ei bine, prețurile pentru un astfel de autoturism pornesc, în China, de la suma de doar 30.000 de euro. Asta în condițiile în care YU7 arată fenomenal, fiind asemănat cu un celebru model McLaren din partea frontală și cu un Ferrari Purosangue din lateral. În plus, nici la interior lucrurile nu stau deloc rău. Mașina are un aspect minimalist, dar în același timp futuristic și luxuriant.</p>
<p>Totodată, Xiaomi YU7 beneficiază de cele mai noi tehnologii, cum ar fi condusul semi-autonom, care e posibil datorită cipului Nvidia Drive Thor combinat cu LiDAR, 12 camere (una 4D și 11 HD) și un total de 12 senzori cu ultrasunete. Și, nu în cele din urmă, autonomia anunțată de producător este și ea una foarte bună, care vine și cu plusul unei încărcări ultrarapide.</p>
<p>Potrivit portalului de specialitate <span>Sportal.blic.rs</span>, doar în primele 18 ore de la lansare, nu mai puțin de 240.000 de comenzi au fost lansate pentru noul model de Xiaomi YU7. Producătorul a fost copleșit de acest val uriaș de interes, iar termenele de livrare au ajuns deja să se situeze undeva între 56 și 59 de săptămâni.</p>
<p>Tot mai mulți doritori se plâng de faptul că vor putea intra în posesia mașinii abia peste un an, iar în replică, șeful Xiaomi i-a îndemnat să își cumpere Tesla dacă nu pot avea răbdare.</p>
<p>„Luați-vă Tesla Model Y, e un model foarte bun, o mașină electrică excelentă”, le-a transmis Lei Jun, CEO-ul Xiaomi, celor aflați pe lista de așteptare pentru un SUV YU7.</p>
<h2><span>Xiaomi face eforturi pentru a accelera producția</span></h2>
<p>Pe de altă parte, Xiaomi nu pierde timpul și, conform sursei citate mai sus, face eforturi imense pentru creșterea capacității de producție. În acest context, nu este exclus ca în viitorul apropiat termenele de livrare să scadă.</p>
<p>Totuși, nu doar capacitatea de producție ar putea crește, ci și numărul de comenzi. Pentru că sunt șanse mari ca doritorii să nu se reorienteze ușor către Tesla.</p>
<p>Așa cum am precizat deja, modelul de bază al SUV-ului Xiaomi YU7 are un preț de doar 30.000 de euro. În schimb, la polul opus, cel mai luxos model costă cu 10.000 de euro mai mult, respectiv un total de 40.000 de euro.</p>
<p>Xiaomi YU7 este o mașină extrem de apreciată în rândul tinerilor, media de vârstă a celor care au comandat-o fiind de doar 33 de ani, potrivit unei dezvăluiri făcute de CEO-ul Lei Jun.</p>
<p>În tabăra rivală, potrivit site-ului pe care producătorul îl are deschis în România, un model de bază al Tesla Model Y are un preț de 44.990 de euro.</p>

]]></description>
    </item>
    <item>
      <title>„Motanul” e la fel de fit ca atunci când era golgheter la FCSB! Imagini rare cu Bogdan Stancu, 38 de ani, la plajă cu familia. EXCLUSIV</title>
      <link>https://www.prosport.ro/diverse/motanul-e-la-fel-de-fit-ca-atunci-cand-era-golgheter-la-fcsb-imagini-rare-cu-bogdan-stancu-38-de-ani-la-plaja-cu-familia-exclusiv-20252436</link>
      <description><![CDATA[<img src="https://www.prosport.ro//wp-content/uploads/2025/08/„Motanul-e-la-fel-de-fit-ca-atunci-cand-era-golgheter-la-FCSB-Imagini-rare-cu-Bogdan-Stancu-38-de-ani-la-plaja-cu-familia.-EXCLUSIV.jpeg"/><br/><p>Fostul atacant al echipei naționale a României, Bogdan Stancu, a ajuns la 38 de ani, dar se prezintă impecabil din punct de vedere fizic. „Bombardierul” care rupea plasele la FCSB a stat departe de ochii publici în ultima perioadă, însă acest aspect nu înseamnă că nu îl vom mai vedea, în viitor, în lumea fotbalului.</p>
<p><span>ProSport</span> l-a surprins pe cel poreclit, în timpul carierei sportive, „Motanul” la mare, împreună cu familia.</p>
<h2><span>Bogdan Stancu, fostul „vârf” de la FCSB, la mare împreună cu familia. „Motanul” arată ca un instructor de fitness</span></h2>
<p>Fosta „gură de tun” de la FCSB s-a retras din activitatea profesională la începutul anului 2022, însă a reușit, spre deosebire de mulți alți sportivi care și-au încheiat cariera, să se mențină impecabil din punct de vedere fizic.</p>
<p>Recent, acesta a fost surprins de <span>ProSport </span> în vacanță la mare, pe plajă, acolo unde a mers împreună cu familia pentru a se relaxa.</p>
<p>Omul care a marcat de 14 ori în tricoul echipei naționale a României, în 53 de meciuri, și-a păstrat aspectul fizic din perioada în care se afla în activitate și a lăsat în permanență impresia unui om extrem de relaxat, care se simte de-a dreptul bine împreună cu familia sa.</p>
<p>„Motanul” s-a prezentat pe plajă cărând o placă voluminoasă de paddle, cu care copiii s-au jucat aproape în permanență în apă. Bogdan Stancu nu s-a ținut nici el departe de distracție și a mers alături de cei mici în valuri, unde s-a lăsat cu voie bună și cu râsete.</p>
<h2><span>Bogdan Stancu e hotărât să revină în fotbal, dar la birou, nu în iarbă</span></h2>
<p>În ciuda faptului că de la momentul retragerii din activitatea profesională, consumat la începutul anului 2022, a ales să stea destul de ferit de luminile reflectoarelor, Bogdan Stancu își pregătește deja viitoru. Iar acesta nu poate să nu fie tot în fotbal, acolo unde fostul atacant a reușit să aibă o carieră de-a dreptul onorabilă.</p>
<p>Anul trecut, „Motanul” a dat un examen pentru a deveni agent FIFA, pe care l-a promovat fără probleme, apoi a anunțat că nu se va opri aici, intenționând la acel moment să urmeze și cursurile pentru a avea calificarea pentru postul de director sportiv.</p>
<p>De-a lungul carierei de fotbalist, Bogdan Stancu a evoluat, în România, pentru CS Mioveni, FC Argeș, Unirea Urziceni și FCSB, apoi s-a transferat în Turcia, unde a îmbrăcat tricoul cluburilor Galatasaray, Orduspor, Genclerbirligi, Bursaspor și Eyupspor – unde și-a și agățat ghetele în cui.</p>

]]></description>
    </item>
    <item>
      <title>A luat bani şi de la prieteni şi le-a dat țeapă! După 107 fapte de fraudă a fost acuzat de procurori: „Mănânc gratis la restaurantul unui amic, îmi rămân 2 euro pe lună”</title>
      <link>https://www.prosport.ro/diverse/a-luat-bani-si-de-la-prieteni-si-le-a-dat-teapa-dupa-107-fapte-de-frauda-a-fost-acuzat-de-procurori-mananc-gratis-la-restaurantul-unui-amic-imi-raman-2-euro-pe-luna-20251133</link>
      <description><![CDATA[<img src="https://www.prosport.ro//wp-content/uploads/2025/08/A-luat-bani-si-de-la-prieteni-si-le-a-dat-teapa-Dupa-107-fapte-de-frauda-a-fost-acuzat-de-procurori-1400x678.jpg"/><br/><p>Un fost mare fotbalist, care a luat sume mari de bani de la mai mulți prieteni și le-a dat țeapă, a fost acuzat de către procurori și poate ajunge în spatele gratiilor.</p>
<p>Eike Immel, ajuns la vârsta de 64 de ani, a fost un mare portar al Germaniei, care a evoluat la echipe precum Borussia Dortmund, Stuttgart sau Manchester City. Recent, acesta a fost condamnat la doi ani și două luni de închisoare cu executare, din cauza faptului că a comis 107 fapte de fraudă.</p>
<h2><span>Eike Immel, condamnat la doi ani și două luni de închisoare</span></h2>
<p>Eike Immel, fost mare portar al Germaniei, ajuns la vârsta de 64 de ani, se confruntă cu probleme uriașe. Acesta a fost condamnat la doi ani și două luni de închisoare cu executare, din cauza faptului că a comis nu mai puțin de 107 fapte de fraudă. Sentința nu este una definitivă, iar avocatul său a făcut apel.</p>
<p><span>Concret, în 2025, fostul mare portar a fost acuzat de 107 fapte de fraudă.</span> Totodată, se pare că acesta a luat sume mari de bani, pe care nu le-a mai înapoiat, sub formă de împrumut, de la prieteni și colegi. Valoarea totală se ridică la aproximativ 34.000 de euro, iar fostul fotbalist a motivat spunând că „se află într-o situație financiară dificilă”.</p>
<p>Totodată, Eike Immel este acuzat de faptul că nu a mai livrat biletele pe care le-a vândut, în schimbul unor sume importante de bani, la Campionatul European.</p>
<p>Astfel, <span>având în vedere toate aceste acuzații, procurorii nu au avut milă de el</span> și au cerut o pedeapsă totală de 3 ani de închisoare, în timp ce apărarea lui Eike Immel a cerut achitarea fostului mare portar al Germaniei.</p>
<p>În cele din urmă, Tribunalul din Marburg l-a condamnat pe Immel la 2 ani și două luni de închisoare. Sentința nu este una definitivă, iar avocatul lui Eike Immel a făcut deja apel.</p>
<p>„Domnul Immel este profund rușinat de ceea ce se discută astăzi în sala de judecată. El trăiește de pe o zi pe alta. Acest lucru este cunoscut public de ani de zile. El a intenționat întotdeauna să restituie banii. Immel nu este un escroc profesionist, ci un fost fotbalist ratat”, a transmis Turgay Schmidt, avocatul lui Immel</p>
<h2><span>Cum și-a risipit Eike Immel întreaga avere</span></h2>
<p>În anul 2008, Eike Immel s-a ales cu o amendă în valoare de 5.200 de euro pentru fraudă. Atunci, fostul portar a împrumutat nu mai puțin de 15.000 de euro de la un pensionar și nu i-a mai înapoiat. Tot în acest ani, fostul fotbalist a depus cerere de faliment personal, întrucât avea datorii uriașe, pe care nu le putea achita. Acesta și-a epuizat toți banii câștigați de-a lungul carierei de fotbalist, iar soția și copiii au decis să îl părăsească.</p>
<p>„Am făcut lucruri despre care orice persoană normală ar spune că nu pot fi adevărate. Nu m-am gândit suficient la viitor. Gestionarea banilor nu este unul dintre punctele mele forte.</p>
<p>Uneori, factura mea de mobil ajungea la 10.000 de euro pe lună. Într-un an, de Crăciun, am cheltuit 25.000 de euro pe haine pentru noua mea iubită.</p>
<p>Acum trăiesc din 563 de euro lunar, sumă din care, după cheltuieli, abia mai rămân cu 2 euro. Este o adevărată luptă să mă descurc cu banii.</p>
<p>Mobilierul din apartament mi-a fost dăruit, iar un prieten care are un restaurant local mă lasă să mănânc gratis. Sunt recunoscător pentru ajutor. Dar aș vrea să nu fiu în situația asta”, declara Immel, conform <span>thesun.co.uk</span>.</p>

]]></description>
    </item>
    <item>
      <title>Simona Halep a ales. Ce nouă pasiune are milionara</title>
      <link>https://www.prosport.ro/alte-sporturi/tenis/simona-halep/simona-halep-a-ales-ce-noua-pasiune-are-milionara-20251252</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-a-ales.-Ce-noua-pasiune-are-milionara-1400x919.png"/><br/><p>După retragerea din tenisul profesionist, Simona Halep (33 de ani) a ales să rămână o fire activă și în ultimele luni a cochetat cu mai multe sporturi.</p>
<p>După ce și-a declarat aprecierea pentru golf și a mărturisit că vrea să devină cât se poate de competitivă la acest sport, Simona s-a întors la prima ei dragoste, doar că într-o formă diferită.</p>
<h2><span>Simona Halep are o nouă pasiune: padelul!</span></h2>
<p><span>Simona Halep s-a ținut de cuvânt și după retragerea din tenis a luat-o pe calea golfului</span>. Milionara din Constanța a împărtășit deja pe rețelele de socializare, acolo unde e urmărită 1.6 milioane de persoane, mai multe videoclipuri înregistrate la sesiunile ei din sportul bogaților.</p>
<p>Însă, după ce a stat departe de terenul de tenis mai multe luni, constănțeanca s-a întors la prima ei dragoste, doar că într-o altă formă. Concret, <span>Simona Halep s-a apucat de sportul</span> numit padel, care la bază este inspirat din tenisul de câmp. Diferențele ar fi că se joacă pe un teren de dimensiuni mai reduse și care este închis cu pereți. Pe de altă parte, de cele mai multe ori se joacă la dublu, iar rachetele sunt și ele diferite. Sunt realizate dintr-un material mai solid, dar au și ele multiple perforații. Referitor la reguli, unele dintre acestea sunt diferite față de cele din tenis, dar în ansamblu sistemul de punctare este același.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram</span>.</p>
<h2><span>Ce a declarat Simona Halep</span></h2>
<p>De asemenea, prin intermediul unui videoclip de promovare, Simona Halep a oferit câteva declarații și a rememorat momentul în care a început să iubească tenisul.</p>
<p>„Aveam 4 ani și jumătate când am început să joc tenis. Datorită fratelui meu am ajuns la acest sport și de atunci nu am mai renunțat, pentru că mi-a plăcut și m-am simțit bine pe teren. Tenisul a însemnat mult, a însemnat viața mea, anii mei de copilărie, de adolescență… Și până la vârsta de 30 și ceva de ani l-am practicat foarte intens. Mi-am dedicat viața sportului și mă bucur tare mult de ceea ce am realizat. Sunt o fostă sportivă împlinită și pot să spun că atunci când m-am retras am simțit în totalitate că e momentul. Nu am regrete, mă bucur tare de mult de tot ceea ce am realizat”, a transmis Simona Halep.</p>

]]></description>
    </item>
  </channel>
</rss>
