<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Monica, soția lui Ionel Ganea, dezvăluiri tulburătoare după accidentul grav care l-a băgat în comă pe fiul său: „A vrut să-l ducă tati la mănăstire. În drum spre mami s-a întâmplat nenorocirea”</title>
      <link>https://www.prosport.ro/sport-life/monica-sotia-lui-ionel-ganea-dezvaluiri-tulburatoare-dupa-accidentul-grav-care-l-a-bagat-in-coma-pe-fiul-sau-a-vrut-sa-l-duca-tati-la-manastire-in-drum-spre-mami-s-a-intamplat-nenorocirea-20168178</link>
      <description><![CDATA[<img src="https://www.prosport.ro/wp-content/uploads/2025/05/Monica-sotia-lui-Ionel-Ganea-dezvaluiri-tulburatoare-dupa-accidentul-grav-care-l-a-bagat-in-coma-pe-fiul-sau-„A-vrut-sa-l-duca-tati-la-manastire.-In-drum-spre-mami-s-a-intamplat-nenorocirea-e1746985113668-1400x877.jpg"/><br/><p>Fostul internațional Ionel Ganea a fost protagonistul unui accident petrecut vineri, 9 mai, între localitățile Hurez (comuna Beclean, Județul Brașov) și municipiul Făgăraș. Autoturismul condus de acesta a intrat în plin într-o mașină care staționa pe marginea drumului, iar ca urmare fiul său în vârstă de numai 2 ani a ajuns la spital în stare gravă.</p>
<p>Monica, soția lui Ionel Ganea, a venit cu dezvăluiri tulburătoare.</p>
<h2><span>Monica, soția lui Ionel Ganea, mărturii tulburătoare după accidentul în care fiul lor a ajuns în comă indusă</span></h2>
<p>Monica Ganea a împărtășit că în ziua accidentului, băiețelul acesteia a insistat să meargă cu tatăl său la mănăstire. Ulterior, micuțul Alexandru s-a răzgândit și a vrut să o vadă pe mama sa, <span>iar în drum spre aceasta s-a produs accidentul</span>. Soția fostului fotbalist scoate în evidență lipsa semnalizării corespunzătoare a autoturismului staționat și spune că nu îl consideră vinovat pe fostul internațional.</p>
<p>„În dimineața accidentului, copilașul s-a trezit la 7 și jumătate și striga încontinuu după tăticul lui. L-am sunat pe Ionel și a venit și l-a luat cu el, au dus împreună fetița la școală! După masă, copilașul l-a rugat pe Ionel să-l ducă la mânăstire, cu o zi înainte zisese același lucru și către mine. I-am spus amândoi ca îl ducem duminică. Apoi a înțeles și a vrut la mami… În drum spre mami s-a întâmplat nenorocirea.</p>
<p>Ce mă surprinde este ca nimeni nu se întreabă ce caută acea mașină oprită pe marginea drumului fără a avea avariile pornite și fără niciun fel de semnalizare triunghi! Sincer, așteptam și din presă un apel la rugăciune! Pentru sufletul băiețelului meu, dar e mai ușor să călcăm pe sufletul îndurerat al unui părinte decât să spunem o rugăciune într-o țară ortodoxă… Păcat…”, a declarat îndurerată Monica Ganea, potrivit <span>Sport.ro</span>.</p>
<h2><span>Monica Ganea este indignată cu privire la ce s-a scris în presă despre soțul ei</span></h2>
<p>Monica Ganea s-a arătat revoltată de acuzațiile aduse soțului ei, atât din presa sportivă, cât și cea generală. Aceasta a subliniat că, deși accidentul a avut loc iar <span>fiul lor se află în comă indusă</span>, Ionel Ganea are caracteristicile unui tată model, fiind foarte prezent și implicat în viața copilului lor.</p>
<p>„De două zile citesc în presă zeci de articole care îl acuză pe soțul meu, deși cred ca aș fi singura îndreptățită să o fac și nu simt asta absolut deloc. Ionel a fost și este pentru Alexandru cel mai bun tată de pe pământ! A dormit cu el în fiecare noapte de când s-a născut, uneori dormeam toți trei, dar ei doi au dormit împreună mereu, pentru că eu trebuia să merg a doua zi la cabinet. Mă odihneam și el avea grijă de copil. Atunci când Alexandru a fost bolnav și a fost internat în spital, tot Ionel a fost cel care a stat internat cu copilul. De două ori s-a întâmplat acest lucru!</p>
<p>Tot el îi citea seara și la prânz povești, se juca cu el, îl ducea la animăluțe, nu i-a dat un minut telefonul mobil în mână să se uite la filmulețe pentru copii și el, să-și vadă de-ale lui. În fiecare duminică mergea împreună cu noi la liturghie la Mănăstirea Berivoi, lângă Făgăraș, și ducea copilul la împărtășit! Dar iubitul mic, duminică de duminică, arată cu degețelul către Învierea Domnului… Am primit mai multe poze surprinse pe camerele Mănăstirii în care se vede acest lucru! Poate că nu e cazul sa aruncăm cu pietre!”, a mai spus Monica Ganea, conform sursei citate anterior.</p>

]]></description>
    </item>
    <item>
      <title>Divorțul dintre Dan Alexa şi soția Andrada a scos la iveală noi detalii picante. A pus-o să vorbească pe speaker cu fostul iubit, dar a fost păcălit</title>
      <link>https://www.prosport.ro/diverse/divortul-dintre-dan-alexa-si-sotia-andrada-a-scos-la-iveala-noi-detalii-picante-a-pus-o-sa-vorbeasca-pe-speaker-cu-fostul-iubit-dar-a-fost-pacalit-20167803</link>
      <description><![CDATA[<img src="https://www.prosport.ro/wp-content/uploads/2025/05/Divortul-dintre-Dan-Alexa-si-sotia-Andrada-a-scos-la-iveala-noi-detalii-picante.-A-pus-o-sa-vorbeasca-pe-speaker-cu-fostul-iubit-dar-a-fost-pacalit.jpg"/><br/><p>Ies la iveală noi detalii picante din relația lui Dan Alexa și soția sa Andrada, după ce fostul fotbalist a decis să divorțeze de femeia care i-a fost alături în ultimii șase ani.</p>
<p><span>Dan Alexa a făcut o cerere de divorț</span>, la scurt timp de la revenirea din „Asia Express”. Vestea a șocat pe toată lumea, dat fiind faptul că părea că lucrurile decurg bine între el și Andrada. Se pare că nu a mai fost cale de împăcare între cei doi, deși formau un cuplu de mai bine de șase ani și au împreună un băiețel.</p>
<p>O prietenă de-ale Andradei a dezvăluit că Dan Alexa era foarte gelos, cel puțin la începutul relației, dar Andrada „l-a fentat” atunci când a pus-o să vorbească pe speaker cu fostul său iubit.</p>
<h2><span>Cum l-a păcălit Andrada pe Dan Alexa atunci când a pus-o să vorbească cu fostul iubit</span></h2>
<p>Pentru Dan Alexa a fost dragoste la prima vedere atunci când a întâlnit-o pe Andrada. Fostul jucător s-a îndrăgostit până peste cap de femeia care avea să îi devină soție și niciun moment nu s-a gândit că nu vor îmbătrâni împreună. La cât de mult a ținut la ea, atât de mare a fost și gelozia care nu îi dădea pace în ceea ce privește relația Andradei cu fostul său iubit.</p>
<p><span>Dan Alexa nu ar fi rezistat tentației </span>de a-și controla iubita și a pus-o să vorbească pe speaker cu fostul său iubit, aceasta continuând să păstreze legătura cu bărbatul și după despărțire. O prietenă de-ale sale a dezvăluit că Andrada i-a cerut fostului iubit să nu o „drăgălească la telefon” deoarece asculta și Dan Alexa conversațiile așa că atunci când fostul fotbalist a testat-o nu i-a dat nimic de bănuit din discuția celor doi.</p>
<blockquote><p>„La început, Dan a aruncat niște apropouri, așa, ca toți bărbații, era ușor gelos, e clar. Și, ca să se convingă de faptul că Andrada nu mai are nicio treabă cu fostul, i-a cerut să pună telefonul pe speaker, să audă cum decurge conversația dintre Andrada și fostul ei iubit. Și s-a convins, până la urmă, că totul este în regulă. Și așa era, dar Andrada l-a păcălit puțin.</p>
<p> </p>
<p>Ea a vorbit cu fostul iubit și i-a cerut să nu cumva să o drăgălească la telefon, pentru că Dan asculta și el discuția. Nu că ar mai fi fost ceva între ei, dar Andrada a vrut să elimine tensiunile. Știți cum e, foștii iubiți se mai prostesc ei, așa, în amintirea vremurilor când erau împreună, iar asta a vrut Andrada să elimine”, a dezvăluit amica Andradei, pentru <span>Cancan</span>.</p></blockquote>
<h2><span>Avocatul lui Dan Alexa anunță că vor fi dezvăluiri extrem de interesante </span></h2>
<p>La scurt timp de la anunțul divorțului, au apărut imagini cu Andrada în prezența unui donjuan bogătaș. Avocatul lui Alexa, Virgil Boglea, a fost întrebat referitor la imaginile compromițătoare cu fosta soție a antrenorului ieșind din curtea milionarului Alex Bodi. Acesta nu a putut să ofere detalii, dar a precizat că dosarul divorțului conține dezvăluiri extrem de interesante.</p>
<blockquote><p>„Am îndemnat să stați cu ochii pe proces pentru că vor fi împrejurări care vor suscita interesul public. Nu avem cum să ne ferim de ele, dar mai multe nu pot să spun acum. Față de declarația mea inițială nu pot să spun mai mult. Cred că am dat suficiente detalii pentru a contura situația. N-am spus că imaginile din presă sunt adevărate. Eu o să îmi bazez susținerile doar în fața instanței de judecată pe probele pe care mi le pune la dispoziție clientul meu”, a declarat Boglea pentru <span>fanatik.</span></p></blockquote>

]]></description>
    </item>
    <item>
      <title>Halep îşi construieşte noua viață la Dubai, finanțată de imperiul imobiliar pe care îl are în România. A făcut acum anunțul: „E momentul să am grijă de Simona, ca om”</title>
      <link>https://www.prosport.ro/diverse/halep-isi-construieste-noua-viata-la-dubai-finantata-de-imperiul-imobiliar-pe-care-il-are-in-romania-a-facut-acum-anuntul-e-momentul-sa-am-grija-de-simona-ca-om-20167825</link>
      <description><![CDATA[<img src="https://www.prosport.ro/wp-content/uploads/2025/05/Halep-isi-construieste-noua-viata-la-Dubai-finantata-de-imperiul-imobiliar-pe-care-il-are-in-Romania.-A-facut-acum-anuntul-„E-momentul-sa-am-grija-de-Simona-ca-om.jpg"/><br/><p>Simona Halep este gata de o nouă viață în care va avea mai mult grijă de ea ca om, nu ca sportiv, potrivit anunțului făcut pe rețelele de socializare.</p>
<p>La începutul acestui an, cea mai titrată jucătoare de tenis din România și-a anunțat retragerea în cadrul turneului Transylvania Open. A fost o decizie foarte grea, luată după doi ani extrem de dificili în care a fost scoasă din circuit din cauza unei acuzații de dopaj. Acum, Simona Halep și-a luat definitiv adio de la sportul care a consacrat-o.</p>
<h2><span>Simona Halep, declarație cu care pune capăt speranțele fanilor de a reveni pe teren: „Acum e timpul să aflu cine pot fi dincolo de el”</span></h2>
<p>Retragerea Simonei Halep din circuitul de tenis i-a întristat pe fanii româncei, dar mulți mai aveau speranțe că se va răzgândi și mai evolua cel puțin 2-3 ani. La trei luni de la anunțul retragerii, fostul lider mondial WTA le-a transmis fanilor că a venit momentul să aibă „grijă de Simona, ca om”.</p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, in acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.<br/>
Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut : că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.<br/>
Tenisul nu a fost doar un sport pentru mine. Tenisul este o parte din mine. De aceea, nu există un “stop” sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e timpul să aflu cine pot fi dincolo de el”, a transmis Simona Halep pe Instagram.</p>
<h2><span>Afaceri imobiliare în România și o nouă viață în Dubai</span></h2>
<p>Pentru Simona Halep începe un nou capitol al vieții. Fosta sportivă a avut niște ani foarte dificili. Măcinată de accidentări, trecută printr-un divorț și un scandal uriaș de dopaj, Simona Halep vrea să se concentreze mai mult pe viața personală.</p>
<p>Cu o avere uriașă câștigată din sportul alb, fosta jucătoare de tenis a achiziționat mai multe <span>proprietăți imobiliare</span> în România. Deține hoteluri în Brașov și Constanța, plus apartamente și case în cele mai importante orașe ale țării. De asemenea, și-a cumpărat un <span>apartament în Dubai</span>, acolo unde petrece foarte mult timp în ultima vreme, precizând că Dubaiul a devenit a doua sa casă.</p>
<p>Potrivit WTA, Simona Halep a câștigat 40.236.000 de dolari din competițiile sportive. La această sumă se mai adaugă bani din contractele de sponsorizări.</p>

]]></description>
    </item>
    <item>
      <title>„Jucăriile milionarilor”. Erling Haaland îl copiază pe Ion Țiriac: şi-a mai luat un Ferrari, cu 370.000 de euro</title>
      <link>https://www.prosport.ro/fotbal-extern/jucariile-milionarilor-erling-haaland-il-copiaza-pe-ion-tiriac-si-a-mai-luat-un-ferrari-cu-370-000-de-euro-20167807</link>
      <description><![CDATA[<img src="https://www.prosport.ro/wp-content/uploads/2025/05/„Jucariile-milionarilor22.-Erling-Haaland-il-copiaza-pe-Ion-Tiriac-si-a-mai-luat-un-Ferrari-cu-370.000-de-euro-1400x920.png"/><br/><p>Erling Haaland (24 de ani) pare că i-a copiat pasiunea lui Ion Țiriac (86), care e cunoscut ca fiind unul dintre cei mai fanatici colecționari de mașini din lume.</p>
<p>Atacantul norvegian al celor de la Manchester City este departe de a deține sute de autoturisme de lux, precum magnatul român, însă are un început promițător. Concret, Haaland și-a mai luat un Ferrari, cu 370.000 de euro, care conform presei internaționale este al 8-lea bolid din garajul personal.</p>
<h2><span>Erling Haaland a spart banca pentru un Ferrari 812 Superfast decapotabil! Investiția se ridică la aproape 400.000 de euro</span></h2>
<p>Erling Haaland, unul dintre cei mai prolifici atacanți din fotbalul internațional, a devenit de curând un mare fan al autoturismelor de lux.</p>
<p>Asemenea lui <span>Ion Țiriac, care și-a scos recent din garaj Rolls Royce-ul de milioane de euro</span>, Erling Haaland a început să investească pe bandă rulantă în achiziția de mașini și potrivit presei internaționale a ajuns deja la cifra 8.</p>
<p>Atâția bolizi deține norvegianul, iar ultima „bijuterie” care a intrat în garajul său este un Ferrari 812 Superfast decapotabil de culoare galbenă.</p>
<p>Haaland s-a prezentat deja cu noua achiziție la antrenamentele lui Manchester City, iar un videoclip înregistrat de un fan al „cetățenilor” a devenit viral pe rețelele de socializare.</p>
<p>Potrivit <span>The Sun</span>, Ferrari-ul cumpărat de Haaland are un preț de achiziție de peste 370.000 de euro și este propulsat de un motor de 6.5 litri în V12. Puterea? Nu mai puțin de 789 cai putere dezvoltă bolidul lui Erling Haaland, conform sursei citate, reușind să atingă suta de kilometri la oră în mai puțin de 3 secunde.</p>
<blockquote><p>Milionarii și jucăriile lor”, a scris un internaut, la videoclipul devenit viral pe TikTok.</p></blockquote>
<p>Un altul a glumit:</p>
<blockquote><p>Haaland practic trăiește visul meu”, a scris un alt internaut.</p></blockquote>
<h2><span>Ce mașini mai deține Erling Haaland</span></h2>
<p>Așa cum am precizat deja, Erling Haaland a ajuns să dețină 8 bolizi în prezent. Departe de Ion Țiriac, care la muzeul „Țiriac Collection” are expuse aproximativ 300-400 de exemplare care mai de care mai spectaculoase.</p>
<p>Însă, revenind la internaționalul norvegian, britanicii de la The Sun dezvăluie că acesta mai are în garaj un Bugatti Tourbillon, un exemplar foarte rar și pentru care Haaland, în martie 2025, a plătit peste 5.000.000 de euro!</p>
<p>De asemenea, în septembrie 2024, Erling Haaland a investit în achiziția unui Mercedes Maybach, pe care a plătit aproape 300.000 de euro.</p>
<p>Și, de asemenea, mai deține un Mercedes AMG One, în valoare de peste 3.000.000 de euro, un Mercedes-Benz GLE Coupe AMG 63 S 4Matic, care are un preț de „doar” 150.000 de euro, plus un Rolls-Royce Cullinan, care e evaluat la peste 300.000 de euro.</p>
<p>The Sun susține că prin garajul lui Erling Haaland a mai trecut și un Ferrari, care a fost vopsit în culoarea albastră, una inedită pentru celebra marcă din Italia. Și, nu în ultimul rând, <span>Erling Haaland și-a cumpărat recent un Poresche GT3</span>, portocaliu, pentru care a plătit peste 200.000 de euro.</p>
<blockquote cite="https://www.tiktok.com/@star.snippets3/video/7500638097311272215" class="tiktok-embed" data-video-id="7500638097311272215" style="max-width: 605px; min-width: 325px;">
<section>@star.snippets3 ERLING Haaland leaving training in his brand new convertible Ferrari! Followed by a few of his team mates ! #erlinghaaland #haaland #mcfc #mancity ♬ No Wahala – 1da Banton</section>
</blockquote>
<p><script async="" src="https://www.tiktok.com/embed.js"></script></p>

]]></description>
    </item>
    <item>
      <title>Fiul lui Ionel Ganea e în comă indusă: „Medicii păstrează un prognostic foarte rezervat”</title>
      <link>https://www.prosport.ro/diverse/fiul-lui-ionel-ganea-e-in-coma-indusa-medicii-pastreaza-un-prognostic-foarte-rezervat-20167547</link>
      <description><![CDATA[<img src="https://www.prosport.ro/wp-content/uploads/2025/05/7486126-Mediafax_Foto-Sebastian_Tataru-1400x933.jpg"/><br/><p>Clipe teribile pentru Ionel Ganea, fostul internațional fiind implicat vineri într-un accident rutier în urma căruia fiul său în vârstă de doar 2 ani a ajuns în stare gravă la spital.</p>
<p>Micuțul a fost deja transferat de la Făgăraș la Târgu Mureș, operat de urgență, iar acum se află în comă indusă, medicii păstrând un prognostic extrem de rezervat în privința stării sale de sănătate.</p>
<h2><span>Fiul lui Ionel Ganea, în comă indusă. Starea sa rămâne una critică</span></h2>
<p>Ionel Ganea traversează un moment de cumpănă, fostul internațional fiind implicat vineri într-un accident rutier între localitatea Hurez și Municipiul Făgăraș, în urma căruia fiul său în vârstă de doi 2 ani a ajuns în stare foarte gravă la spital.</p>
<p><span>Micuțul a intrat la scurt timp în stop-cardiorespirator și a fost resuscitat</span> cu succes de medici. Ulterior a fost deja transferat de la Făgăraș la Târgu Mureș, operat de urgență, iar acum se află în comă indusă, medicii păstrând un prognostic extrem de rezervat, scrie <span>gsp.ro</span>. I s-a montat un drenaj la cap, ca să elimine sângele strâns adunat în zonele cu traumatisme de la cap.</p>
<p>„Băiatul se află la Terapie Intensivă copii în stare foarte gravă. Este instabil hemodinamic și respirator, întubat și ventilat mecanic. Medicii păstrează în continuare un prognostic foarte rezervat. Rămâne deocamdată sub observație pentru zilele următoare”, a declarat Mariana Moldovan Negoiță, purtător de cuvânt Spitalul Județean Tg. Mureș, pentru sursa citată.</p>
<h2><span>Dosar penal pentru vătămare corporală din culpă</span></h2>
<p>Fostul internațional a intrat în coliziune frontală cu un alt autoturism staționat pe carosabil. Impactul a fost unul extrem de puternic, cauzând daune serioase ambelor vehicule. La prima vedere, cel mai probabil accidentul s-a produs pe fondul neatenției la volan a fostului internațional, cel care s-a ales cu dosar penal, pentru vătămare corporală din culpă.</p>
<p>În mașina lui Ionel Ganea, pe scaunul din dreapta, se afla și <span>copilul de 2 ani al fostului internațional</span>, neasigurat, care a fost grav rănit, suferind mai multe traumatisme cranio-cerebrale severe.</p>
<p>„Traficul rutier este îngreunat pe DJ 104C, între localitatea Hurez și municipiul Făgăraș, ca urmare a producerii unui accident rutier. În accident au fost implicate două autovehicule, iar în urma coliziunii dintre acestea, un minor, în vârstă de 2 ani, a fost transportat la o unitate medicală, pentru îngrijiri de specialitate.</p>
<p>La fața locului sunt direcționate echipaje de poliție, acestea urmând a efectua cercetări pentru lămurirea împrejurărilor și stabilirea cauzei în care s-a produs accidentul”, se arăta în comunicatul IPJ Brașov.</p>

]]></description>
    </item>
  </channel>
</rss>
