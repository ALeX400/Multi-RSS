<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un festival de manele „închide” Arena Națională. FCSB și Dinamo, afectate!</title>
      <link>https://www.prosport.ro/fotbal-intern/superliga/un-festival-de-manele-inchide-arena-nationala-fcsb-si-dinamo-afectate-20183311</link>
      <description><![CDATA[<img src="https://www.prosport.ro/wp-content/uploads/2025/05/Un-festival-de-manele-„inchide-Arena-Nationala.-FCSB-si-Dinamo-afectate.webp"/><br/><p>Organizatorii unui festival de manele, aflat în 2025 la ediția de debut, tocmai au anunțat că evenimentul, care e programat în intervalul 1-2 august, va avea loc pe Arena Națională din București, cel mai mare stadion al țării.</p>
<p>Așadar, manelele vor răsuna în Bulevardul Basarabia din Capitală, în timp ce cluburi de fotbal precum FCSB și Dinamo vor trebui să își caute un alt stadion pe care să joace. Și asta pentru că în debutul lui august, Superliga va fi deja în plină desfășurare.</p>
<h2><span>Continuă să apară evenimentele extrasportive pe Arena Națională. FCSB și Dinamo, înștiințate de faptul că pe cel mai mare stadion al țării va avea loc un festival de manele</span></h2>
<p><span>Arena Națională din București va fi casă pentru o mulțime de evenimente extrasportive în vara anului 2025, inclusiv un festival al grătarului, anume GRILLFEST BBQ</span>, urmând să fie organizat pe cel mai mare stadion al României.</p>
<p>De asemenea, cum pe 2025 aproape că s-a umplut lista de rezervări, autoritățile din București au început deja să semneze contracte pentru închirierea stadionului din Bulevardul Basarabia în ceea ce privește anul 2026. Iar un prim eveniment despre care se știe că <span>va avea loc pe Arena Națională la anul este un concert Metalica</span>.</p>
<p>Totuși, printre puținele intervale de timp rămase disponibile pentru vara lui 2025, responsabilii din Capitală continuă să accepte propuneri de închiriere. Iar de curând, organizatorii unui festival de manele, aflat în acest an la ediția de debut, au anunțat că evenimentul lor va avea loc pe Arena Națională în perioada 1-2 august.</p>
<p>Festivalul în cauză se numește Festobal și va fi primul din România care va aduce pe scenă exclusiv interpreți de manele și trapanele, precum Tzancă Uraganu, Bogdan de la Ploiești, Adrian Minune, Luis Gabriel sau Iuly Neamțu:</p>
<blockquote><p>Vara asta nu e chill, e BALKAN VIBE! FESTOBAL primul festival de trapanele și manele din România cu cei mai virali artiști. Unde? Arena Națională. Când? 1 și 2 august 2025. Cine? Toți! Absolut toți! Fii acolo unde explodează vara! #festobal #manele #trapanele”, au transmis organizatorii festivalului de manele care va avea loc pe Arena Națională.</p></blockquote>
<p>De asemenea, biletele pentru eveniment au fost puse deja în vânzare. Iar un ticket simplu, pentru acces general, are un preț de 185 de lei la ora redactării acestui material. În schimb, pentru fanii care vor acces în zona VIP, prețurile biletelor vor începe de la 500 de lei. Însă, acestea nu pot fi cumpărate momentan.</p>
<h2><span>Când începe sezonul 2025 – 2026 din Superliga</span></h2>
<p>Așadar, în cazul în care vor avea programat un meci pe teren propriu în intervalul 1-2 august 2025, cluburi ca FCSB și Dinamo București vor trebui să își găsească un alt stadion pe care să evolueze.</p>
<p>Federația Română de Fotbal a anunțat încă din martie că sezonul competițional 2025 – 2026 din Superliga va debuta în weekendul 12-13 iulie:</p>
<blockquote><p>Comitetul Executiv al FRF a aprobat în ședința din 20 martie 2025 calendarul competițional al primului eșalon fotbalistic din România, sezonul 2025-2026. Prima etapă din viitorul sezon al SuperLigii este programată în weekend-ul 12-13 iulie, urmând a se intra în pauza de iarnă odată cu ultimul meci din etapa 21, programată în 20-21 decembrie 2025. SuperLiga se va relua în 17-18 ianuarie 2026, iar play-off-ul și play-out-ul vor începe în 14-15 martie 2026. Etapa 10 din play-off se va juca în 23-24 mai 2026. Supercupa României, ediția 2025, urmează să se dispute în săptămâna premergătoare startului noului sezon din SuperLiga”, se arată pe <span>FRF.ro</span>.</p></blockquote>

]]></description>
    </item>
    <item>
      <title>Un apropiat al lui Nicușor Dan dezvăluie discuția purtată la finala EURO 1988, Olanda – URSS. „Cum e posibil?”</title>
      <link>https://www.prosport.ro/diverse/un-apropiat-al-lui-nicusor-dan-dezvaluie-discutia-purtata-la-finala-euro-1988-olanda-urss-cum-e-posibil-20183360</link>
      <description><![CDATA[<img src="https://www.prosport.ro/wp-content/uploads/2025/05/Un-apropiat-al-lui-Nicusor-Dan-dezvaluie-discutia-purtata-la-finala-EURO-1988-Olanda-URSS.-„Cum-e-posibil.webp"/><br/><p>Adrian Constantin, un apropiat al lui Nicușor Dan (55 de ani), a dezvăluit singura discuție pe temă politică pe care a purtat-o cu actualul președinte al României.</p>
<p>Și, în mod surprinzător, aceasta s-a consumat pe parcursul unei partide de fotbal. Este vorba despre finala EURO 1988, disputată între Olanda și Uniunea Republicilor Sovietice Socialiste (URSS).</p>
<h2><span>La lotul olimpic, în timpul finalei EURO 1988, Nicușor Dan și colegul Adrian Constantin au discutat despre politică. Ce l-a șocat pe actualul președinte al României</span></h2>
<p><span>Nicușor Dan, actualul președinte al României, este</span> cunoscut ca fiind un urmăritor al sportului și nu de puține ori a asistat la meciurile echipei de handbal CSM București, după cum a afirmat el însuși.</p>
<p>Însă, aparent, Nicușor Dan a fost pasionat și de fotbal în tinerețe. Iar în 1988, pe vremea când era plecat la Craiova cu lotul olimpic de matematică, actualul președinte al României a urmărit, împreună cu colegii, finala EURO, disputată în acel an între Olanda și URSS.</p>
<p>Și, în mod surprinzător, pe parcursul meciului s-a consumat o discuție despre politică, singura care l-a avut în prim-plan pe Nicușor Dan, până la acel moment, după cum își amintește Adrian Constantin, unul dintre colegii săi.</p>
<p>Pe scurt, fostul primar al Capitalei a fost consternat atunci de faptul că mai mulți dintre studenții de la Liceul Electroputere, unde era cazat împreună cu lotul olimpic, o susțineau, din fața televizorului, pe URSS. Asta în timp ce Nicușor Dan își dorea ca Olanda să câștige finala.</p>
<blockquote><p>Stăteam în căminele Liceului Electroputere. S-a transmis acest meci la televizor și ne-am uitat și noi, cei din lot (n.r. – de matematică), și elevii de la Electroputere. Ce ne-a surprins, și pe mine și pe el (n.r. – pe Nicușor Dan), era că noi doream foarte mult să câștige Olanda, dar foarte mulți de acolo erau proruși. Țineau cu URSS. Știu că după meci chiar am discutat cu el, cum e posibil, chiar așa să nu fii conștient că… Argumentul a fost, un elev de acolo ne-a spus, că dacă se întâmplă ceva, rușii ne salvează, nu olandezii. Privitor la politică, aceasta este cam singura discuție care am avut-o”, a declarat Adrian Constantin, laureat al premiului Wittgenstein, considerat „Nobelul Austriei, potrivit <span>Libertatea.ro</span>.</p></blockquote>
<h2><span>Nicușor Dan, gata să își facă apariția la un prim eveniment sportiv în calitate de președinte</span></h2>
<p>Printre primele persoane care au transmis că și-ar dori să îl vadă pe Nicușor Dan la un eveniment sportiv a fost Gigi Becali, patronul campioanei României la fotbal, FCSB. Miliardarul din Pipera a spus că nu îi va lansa o invitație președintelui României, însă dacă acesta va dori să asiste la un meci al roș-albaștrilor, atunci îi va pune la dispoziție cea mai bună lojă:</p>
<blockquote><p>Eu nu-l invit la meci, dar îi dau cea mai bună lojă. Să dea telefon la club și eu zic să-i dea cea mai bună lojă președintelui”, a declarat Gigi Becali, la Digi24.</p></blockquote>
<p>Totuși, până să își anunțe prezența la un meci de fotbal, <span>Nicușor Dan a confirmat</span> că va asista la meciul de retragere al Cristinei Neagu, programat pe 8 iunie, la Sala Polivalentă din București.</p>
<blockquote><p>Am fost la multe meciuri ale CSM-ului, la un moment dat am și huiduit arbitrii. Pentru ca un sportiv din România să fie cel mai bun din lume de 4 ori (n.r. – Cristina Neagu), e important”, a precizat Nicușor Dan, citat de <span>Sport.ro</span>.</p></blockquote>
<p>Președintele României a spus că la un meci de fotbal va merge atunci când băiatul său va crește ceva mai mare:</p>
<blockquote><p>Aștept să crească băiețelul, să facă vreo 5 ani să-l iau la un meci de fotbal adevărat pe stadion. Dacă își vede și de lecții, îl las la fotbal și la hochei, la ce vrea el”, a completat Nicușor Dan.</p></blockquote>

]]></description>
    </item>
    <item>
      <title>Victoria Beckham a făcut-o să plângă pe soția fiului ei Brooklyn: „I-a stricat nunta cu gestul ei de neînțeles”</title>
      <link>https://www.prosport.ro/diverse/victoria-beckham-a-facut-o-sa-planga-pe-sotia-fiului-ei-brooklyn-i-a-stricat-nunta-cu-gestul-ei-de-neinteles-20183382</link>
      <description><![CDATA[<img src="https://www.prosport.ro/wp-content/uploads/2025/05/Victoria-Beckham-a-facut-o-sa-planga-pe-sotia-fiului-ei-Brooklyn-„I-a-stricat-nunta-cu-gestul-ei-de-neinteles.jpg"/><br/><p>Jurnaliștii americani de la celebra revistă People au dezvăluit cum s-a produs ruptura dintre David și Victoria Beckham și fiul lor cel mare, Brooklyn Beckham.</p>
<p>Aparent, relația dintre aceștia s-a răcit semnificativ în ultimii ani, iar drept dovadă, Brooklyn a fost singurul copil al familiei care nu a asistat la niciuna dintre petrecerile aniversare organizate, în 2025, de David Beckham.</p>
<h2><span>Brooklyn Beckham și soția Nicola Peltz, devastați de un gest făcut de Victoria Beckham la nunta lor. De aici a început totul</span></h2>
<p>David Beckham a împlinit 50 de ani la data de 2 mai 2025, iar cu ocazia acestei aniversări, fostul star de la Manchester United și Real Madrid a organizat mai multe petreceri.</p>
<p>Toate evenimentele au încadrat o mulțime de personalități, însă la niciunul <span>nu și-a făcut apariția și fiul cel mare al lui David Beckham, Brooklyn</span>.</p>
<p>Imediat s-a vehiculat că <span>nevasta, actrița Nicola Peltz, ar fi cea care „l-a rupt” total pe Brooklyn Beckham de familia sa, respectiv de părinții David și Victoria</span>.</p>
<p>Și, în ansamblu, informația ar fi corectă, sugerează jurnaliștii de la celebra revistă americană <span>People</span>. Totuși, Nicola Peltz ar avea un motiv bine întemeiat pentru care ar fi decis să mențină distanța față de părinții soțului ei.</p>
<p>Aparent, ruptura decisivă s-a produs la nunta din 2022 care i-a avut protagoniști chiar pe Brooklyn Beckham și Nicola Peltz. Faimosul cântăreț Marc Anthony, ex-soț al lui Jennifer Lopez, este un bun prieten al familiei Beckham și s-a oferit să cânte la nuntă drept cadou. Brooklyn și soția erau programați să danseze la începutul evenimentului pe o melodie a lui Marc Anthony, însă în momentul în care artistul a făcut invitația pe scenă, surpriză! Lângă Brooklyn nu a fost chemată Nicola Peltz, ci Victoria Beckham, „cea mai frumoasă femeie din sală” în seara respectivă. „Urcă, Victoria Beckham”, a spus Marc Anthony, șocând întreaga audiență.</p>
<p>Potrivit People, Nicola Peltz a simțit „că Victoria i-a ruinat nunta în mod intenționat și nu a înțeles de ce”. În plus, un martor prezent la eveniment a susținut că soția lui Brooklyn a părăsit imediat masa la care era așezată cu lacrimi în ochi.</p>
<blockquote><p>A fost un moment atât de uluitor încât a lăsat întreaga sală într-o stare de șoc absolută. Se putea auzi inclusiv cum cade un ac. Nu a fost potrivit. Nicola a simțit că Victoria a făcut-o intenționat, din moment ce știa că e un dans romantic planificat dinainte, destinat ei și lui Brooklyn. Dar ceea ce nu a putut înțelege a fost de ce a făcut, mai exact, asta?”, a spus o sursă, potrivit People.</p></blockquote>
<h2><span>Din acel moment, lucrurile nu au mai fost la fel</span></h2>
<p>Reprezentanții Victoriei, ai lui David Beckham, dar și cei ai lui Marc Antohny, au fost contactați de cei de la revista People pentru a oferi reacții, însă nu au răspuns solicitărilor.</p>
<p>Însă, o altă sursă apropiată familiei Beckham a confirmat cele prezentate mai sus și a spus că din acel moment, relația dintre Brooklyn și părinții săi nu a mai fost la fel.</p>
<blockquote><p>Au încercat să facă pace, dar de fiecare dată când au ajuns într-un punct fericit, totul s-a dărâmat din nou. Brooklyn se simte sfâșiat. Este vorba despre familia lui, despre sângele lui, dar a avut mai mereu o relație complicată cu tatăl său. O mare parte din relația lor a părut să fie mai degrabă o afacere. Dar relația lor, cu siguranță, nu este ireparabilă. Îl iubesc (n.r. – David și Victoria) și sunt mereu acolo pentru el (n.r. – Brooklyn). Sunt doar răniți și dezamăgiți că el nu mai joacă niciun rol în viața de familie”, a precizat sursa din urmă menționată.</p></blockquote>
<p>Conform People, Brooklyn Beckham și Nicola Peltz au fost invitați la toate petrecerile organizate de David Beckham în 2025 și a fost exclusiv dorința lor de a nu se prezenta.</p>

]]></description>
    </item>
    <item>
      <title>Violetta l-a „topit” pe celebrul milionar. Rusoaica a fost irezistibilă în club</title>
      <link>https://www.prosport.ro/diverse/violetta-l-a-topit-pe-celebrul-milionar-rusoaica-a-fost-irezistibila-in-club-20183172</link>
      <description><![CDATA[<img src="https://www.prosport.ro/wp-content/uploads/2025/05/Violetta-l-a-„topit-pe-celebrul-milionar.-Rusoaica-a-fost-irezistibila-in-club.jpg"/><br/><p>Un pilot de Formula 1 a uitat de startul slab de sezon și a petrecut în brațele unui celebru model rus imediat după Marele Premiu de la Monaco.</p>
<p>Violetta Bert a încins atmosfera într-un club de fițe din Monaco. Pe rețelele de socializare a circulat un video în care modelul rus dansează în compania lui Lewis Hamilton, septuplul campion mondial din Formula 1.</p>
<h2><span>Lewis Hamilton a trecut rapid peste despărțirea de Sofia Vergara: surprins în brațele unei rusoaice focoase</span></h2>
<p>Noul pilot de la Ferrari s-a distrat la maximum într-un club după ce a terminat cursa de la Monaco abia pe locul 5. Potrivit <span>Daily Mail</span>, britanicul a petrecut în compania unei blonde care este model și influencer rus. Frumoasa femeie are peste 800.000 de urmăritori pe Instagram și în ultimele zile a postat imagini din Monaco, semn că ar fi venit special pentru starul britanic.</p>
<p><span>Lewis Hamilton a trecut rapid peste despărțirea</span> de actrița Sofia Vergara. Cei doi nu și-au oficializat niciodată presupusa relație, dar la două luni de la prima întâlnire presa internațională a scris despre ruptura dintre cei doi. Anterior, a avut o relație cu modelul Camila Kendra și artista Nicole Scherzinger.</p>
<p>În imaginile surprinse de alți oameni în club, Hamilton apare îmbrăcat cu o vestă roșie și ochelari de soare albi. A dansat alături de frumoasa blondă punându-și mâinile în jurul taliei acesteia.</p>
<p>Violetta Bert a mai fost în lumina reflectoarelor când s-a zvonit că ar avea o relație cu Mykhailo Mydruk, de la Chelsea. Presupusa relație s-a încheiat anul trecut, iar modelul rus a fost văzută în Alpii francezi alături de un alt fotbalist, Weston McKennie, fostul mijlocaș de la Leeds.</p>
<h2><span>Start modest de sezon la noul constructor din Formula 1</span></h2>
<p>După 12 ani petrecuți la Mercedes, Lewis Hamilton a semnat cu marea rivală Ferrari. Nu s-a ridicat deloc la nivelul așteptărilor, iar în ultima etapă de circuit, de la Monaco,<span> le-a dat mari bătăi de cap</span> colegilor de la boxe după ce a făcut accident cu mașina. Aceștia s-au chinuit să repună mașina la punct pentru a fi gata de calificări. Și în timpul cursei au existat divergențe cu echipa, britanicul încheind abia pe locul 5.</p>
<blockquote><p>„Dacă maşina i se potriveşte, încă mai poate da randament la cel mai bun nivel. S-a văzut asta în China. Dar dacă îl compari cu Leclerc, e mult în spatele lui, mai ales în calificări. E adevărul pe care unii nu vor să îl audă acum, nu mai e cel mai tânăr pilot. Dacă îl compari cu Hamilton din urmă cu cinci sau zece ani, poţi vedea diferenţele”, a declarat Nick Heidfeld, potrivit<span> f1-insider.com.</span></p></blockquote>

]]></description>
    </item>
    <item>
      <title>Fostul atacant din Generația de Aur, șocat după ce a văzut moartea cu ochii: „A fost chemat doctorul să facă operații pe cord la 1 noaptea!”</title>
      <link>https://www.prosport.ro/diverse/fostul-atacant-din-generatia-de-aur-socat-dupa-ce-a-vazut-moartea-cu-ochii-a-fost-chemat-doctorul-sa-faca-operatii-pe-cord-la-1-noaptea-20183124</link>
      <description><![CDATA[<img src="https://www.prosport.ro/wp-content/uploads/2025/05/Fostul-atacant-din-Generatia-de-Aur-socat-dupa-ce-a-vazut-moartea-cu-ochii-„A-fost-chemat-doctorul-sa-faca-operatii-pe-cord-la-1-noaptea.jpg"/><br/><p>Fostul atacant din Generația de Aur a dezvăluit momentele teribile pe care le-a trăit în spital și cum a reușit să câștige cel mai dur meci al vieții sale.</p>
<p>În luna mai, Jean Vlădoiu a suferit un infarct cauzat de vestea trecerii în neființă a unei rude apropiate. A ajuns de urgență la spital și a fost internat la reanimare. Fostul fotbalist a povestit clipele șocante pe care le-a trăit după ce a văzut moartea cu ochii.</p>
<h2><span>Jean Vlădoiu, șocat de ce a trăit în spital după ce a făcut infarct: „Nu am putut dormi”</span></h2>
<p><span>Fostul internațional român a suferit un infarct</span> și a fost operat de urgență la un spital din Pitești. Medicii au intervenit de urgență și i-au montat 3 stenturi.</p>
<p>A petrecut câteva zile în spital după cumplitul eveniment și a dezvăluit că l-a șocat foarte tare ceea ce a văzut atunci când era internat la<span> terapie intensivă.</span> Nu s-a putut odihni deloc timp de trei zile și din cauza aparatelor care scoteau zgomote non-stop.</p>
<blockquote><p>„Emoțiile cele mai mari trăite au fost în acele șase zile cât am stat la terapie intensivă. Am fost șocat! Au fost multe cazuri de oameni salvați în ultimele secunde. Veneau oamenii la ora 11 noaptea, 12, ora 1 noaptea, deci a fost chemat doctorul să facă operații pe cord la acele ore!</p>
<p> </p>
<p>A fost șocant pentru unul ca mine, care nu prea am fost pe acolo. Asta m-a obosit mai mult. Nu am putut să dorm. Acele aparate nu îți poți imagina cum tot piuie indiferent de oră, non-stop, 24 din 24! În primele trei nopți nu am închis un ochi.”, a declarat Jean Vlădoiu, pentru <span>Cancan. </span></p></blockquote>
<h2><span>O boală ereditară l-a afectat pe fostul fotbalist și pe fratele lui: „Am moștenit-o de la mama”</span></h2>
<p>Jean Vlădoiu nu este străin de această afecțiune de care știe că suferă și fratele său, fiind transmisă genetic de la mama lor. La fel ca fostul internațional, fratele acestuia a fost operat, la doar 50 de ani, tot la Pitești unde i s-au pus 3 stenturi.</p>
<blockquote><p>„Noi avem o boală ereditară, am moștenit-o pe mama. Fratele meu, la vârsta de 50 de ani, a fost operat acolo, cu 3 stenturi. Domnul doctor Boțu este cel care s-a ocupat de mine.</p>
<p> </p>
<p>(n.r. despre posibila revenire în fotbal) Mă simt foarte bine, mă refac, nu pot să mă îndepărtez de fotbal indiferent ce se întâmplă. Dacă va veni o ofertă pentru mine să revin în fotbal, aș accepta fără niciun fel de probleme.”, a mai spus fostul sportiv.</p></blockquote>
<p>Jean Vlădoiu este una din legendele Stelei, reușind să cucerească de trei ori titlul alături de formația din Ghencea. A bifat peste 300 de meciuri în primul eșalon și a înscris peste 130 de goluri. De asemenea, a făcut parte din Generația de Aur alături de care a bifat cele mai mari performanțe ale „tricolorilor” din anii 90.</p>

]]></description>
    </item>
  </channel>
</rss>
