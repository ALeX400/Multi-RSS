<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul și un make-up artist formează noul cuplu monden al momentului: „Suntem atât de norocoși”</title>
      <link>https://www.prosport.ro/diverse/milionarul-si-un-make-up-artist-formeaza-noul-cuplu-monden-al-momentului-suntem-atat-de-norocosi-20336215</link>
      <description><![CDATA[<img src="https://www.prosport.ro//wp-content/uploads/2025/12/Milionarul-si-un-make-up-artist-formeaza-noul-cuplu-monden-al-momentului.jpg"/><br/><p>Fostul atacant al lui Liverpool profită de timpul liber și a mers în Zanzibar alături de noua sa iubită.</p>
<p>Cunoscutul milionar din lumea fotbalului englez s-a afișat alături de <span>noua sa iubită</span>, Lou Teasdale cu care petrece momente speciale departe de ochii curioșilor. Totuși, au ținut să imortalizeze cele mai frumoase amintiri pe care și le-au creat în Zanzibar, iar fotbalistul se pare că s-a îndrăgostit foarte tare de make-up artistul cu care iese de câteva săptămâni.</p>
<h2><span>Andy Carroll și Lou Teasdale, vacanță de vis în Zanzibar: „Suntem norocoși”</span></h2>
<p><span>Atacantul în vârstă de 36 de ani </span>se relaxează la soare în vacanța de lux pe care o petrece alături de noua sa iubită. Cei doi îndrăgostiți profită la maximum de timpul liber. Nu au ratat ocazia să împărtășească experiența din Zanzibar și cu fanii de pe rețelele sociale. Au postat poze în care se bucură de micul dejun, când fac snorkelling și multe alte activități.</p>
<p>Andy Carroll se simte foarte bine în compania iubitei sale căreia i-a transmis și un mesaj de dragoste.</p>
<blockquote><p>„Suntem atât de norocoși. Te iubesc atât de mult.”, a comentat fotbalistul la una dintre postările lui Lou Teasdale.</p></blockquote>
<p>Iubita lui Carroll a încins imaginația fanilor cu imagini în bikini. S-a relaxat pe nisipurile fierbinți și a savurat băuturi în timp ce admira priveliștile spectaculoase.</p>
<h2><span>Cine e iubita lui Andy Carroll</span></h2>
<p>Lou Teasdale a devenit cunoscută deoarece s-a ocupat de stilul lui Harry Styles înainte de a deveni ea o vedetă în showbizz-ul britanic. Ea este mai în vârstă cu 4 ani decât fotbalistul cu care trăiește o frumoasă poveste de dragoste.</p>
<p>S-a specializat la London College of Fashion. A fost hair-stylist-ul trupei One Direction, iar în 2014 a publicat o carte în care oferă sfaturi despre styling. Dintr-o relație anterioară are și o fată, dar preferă să țină cât mai discretă viața sa personală.</p>
<p>În prezent, Andy Carroll evoluează pentru Dagenham &amp; Redbridge în National League South, al șaselea eșalon al fotbalului englez. În ultimul meci a reușit un hatrick de senzație în doar 31 de minute.</p>
<p>Fostul atacant al Angliei s-a simțit ca în vremurile sale bune când marca pe bandă rulantă și la Liveerpool. De-a lungul carierei a mai evoluat pentru Newcastle, Preston, West Ham, Reading, West Brom, Reading, Amiens și Bordeaux. A strâns 9 selecții la prima reprezentativă a Angliei și a cucerit Cupa Angliei alături de Liverpool.</p>

]]></description>
    </item>
    <item>
      <title>Ion Țiriac, două tranzacții imobiliare spectaculoase în centrul Bucureștiului. Pe una dintre clădiri ar fi vândut-o cu 10.000.000 de euro</title>
      <link>https://www.prosport.ro/diverse/ion-tiriac-doua-tranzactii-imobiliare-spectaculoase-in-centrul-bucurestiului-pe-una-dintre-cladiri-ar-fi-vandut-o-cu-10-000-000-de-euro-20336170</link>
      <description><![CDATA[<img src="https://www.prosport.ro//wp-content/uploads/2025/12/Ion-Tiriac-doua-tranzactii-imobiliare-spectaculoase-in-centrul-Bucurestiului.-Pe-una-dintre-cladiri-ar-fi-vandut-o-cu-10.000.000-de-euro-1400x932.jpg"/><br/><p>Ion Țiriac a finalizat vânzarea a două imobile spectaculoase din centrul Bucureștiului pentru care ar fi încasat o sumă uriașă.</p>
<p>Familia Tănăsoiu discută încă de la începutul acestui an achiziția unuia din vechile sedii centrale ale Allianz-Țiriac din Capitală. Proprietarii Primavera Develpoment au încheiat procesul de due diligence în ce din urmă iar doar pe una dintre clădiri ar fi plătit aproape 10 milioane de euro.</p>
<h2><span>Două sedii centrale deținute de firma lui Țiriac și-au schimbat proprietarul</span></h2>
<p>Două clădiri deținute de Allianz-Țiriac își așteptau noii proprietari încă din 2021, atunci când sediul central al companiei a fost mutat în Țiriac Tower. Procesul de due diligence pentru cele două clădiri s-a finalizat și cei doi proprietari se pregătesc de mutare. Acest proces este o analiză detaliată a afcaerii din mai multe puncte de vedere (comercial, financiar, tehnic, operațional).</p>
<blockquote><p>„După relocarea sediului central în clădirea Țiriac Tower, Allianz-Țiriac a decis să exploreze vânzarea vechilor sedii. În prezent, procesul este în desfășurare“, au declarat, pentru Profit.ro, reprezentanții grupului Allianz-Țiriac.</p></blockquote>
<p>Proprietatea cu o suprafață de 6.000 de mp a fost achiziționată de Praktiker Real Estate. Cea de-a doua clădire al cărui preț de vânzare era de aproximativ 10 milioane de euro a ajuns la oamenii de afaceri Daniel și Emil Tănăsoiu.</p>
<p>Clădirea de 4.000 de mp urmează să fie renovată și să fie dată în folosință tot pentru spațiuri de birouri, relatează <span>profit.ro</span>. Cele două clădiri sunt la o distanță de doar 50 de metri una de cealaltă, fiind construite de Bog Art.</p>
<p>Allianz-Țiriac este al dilea cel mai mare jucător de pe piața de asigurări din România, după Groupama. Ion Țiriac mai deține doar 44.7% din acțiunile companiei, restul fiind deținute de Allianz Honding Eins, din Austria.</p>
<p>Averea netă a lui Ion Țiriac se ridică la aproximativ 2.3 miliarde de dolari. Peste 400 de milioane de euro a încasat anul trecut doar din vânzarea turneului de la Madrid pe care îl deținea de mai bine de zece ani.</p>
<h2><span>Cine e Primavera Development, firma care a pus mâna pe „bijuteria” lui Țiriac</span></h2>
<p>Firma este condusă de Emil și Daniel Tănăsoiu, tată și fiu. Cei doi se ocupă de proiecte imobiliare, cea mai mare afacere fiind vânzarea complexului de birouri S-Park pentru 100 de milioane de euro către grupul austriac Immofinanz.</p>
<p>Anul trecut, a încheiat un parteneriat cu un fond de investiții pentru extinderea cartierului Green Lake din București. Unul din cele mai recente proiecte finalizate este sediul central al celor de la Heineken România, din zona Fântânii Miorița.</p>

]]></description>
    </item>
    <item>
      <title>Comportamentul lui Jannik Sinner după înmormântarea colegului lui Ion Țiriac și Ilie Năstase stârnește controverse! Fiul legendarului tenismen ridică semne de întrebare: „Poate am pierdut apelul”</title>
      <link>https://www.prosport.ro/alte-sporturi/tenis/comportamentul-lui-jannik-sinner-dupa-inmormantarea-colegului-lui-ion-tiriac-si-ilie-nastase-starneste-controverse-fiul-legendarului-tenismen-ridica-semne-de-intrebare-poate-am-pierdut-apel-20336166</link>
      <description><![CDATA[<img src="https://www.prosport.ro//wp-content/uploads/2025/12/Comportamentul-lui-Jannik-Sinner-dupa-inmormantarea-colegului-lui-Ion-Tiriac-si-Ilie-Nastase-starneste-controverse-e1764868550646.jpg"/><br/><p>Jannik Sinner (24 de ani), al doilea jucător de tenis al lumii, se află în mijlocul unor controverse legate de înmormântarea conaționalului său, legendarul Nicola Pietrangeli.</p>
<p>După trăcerea în neființă, la 92 de ani, a lui Nicola Pietrangeli, considerat cel mai mare tenismen din istoria Italiei până la apariția lui Jannik Sinner, elevul lui Darren Cahill a ales, în mod surprinzător, să nu transmită niciun mesaj public.</p>
<p>Anturajul lui Sinner a ținut să precizeze că omagiul a existat și că reproșurile sunt nedrepte, dar fiul lui Nicola Pietrangeli a pus din nou sub semnul întrebării gestul lui Jannik.</p>
<h2><span>Jannik Sinner a stârnit controverse după ce a ales să nu transmită condoleanțe familiei lui Nicola Pietrangeli! Ce a spus fiul legendarului tenismen</span></h2>
<p>Jannik Sinner nu a fost prezent la înmormântarea lui Nicola Pietrangeli de la Roma, unde au participat Fabio Fognini, Adriano Panatta și românul Ilie Năstase, care <span>l-a reprezentat și pe Ion Țiriac la funeralii</span>. Mai mult, Sinner a fost criticat pentru că nu a scris niciun mesaj public de adio, însă apropiații fostului lider ATP susțin că acesta a transmis condoleanțele sale, în privat, familiei Pietrangeli.</p>
<p>Doar că jurnaliștii <span>La Repubblica</span> se întreabă cui i-a transmis Jannik Sinner condoleanțele? Filippo, fiul fostului coleg al lui Ilie Năstase și Ion Țiriac, spune că nu a primit niciun semn din partea lui Jannik: „Dacă a trimis o telegramă, încă nu a ajuns. M-au sunat foarte mulți, poate am pierdut apelul. Nu am numărul lui”, a spus Filippo Pietrangeli.</p>
<p>Apoi, la capela ardentă a tatălui său, care a fost amenajată miercuri în complexul de la Foro Italico, fiul lui Pietrangeli a fost întrebat din nou despre Sinner: „Nu știu dacă a sosit vreun mesaj de la Jannik… Nu am verificat”, a răspuns acesta.</p>
<h2><span>Jannik Sinner a fost criticat pentru Nicola Pietrangeli după ce a spus „pas” naționalei de Cupa Davis</span></h2>
<p>Relația dintre Jannik Sinner și Nicola Pietrangeli se răcise în ultima vreme, după ce colegul lui Ilie Năstase și Ion Țiriac<span> l-a criticat pe numărul 2 ATP</span> pentru decizia de a nu juca la turneul final al Cupei Davis.</p>
<p>„Este o palmă uriașă pentru sportul italian. Nu înțeleg de ce menționează că este o alegere dificilă. Trebuie să joace tenis, nu să meargă la război. Când vine vorba de Cupa Davis, mă enervez pentru că obiectivul unui jucător ar trebui să fie să poarte tricoul Italiei.</p>
<p>Dar, din păcate, vorbesc dintr-o altă epocă. Sper că nu va merge să joace în altă parte în timpul Cupei Davis. Astăzi, lumea este plină de bani și lăsăm inima deoparte”, spunea Nicola Pietrangeli.</p>

]]></description>
    </item>
    <item>
      <title>Prietenul lui Mircea Lucescu pune mâna pe energia regenerabilă din România! „Caracatița” lui Rinat Ahmetov se extinde cu o dublă afacere</title>
      <link>https://www.prosport.ro/diverse/prietenul-lui-mircea-lucescu-pune-mana-pe-energia-regenerabila-din-romania-caracatita-lui-rinat-ahmetov-se-extinde-cu-o-dubla-afacere-20336148</link>
      <description><![CDATA[<img src="https://www.prosport.ro//wp-content/uploads/2025/12/Prietenul-lui-Mircea-Lucescu-pune-mana-pe-energia-regenerabila-din-Romania-„Caracatita-lui-Rinat-Ahmetov-se-extinde-cu-o-dubla-afacere.jpg"/><br/><p>Rinat Ahmetov își extinde afacerile și în România unde a încheiat deja un acord pe 2 ani pentru achziiția de energie electrică..</p>
<p>Parcurile eoliene și fotovoltaice au devenit afacerea momentului în țara noastră. Mulți afaceriști pun bazele unor parcuri care ar avea ca scop generarea de energie verde și regenerabilă, iar printre aceștia și-a făcut apariția patronul de la Șahtior Donețk.</p>
<h2><span>Rinat Ahmetov cumpără energie regenerabilă din România</span></h2>
<p>Compania daneză Eurowind Energy investește 1 miliard de euro pentru a construi parcuri eoliene și fotovoltaice cu o capacitate de 1 GW. Compania are deja în funcțiune capacități de 124 MW, iar alți 400 MW sunt gata de construcție: 138 MW din surse eoliene și 260 MW fotovoltaice.</p>
<p>Prin compania D.Trading, divizia de trading a DTEK, Rinat Ahmetov va achiziționa energie electrică direct de la dezvoltatorul danez.</p>
<blockquote><p>„Acest nou parteneriat consolidează integrarea energiei curate într-una dintre cele mai dinamice piețe de energie electrică din regiune și extinde amprenta D.Trading în domeniul energiei regenerabile în Europa Centrală și de Sud-Est.</p>
<p>Acordul de achiziție permite accesul stabil la piață și o comercializare structurată a energiei pentru ambele active de generare, susținând în același timp traiectoria mai amplă de decarbonizare a României″, a transmis D.Trading, notează <span>profit.ro</span>.</p></blockquote>
<h2><span>Investiție de 60 de milioane de euro într-un parc fotovoltaic</span></h2>
<p>Rinat Ahmetov pare decis să își investească averea în România. E la un pas să pună mâna pe cel mai mare combinat siderurgic de la Galați, dar recent a preluat și o fabrică de țevi din Iași.</p>
<p>Miliardarul ucrainean investește și într-un<span> parc fotovoltaic</span>, aflat la Văcărești, Dâmbovița. Va avea o capacitate de 126 MW, care ar putea alimenta cel puțin 50.000 de case. Construcția parcului a început din luna ianuarie și cel mai probabil va începe să producă energie regenerabilă începând de anul viitor.</p>
<p>Această investiție e făcută prin DTEK Renewables Internațional (DRI). E divizia europeană a DTEK, firmă înregistrată în Olanda.</p>
<blockquote><p>„Este un pas important nu doar pentru DRI, ci și pentru România. Colaborăm cu instituții financiare majore, precum UniCredit și Garanti BBVA, și punem umărul la dezvoltarea energiei regenerabile la nivel local”, a explicat Ivan Geliukh, CEO-ul DRI.</p></blockquote>
<p>De la începutul războiului din Ucraina, <span>averea lui Rinat Ahmetov</span> a crescut considerabil. Potrivit Forbes, averea ucraineanului a ajuns la aproape 8 miliarde de dolari, dublu față de evaluarea făcută în aceeași perioadă a anului trecut.</p>
<p>Investește activ de zeci de ani și în fotbal, acolo unde a făcut performanțe uriașe cu Șahtior Donețk pe vremea când antrena actualul selecționer al României, Mircea Lucescu.</p>

]]></description>
    </item>
    <item>
      <title>Fosta colegă de clasă a Simonei Halep a răscolit-o pe campioană cu o amintire din trecutul lor: „Lângă tine stă cel mai bun prieten!” Cum a reacționat „Simo”</title>
      <link>https://www.prosport.ro/alte-sporturi/tenis/fosta-colega-de-clasa-a-simonei-halep-a-rascolit-o-pe-campioana-cu-o-amintire-din-trecutul-lor-langa-tine-sta-cel-mai-bun-prieten-cum-a-reactionat-simo-20336117</link>
      <description><![CDATA[<img src="https://www.prosport.ro//wp-content/uploads/2025/12/Simona-Halep-si-fosta-colega.png"/><br/><p>Simona Halep, cea mai importantă jucătoare din istoria tenisului feminin românesc, a retrăit o amintire din perioada copilăriei, datorită unei foste colege.</p>
<p>Simona Halep și Georgiana Herda s-au cunoscut încă din clasa I, la Școala Gimnazială nr. 30 „Gheorghe Țițeica” din Constanța, cele două rămânând bune prietene până în ziua de astăzi.</p>
<p>Simona a fost emoționată de un mesaj distribuit joi de Georgiana, în care a etichetat-o pe dubla campioană de Grand Slam, descriind perfect un moment din trecutul lor.</p>
<h2><span>Fosta colegă de clasă i-a adus aminte Simonei Halep un moment care le umplea de bucurie la școală</span></h2>
<p>Simona Halep și prietena ei au retrăit un moment care le aducea bucurie în anii de școală, mai ales în preajma sărbătorilor: „E Decembrie. Ești în clasă. Doamna învățătoare unește băncile și începeți să faceți felicitări și brăduți din hârtie creponată.</p>
<p>Lângă tine stă cel mai bun prieten și încercați să vă scoateți lipiciul de pe degete. Ești fericit și nici măcar nu realizezi asta”, a fost mesajul Georgianei Herda, la care Simona a reacționat instant, cu un emoticon în formă de inimioară și altul care imită îmbrățișarea.</p>
<p>Simona Halep și fosta ei colegă de clasă au rămas cele mai bune prietene, în ciuda trecerii anilor. „Simo” a făcut un gest frumos pentru Georgiana, numind-o în funcția de <span>președintă a Fundației Simona Halep.</span></p>
<h2><span>Simona Halep a donat școlii unde a învățat tricoul de la Wimbledon și pantofii sport</span></h2>
<p>Simona Halep nu a uitat de unde a plecat, iar când a aflat că<span> școala unde a învățat are nevoie de fonduri </span>pentru racordarea la gaze a balonului sport, campioana și-a donat tricoul și pantofii sport purtați la Wimbledon:</p>
<p>„Școala unde am descoperit sportul are acum nevoie de ajutor! Pe 7 noiembrie, Școala Gimnazială nr. 30 Gheorghe Țițeica din Constanța organizează un eveniment caritabil pentru a strânge fonduri destinate încălzirii balonului de sport, locul unde copiii se antrenează pe timp de iarnă și descoperă bucuria mișcării.</p>
<p>Te invit și pe tine să le fii alături în acest demers frumos. Toate detaliile le găsești pe pagina de Facebook Școala Gim nr. 30 Gheorghe Țițeica Constanța. Simona”, a scris Halep, luna trecută, pe rețelele de socializare.</p>

]]></description>
    </item>
  </channel>
</rss>
