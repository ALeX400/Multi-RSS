<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a aflat secretul lui Chipciu: „Asta îmi place. Mă mai ceartă «Mister», câteodată”. Ce i-a spus lui Radu Constantea: „Am fost cam «aventurier»”</title>
      <link>https://www.prosport.ro/fotbal-intern/superliga/s-a-aflat-secretul-lui-chipciu-asta-imi-place-ma-mai-cearta-mister-cateodata-ce-i-a-spus-lui-radu-constantea-am-fost-cam-aventurier-20189136</link>
      <description><![CDATA[<img src="https://www.prosport.ro/wp-content/uploads/2025/06/S-a-aflat-secretul-lui-Chipciu-„Asta-imi-place.-Ma-mai-cearta-Mister-cateodata.-Ce-i-a-spus-lui-Radu-Constantea-„Am-fost-cam-aventurier-1400x1050.jpg"/><br/><p>Alexandru Chipciu rămâne unul dintre cei mai importanți fotbaliști din Superliga României și la 36 de ani. Căpitanul Universității Cluj a evoluat în 36 de partide în sezonul trecut și nu a fost niciodată rezervă, iar Mircea Lucescu l-a rechemat la echipa națională, la precedentele selecții.</p>
<p>Fotbalistul crede că unul dintre secretele longevității carierei sale este faptul că doarme mai mult decât colegii săi, chiar dacă asta îl mai deranjează pe Sabău, uneori.</p>
<p>„Sunt atent la tot, alimentație, somn. Îmi place să dorm mult. Mă mai ceartă «Mister», câteodată, pentru că jucătorii se găsesc, de regulă, pe la 7 jumate, la stadion. Mie îmi place să mă trezesc pe la 9, ca să prind 9 ore de somn. E important și să dormi la aceeași oră, să te trezești la aceeași oră. Cumva, pe mine orice mă destabilizează din programul ăsta, mă dă puțin peste cap”, a povestit Chipciu, la <span>Prima Sport</span>.</p>
<h2><span>Alexandru Chipciu, pus în gardă de suporterii lui U Cluj„Să nu crezi că vii aici și îți bați joc de noi, că nu alergi, că mai joci un an-doi și gata”</span></h2>
<p>Fostul jucător de la FCSB sau Anderlecht a ajuns la U Cluj după trei titluri cucerite cu rivala CFR. Astăzi, recunoaște că decizia de a schimba tabăra între rivalele din Cluj Napoca a fost una curajoasă .</p>
<p>„Vorbeam cu președintele, cu Radu (n.r. Constantea), recent. Și asta îi spuneam lui Radu, că am fost cam aventurier. Adică, să vii de la CFR Cluj… Clar, putea să fie rău. Plus că eu fiind FCSB-ist, acum cu separarea, suporterii lui U Cluj au rivalitatea asta cu FCSB. Și asta putea să contribuie și mai mult la nebunia asta. Doar că am continuat, am jucat. M-am gândit să respect suporterii Universității prin ce fac pe teren. Acum, dacă ai calcula prea mult, nu te-ai mai duce. Țin minte că îmi scriau și suporteri pe Instagram: «Să nu crezi că vii aici și îți bați joc de noi, că nu alergi, că mai joci un an-doi și gata»”, și-a amintit Chipciu, care a renunțat la o sumă importantă pentru a semnat cu U Cluj.</p>
<p>„Nu vreau să par acum că eu sunt cel mai modest, dar am renunțat la bani ca să vin. Când am venit la Universitatea Cluj am pierdut vreo 70.000 de euro, cred. Mai aveam încă un an contract, la CFR. Diferența de contract, dacă aș fi rămas la CFR. Nu sunt pierderi, dar am renunțat la ei. Dar ceea ce am trăit aici… Aș fi renunțat și la mai mulți. Stările pe care ți le dă fotbalul nu poți să le compari cu nimic”, a conchis Chipciu, fotbalistul de la U Cluj.</p>

]]></description>
    </item>
    <item>
      <title>Denis Alibec, o poză și 4 cuvinte pentru FCSB. Prima reacție despre transferul bombă</title>
      <link>https://www.prosport.ro/fotbal-intern/superliga/denis-alibec-o-poza-si-4-cuvinte-pentru-fcsb-prima-reactie-despre-transferul-bomba-20189046</link>
      <description><![CDATA[<img src="https://www.prosport.ro/wp-content/uploads/2025/06/Denis-Alibec-o-poza-si-4-cuvinte-pentru-FCSB.-Prima-reactie-despre-transferul-bomba-2-1400x1050.jpg"/><br/><p>Denis Alibec (34 de ani) a transmis un mesaj public, pe Instagram, la o săptămână după ce a semnat cu FCSB, unde revine după o pauză de șapte ani.</p>
<p>Atacantul a evoluat, în stagiunea recent încheiată, la Farul Constanța.</p>
<p>Acum, el a reacționat ca jucător al campioanei României și a transmis un mesaj, prin intermediul rețelelor de socializare.</p>
<h2><span>Reacția lui Denis Alibec după ce a semnat cu FCSB</span></h2>
<p>Denis Alibec a revenit, oficial, la FCSB, formație pentru care a mai evoluat în 2017 și 2018.</p>
<p>„Show must go on!” („Spectacolul trebuie să continue!”), sunt cuvintele transmise de Alibec, pe Instagram.</p>
<p><iframe allowfullscreen="allowfullscreen" frameborder="0" height="590" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fdenis.alibec.1%2Fposts%2Fpfbid023dV5nobKAa31VgvX8BneGsZE5V4PFB3geBj5yRjDccg5qoapkJyzYUngH3FCNHSxl&amp;show_text=true&amp;width=500" style="border: none; overflow: hidden;" width="500"></iframe></p>
<p>„Denis Alibec revine în tricoul roș-albastru la aproape șapte ani după ce a evoluat ultima dată pentru campioana României.</p>
<p>Atacantul cu 9 goluri și 10 assist-uri din acțiune în sezonul recent încheiat al Superligii, care se află în cantonamentul echipei naționale, a semnat contractul la Centrul Național de Fotbal Mogoșoaia și se va prezenta la pregătire în luna iunie.</p>
<p>Clubul nostru îi dorește să aibă parte de cât mai multe succese alături de colegii săi!”, a transmis FCSB după ce l-a transferat pe Denis Alibec.</p>
<ul>
<li>700.000 de euro este cota de piață a lui Denis Alibec, potrivit Transfermarkt.</li>
<li>3 milioane de euro a fost cea mai ridicată valoare de piață a lui Alibec, în 2017, când juca pentru FCSB</li>
<li>43 de meciuri a jucat atacantul pentru echipa națională a României, reușind să marcheze de șase ori</li>
</ul>
<h2><span>Gigi Becali a anunțat cum îi va folosi în teren pe Denis Alibec și Daniel Bîrligea</span></h2>
<p>Potrivit finanțatorului campioanei României, cei doi atacanți de careu pe care îi are la dispoziție vor juca prin rotație, urmând ca cel mai în formă dintre ei să fie folosit mai mult în meciurile din cupele europene.</p>
<p>„N-am ce să fac. N-avem pe cine să scoatem (n.r. de pe listă), am prea mulţi jucători şi sunt toţi valoroşi. La atacanţi, n-ai, ori că îl alegi pe Bîrligea sau pe Alibec, nu ştii pe cine să alegi.</p>
<p>O să joace un meci ăla, un meci ăla, o să vedem cine este mai valoros şi va juca în cupele europene”, a transmis Gigi Becali, potrivit <span>Orange Sport</span>.</p>
<blockquote><p>Eu nu eram acasă când Alibec a jucat pentru FCSB. Nu l-am prins. Nu știu ce a declarat el la acel moment, dar îi spun doar să joace bine și să câștige campionatul care urmează. (n.r. concurența dintre el și Bîrligea) Cine joacă fotbal, ăla va fi titular. Îi văd și pe amândoi în același timp, de ce nu? Așteptăm transferurile și după aceea dăm verdictul. Nu cred că ne poate bate cineva în România la ce echipă avem.</p>
<ul>
<li>Gheorghe Mustață, liderul galeriei FCSB, potrivit <span>Sportpesurse.ro</span>.</li>
</ul>
</blockquote>

]]></description>
    </item>
    <item>
      <title>Gigi Becali n-a stat pe gânduri, după decizia Patriarhului Daniel: „Eu sunt oaia. Stau în genunchi”</title>
      <link>https://www.prosport.ro/diverse/gigi-becali-n-a-stat-pe-ganduri-dupa-decizia-patriarhului-daniel-eu-sunt-oaia-stau-in-genunchi-20189408</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-n-a-stat-pe-ganduri-dupa-decizia-Patriarhului-Daniel-„Eu-sunt-oaia.-Stau-in-genunchi.jpg"/><br/><p>Gigi Becali a oferit prima reacție după ce a aflat ce decizie a luat Patriarhul Daniel împotriva sa.</p>
<p>Latifundiarul din Pipera a luat calea bisericii în ultimii ani și este nelipsit de la slujbă. De la inaugurarea Catedralei Patriarhale și-a făcut tot mai des apariția și a fost surprins cântând în strană alături de preoți, dar acest lucru nu va mai fi posibil. Patriarhul Daniel a decis să îi interzică accesul milionarului în strană. Gigi Becali nu a părut deloc deranjat de decizia luată împotriva sa.</p>
<h2><span>Reacția lui Gigi Becali despre decizia Patriarhului Daniel: „Eu fac ascultare”</span></h2>
<p>Persoanele fără studii muzicale nu vor mai avea voie să intre în strana Catedralei Patriarhale. Decizia vine pe fondul mai multor plângeri făcute de credincioși la adresa <span>latifundiarului din Pipera</span>. Purtătorul de cuvânt al Patriarhiei Române, preotul Adrian Agachi, a anunțat că Patriarhul Daniel a dispus ca accesul lui Becali în strană să fie restricționat, notează <span>EuropaFM</span>.</p>
<p>Gigi Becali a reacționat mult mai bine decât era de așteptat. Milionarul s-a arătat smerit și nu a comentat decizia Patriarhului. El a precizat că doar ascultă ce i s-a cerut fără să își permită să întrebe de ce s-a luat această decizie împotriva sa.</p>
<blockquote><p>„Eu ascult, fac ascultare și ce zice Patriarhul așa fac, nu mai cânt. El este pastorul și eu sunt oaia. Oare va întreba oaia pastorul de ce nu mă lasă să cânt? Eu îmi văd de treaba mea și nu mai cânt. Dacă așa vor, așa facem. Dacă zice Patriarhul, eu trebuie să execut. Alt drept nu am.</p>
<p> </p>
<p>Vrei să zic ceva de Patriarhul meu? Nu o să zic. Nu mă vor pe mine, nu mă duc. Să se ducă cine vrea, eu îmi văd de treaba mea, stau în genunchi și ascult cum cântă altul”, a declarat Gigi Becali, la România TV.</p></blockquote>
<h2><span>Gigi Becali, surprins la Catedrala Patriarhală alături de Alexandru Tudor</span></h2>
<p>La fel ca patronul FCSB, fostul arbitru Alexandru Tudor a luat-o pe calea bisericii. <span>Cei doi sunt nelipsiți de la slujbele de duminică.</span> Cel mai des se duc la biserica din Pipera, dar au fost surprinși în ultimii ani cântând Liturghia în Catedrala Patriarhală. Gigi Becali lasă afară toate gândurile și orice ține de echipă, iar în biserică nu face nimic altceva decât să se concentreze la cântat.</p>
<blockquote><p>„Păi, eu dimineață la 7 mă duc la biserică și după merg acasă. Nici aici nu mai stau. M-ați mai văzut pe mine la palat? Biserică, casă, rugăciune, oi. Mie îmi place să stau cu călugării 5-6 ore. Mă duc pe la mănăstiri, stau câteva zile”<i>,</i> a spus Gigi Becali, în urmă cu câțiva ani.</p></blockquote>

]]></description>
    </item>
    <item>
      <title>Patriarhul Daniel i-a interzis lui Gigi Becali să mai cânte în strana Catedralei! Decizie fără precedent</title>
      <link>https://www.prosport.ro/diverse/patriarhul-daniel-i-a-interzis-lui-gigi-becali-sa-mai-cante-in-strana-catedralei-decizie-fara-precedent-20189081</link>
      <description><![CDATA[<img src="https://www.prosport.ro/wp-content/uploads/2025/06/Patriarhul-Daniel-i-a-interzis-lui-Gigi-Becali-sa-mai-cante-in-strana-Catedralei-Decizie-fara-precedent.jpg"/><br/><p>Gigi Becali a primit o lovitură dură din partea patriarhului Daniel și nu va mai putea să cânte în strana Catedralei.</p>
<p>Patronul de la FCSB a făcut contribuții importante la Catedrală, dar anumite persoane s-au arătate deranjate de faptul că e lăsat să cânte în strană alături de ceilalți preoți. Patriarhul Daniel a luat o măsură fără precedent împotriva latifundiarului din Pipera, care nu va mai avea acces la strana Catedralei Patriarhale.</p>
<h2><span>Gigi Becali, interzis în strana Catedralei Patriarhale</span></h2>
<p>Finanțatorul campioanei României este de mulți ani o <span>persoană dedicată celor sfinte</span> și pe lângă vizitele la Muntele Athos alături de călugări, este prezent zilnic la biserică. De mai mulți ani a ajuns și în strana Catedralei Patriarhale, fapt care i-a deranjat pe mai mulți credincioși.</p>
<p>Patriarhia cere Arhiepiscopiei să ia măsuri pentru a nu mai permite accesul la strană persoanelor care nu au dobândit competențe muzicale avizate la Facultatea de Teologie, Conservator, etc. Vizat de această măsură este în special Gigi Becali. Purtătorul de cuvânt al Patriarhiei Române, preotul Adrian Agachi, a precizat, pentru <span>europafm</span>, că există o adresă prin care Arhiepiscopia Bucureștilor a fost informată să nu îi mai permită accesul latifundiarului din Pipera la strană.</p>
<p>Gigi Becali a fost deseori surprins de imagini la Trinitas TV în timp ce cânta în strana Catedralei Patriarhale. De multe ori vocea sa se auzea peste cea a preoților. În urmă cu doi ani, <span>a fost surprins alături de Patriarhul Daniel </span>la slujba din ziua de Crăciun la care a luat parte, în 2023, și fostul premier, Marcel Ciolacu.</p>
<h2><span>Prima reacție a lui Gigi Becali după ce a fost interzis în strană</span></h2>
<p>Milionarul nu se arată deranjat de faptul că a primit interdicție în strana Catedralei Patriarhale. Va face doar ce are voie fără să întrebe de ce a fost luată această măsură împotriva sa.</p>
<blockquote><p>„Eu ascult, fac ascultare și ce zice Patriarhul așa fac, nu mai cânt. El este pastorul și eu sunt oaia. Oare va întreba oaia pastorul de ce nu mă lasă să cânt? Eu îmi văd de treaba mea și nu mai cânt. Dacă așa vor, așa facem. Dacă zice Patriarhul, eu trebuie să execut. Alt drept nu am.</p>
<p> </p>
<p>Vrei să zic ceva de Patriarhul meu? Nu o să zic. Nu mă vor pe mine, nu mă duc. Să se ducă cine vrea, eu îmi văd de treaba mea, stau în genunchi și ascult cum cântă altul”, a declarat Gigi Becali, la <span>România TV.</span></p></blockquote>

]]></description>
    </item>
    <item>
      <title>Fiica lui Gică Hagi face nuntă mare pe malul lacului Cernica! Loredana Groza e nașa Kirei Hagi și a milionarului cu afacere moștenită din familie</title>
      <link>https://www.prosport.ro/sport-life/fiica-lui-gica-hagi-face-nunta-mare-pe-malul-lacului-cernica-loredana-groza-e-nasa-kirei-hagi-si-a-milionarului-cu-afacere-mostenita-din-familie-20189043</link>
      <description><![CDATA[<img src="https://www.prosport.ro/wp-content/uploads/2025/06/Fiica-lui-Gica-Hagi-face-nunta-mare-pe-malul-lacului-Cernica-Loredana-Groza-e-nasa-Kirei-Hagi-si-a-milionarului-cu-afacere-mostenita-din-familie.jpg"/><br/><p>Fiica fostului mare fotbalist Gică Hagi se mărită cu Thomas Ferfelis și face nuntă mare pe malul lacului Cernica.</p>
<p>Cei doi s-au logodit în vara anului 2024, iar nașii lor vor fi Loredana Groza, una dintre cele mai îndrăgite artiste, și Marius Szeker.</p>
<h2><span>Thomas Ferfelis și Kira Hagi se căsătoresc</span></h2>
<p><span>Kira Hagi se mărită cu Thomas Ferfelis</span>, iar nașii lor vor fi Loredana Groza și Marius Szeker. Cununia religioasă va avea loc pe 29 iunie și se va ține la biserica Sfântu Visarion. Invitații vor petrece într-un decor de poveste, pe malul lacului Cernica, începând cu ora 18:30.</p>
<blockquote><p>Gică Hagi va fi socru mic, el și soția sa au deja emoții, dar parcă s-au mai atenuat având în vedere că s-au obișnuit puțin de la evenimentul de anul trecut al fiului lor. Sunt bucuroși și abia așteaptă să o vadă pe Kira în rochie de mireasă. Sunt invitați și din afară, prieteni de familie, oameni din lumea sportului, dar și a cinematografiei”, a spus un apropiat al familiei, pentru Click.</p></blockquote>
<h2><span>Decizia care i-a schimbat viața Kirei Hagi</span></h2>
<p>Kira Hagi a vrut să se stabilească în Statele Unite, însă s-a răzgândit și a ales <span>să își dezvolte pasiunea pentru actorie</span> în România.</p>
<p>„E adevărat că am plecat în State cu gândul de a rămâne definitiv, dar acolo mi-am schimbat perspectiva. M-am întors în țară pentru că am primit un rol în România și am ținut să onorez contractul. Nu pot să spun că am renunțat la nimic. Pot spune că trăiesc visul meu.</p>
<p>Da, visul Kirei Hagi, ca fiecare dintre noi. Fiecare are un țel, un drum. (Ești mulțumită, fericită pe deplin de ce faci acum, în cariera ta?) Da, sunt împlinită, pentru că sunt un actor care muncește în fiecare zi”, a declarat Kira Hagi într-un interviu pentru viva.ro.</p>
<blockquote><p>La Teatrul Nottara am jucat cu Jonathan Alexandru în «Martha și George», o piesă despre viața prințesei Martha Bibescu și a prințului George Valentin Bibescu, care a durat trei ani de zile. Am interpretat-o, la Teatrul Nottara, chiar și în perioada în care a fost pandemie. Am jucat cum s-a putut, atât cât s-a putut, cu jumătate de sală, dar am reușit să facem asta și în acea perioadă. A fost o colaborare foarte frumoasă. Le mulțumesc în continuare celor de la Teatrul Nottara pentru că ne-au dat această oportunitate să punem în scenă o piesă despre o poveste inedită a unei personalități emblematice din perioada interbelică”, a povestit Kira.</p></blockquote>

]]></description>
    </item>
  </channel>
</rss>
