<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Înjura comuniștii”. Visul bunicului lui Meme Stoica pentru care a făcut pușcărie pe vremea lui Nicolae Ceaușescu</title>
      <link>https://www.prosport.ro/diverse/injura-comunistii-visul-bunicului-lui-meme-stoica-pentru-care-a-facut-puscarie-pe-vremea-lui-nicolae-ceausescu-20153023</link>
      <description><![CDATA[<img src="https://www.prosport.ro/wp-content/uploads/2025/04/„Injura-comunistii.-Visul-bunicului-lui-Meme-Stoica-pentru-care-a-facut-puscarie-pe-vremea-lui-Nicolae-Ceausescu-scaled-e1745419933829-1400x841.jpg"/><br/><p>Meme Stoica, născut în Sibiu, a copilărit în Galați, unde a și debutat în fotbal, atât ca jucător, cât și oficial de club.</p>
<p>Invitat la un podcast, oficialul FCSB a făcut dezvăluiri despre familia sa, una de intelectuali, care a avut de tras pentru faptul că avea curajul să se pună cu regimul comunist, în vremurile în care orice abatere de acest gen se putea lăsa cu privarea de libertate.</p>
<p>Modelul de viață a lui Meme Stoica a fost chiar tatăl său, pe care l-a idolatrizat și cu care, chiar și astăzi, are impresia că mai vorbește, deși a decedat de peste șase ani, chiar în anul în care părinții săi ar fi împlinit 60 de ani de căsătorie.</p>
<h2><span>Visul bunicului lui Meme Stoica, motivul pentru care a fost închis de comuniști</span></h2>
<p>Mihai Stoica a povestit un episod în care protagonist a fost bunicul său, care, la fel ca mulți alți români, după cel de-al doilea Război Mondial, aștepta să vină americanii. Mai mult decât atât, nu ezita să își spună „visul” cu voce tare, dar și să îi înjure pe comuniști.</p>
<p>„E adevărat, provin dintr-o familie de intelectuali. Părinții mei au termina facultatea în anii ’50. Adică, au venit de la Sibiu și de la Dărmănești de Bacău și au făcut facultatea la București.</p>
<p>Puțin oameni făceau asta în perioada aia, imediat după război și imediat după venirea comuniștilor.</p>
<p>Taică-miu, având și un dosar cu probleme, că bunică-miu, tatăl lui, aștepta americanii și o gândea cu voce tare. Nu au venit americanii, în schimb a fost el «ascuns» o perioadă scurtă. (n.r. Serios?!) Da, doar pe chestia asta, că bătea câmpii că vin americanii. Înjura comuniștii”, a spus Meme Stoica, la <span>SportCast cu Sile</span>.</p>
<h2><span>Tatăl, idolul lui Meme Stoica: Orice făcea el, încercam să fac și eu</span></h2>
<p>Tatăl lui Mihai Stoica a fost un cunoscut inginer în Combinatul Siderurgic Galați (cum se numea actualul Liberty în vremea comunismului), iar așa se <span>explică legătura pe care a avut-o oficialul FCSB cu echipa din Galați</span>, unde era dus de acesta încă din copilărie.</p>
<p>„Tata a avut 7.500 de oameni în subordine 11 ani și la Revoluție 50.000 de oameni îl voiau numărul 1 în combinat, dar nu a vrut el, a ieșit repede la pensie, la 57 de ani. El socializa cu oameni din diverse categorii sociale și nu a avut niciodată chestia asta că unul înjură, altul a venit beat…</p>
<p>M-a dus de mic pe stadioane, iar eu l-am idolatrizat. Și, orice făcea el, încercam să fac și eu. Era mult mai deștept decât mine, nu am cum să ajung la nivelul lui niciodată. Cel mai inteligent om pe care l-am cunoscut, fără exagerare. Da, am luat foarte multe de la el”, a mărtusit Meme Stoica, despre tatăl său care a decedat la începutul lui 2019.</p>
<p>Retras din activitatea de fotbalist, la începutul anului 1992 a devenit președintele Oțelul Galați, unde a rămas timp de un deceniu. De aici a plecat pentru trei ani la <span>FCSB, unde a fost sprijinit de finanțatorul Gigi Becali</span>, iar în perioada 2027-2010 a fost președintele echipei Unirea Urziceni. A revenit la FCSB, în 2010, iar de-a lungul timpului a fost manager, manager general și director sportiv.</p>
<p>Cu FCSB a câștigat 11 trofee pe plan intern, din care cinci titluri de campion, și câte două Cupe ale Românei, Supercupe ale României și Cupe ale Ligii.</p>
<ul>
<li>În acest sezon, FCSB este în cursa pentru un nou titlu de campioană a României. În clasamentul la zi, FCSB se află pe primul loc, cu 39 de puncte, fiind urmată de Universitatea Craiova, cu 36 de puncte, și CFR Cluj, cu 34 de puncte.</li>
<li>În etapa următoare, prima a returului din play-off-ul Superligii, FCSB va juca, în deplasare, cu Rapid, echipa aflată pe ultimul loc în ierarhie.</li>
</ul>

]]></description>
    </item>
    <item>
      <title>Didier Drogba a rostit numele fotbalistului căruia i-a fost „furat” Balonul de Aur: „Trebuia să-l ia de 10 ori, dar nu l-a primit niciodată”</title>
      <link>https://www.prosport.ro/fotbal-extern/didier-drogba-a-rostit-numele-fotbalistului-caruia-i-a-fost-furat-balonul-de-aur-trebuia-sa-l-ia-de-10-ori-dar-nu-l-a-primit-niciodata-20153168</link>
      <description><![CDATA[<img src="https://www.prosport.ro/wp-content/uploads/2025/04/Didier-Drogba-a-rostit-numele-fotbalistului-caruia-i-a-fost-„furat-Balonul-de-Aur.-„Trebuia-sa-l-ia-de-10-ori-dar-nu-l-a-primit-niciodata.jpg"/><br/><p>Didier Drogba a spus care este fotbalistul care ar fi meritat să câștige de zece ori Balonul de Aur, dar consideră că jucătorul a fost „furat”. Fostul atacant al lui Chelsea l-a menționat pe Thierry Henry, fostul său rival din Premier League, care evolua pentru rivala Arsenal.</p>
<p>Ivorianul consideră că francezul ar fi putut să-l întreacă pe Lionel Messi la numărul de trofee acordate celui mai bun fotbalist al anului, mai ales că înscria aproape meci de meci și impresiona prin calitățile sale tehnice și prin controlul balonului.</p>
<h2><span>Didier Drogba consideră că Thierry Henry este fotbalistul căruia i-a fost „furat” Balonul de Aur</span></h2>
<p>Didier Drogba a rostit numele jucătorului pe care îl consideră neîndreptățit în cursa pentru Balonul de Aur. Internaționalul ivorian l-a nominalizat pe Thierry Henry, unul dintre foștii săi rivali din Premier League. Drogba începuse să impresioneze la Chelsea, iar Henry îi înnebunea pe fanii lui Arsenal prin golurile și execuțiile sale remarcabile.</p>
<p>Drogba a spus că fostul star al „tunarilor” ar fi trebuit să pună mâna pe distincția oferită celui mai bun fotbalist al anului de zece ori și să-l întreacă pe Lionel Messi, actualul deținător al celor mai multe Baloane de Aur, opt.</p>
<p>„Trebuia să-l ia de zece ori, pentru că cred că a fost fantastic în Premier League, dar și pentru națională și în Champions League a fost excepțional.</p>
<p>Marcând goluri, câștigând jocuri pe cont propriu și pentru echipa sa. Adică, vorbim despre Thierry Henry, nu știu dacă mai este ceva de spus”, a spus Drogba, potrivit Bleacher Report.</p>
<h2><span>Thierry Henry, o legendă a lui Arsenal</span></h2>
<p>Thierry Henry a fost unul dintre cei mai buni jucători ai fotbalului mondial din toate timpurile. Starul francez a evoluat între 1999 și 2007, dar și pentru scurt timp în 2012, pentru Arsenal, unde a devenit o legendă a clubului londonez și a fost o piesă esențială în angrenajul lui Arsene Wenger. Internaționalul francez a evoluat în 377 de partide și a marcat 228 de goluri pentru „tunari”.</p>
<p>Alături de Arsenal, Henry a cucerit campionatul în 2004, terminând sezonul fără înfrângere și îi fascina pe fanii londonezilor prin execuțiile sale incredibile, dar și prin controlul formidabil al balonului și calitățile tehnice și fizice.</p>
<p>Pentru naționala Franței, Henry a strâns 123 de selecții și a marcat 51 de goluri. De asemenea, a făcut parte din echipa „cocoșului galic” ce reușea să devină campioană mondială și europeană în 1998, respectiv 2000.</p>

]]></description>
    </item>
    <item>
      <title>Dan Petrescu are probleme de sănătate: „La meciul cu FCSB am fost cel mai rău. Abia am ajuns la stadion”. Cu ce se confruntă antrenorul lui CFR Cluj</title>
      <link>https://www.prosport.ro/sport-life/dan-petrescu-are-probleme-de-sanatate-la-meciul-cu-fcsb-am-fost-cel-mai-rau-abia-am-ajuns-la-stadion-cu-ce-se-confrunta-antrenorul-lui-cfr-cluj-20153226</link>
      <description><![CDATA[<img src="https://www.prosport.ro/wp-content/uploads/2025/04/Dan-Petrescu-are-probleme-de-sanatate-„La-meciul-cu-FCSB-am-fost-cel-mai-rau.-Abia-am-ajuns-la-stadion.-Cu-ce-se-confrunta-antrenorul-lui-CFR-Cluj-1400x1050.jpg"/><br/><p>Dan Petrescu, antrenorul lui CFR Cluj, traversează una dintre cele mai dificile perioade cu care s-a confruntat în ultimii ani, și nu doar din motive sportive – după înfrângerea cu FCSB.</p>
<p>Tehnicianul și-a pierdut recent mama, iar problemele de sănătate îi creează dificultăți. Se pare că Dan Petrescu are o afecțiune a corzilor vocale, pe care încearcă să o trateze de mai mult timp, din informațiile <span>ProSport</span>. În ultimele zile, starea lui s-a agravat.</p>
<p>„Sunt bolnav de vreo patru zile. Am fost mai rău cu gâtul. La meciul cu FCSB am fost cel mai rău. Abia am ajuns la meci. Este o perioadă mai grea și pentru mine. Sper să trec peste ea. De asta am și vocea asta. Mai mult am stat la spital decât la hotel, dar sper să-mi revin până la meciul de mâine”, a povestit Dan Petrescu.</p>
<h2><span>Dan Petrescu vrea să câștige Cupa României cu CFR Cluj: „Sunt convins că va fi un meci foarte, foarte greu”</span></h2>
<p>Antrenorul de la CFR Cluj are obiectiv câștigarea Cupei României. Farul este adversara din semifinală, iar meciul eliminatoriu se va juca joi, la Cluj. Petrescu a lăudat echipa lui Gică Hagi, pe care nu o consideră una de play-out.</p>
<p>„E clar că nu ne prinde într-un moment bun, din punct de vedere moral, dar sper să avem o reacție pozitivă. Avem nevoie toți. Eu sunt conștient că jucăm împotriva unei echipe de play-off. O echipă care a câștigat campionate, care din greșeală n-a ajuns anul acesta în play-off. Cu un antrenor de top, jucători de top, au revenit toți. Am văzut ultimele trei meciuri ieri și alaltăieri. Arată foarte bine Farul, arată cum arăta odată. Revenirea lui Alibec și a lui Larie se văd. Experiența lor și valoarea lor.</p>
<p>Sunt convins că va fi un meci foarte, foarte greu”, a spus Petrescu, convins de faptul că pentru Gică Hagi cel mai important obiectiv a devenit Cupa României</p>
<p>„Este un trofeu pe care și cei de la Farul vor să-l câștige. Sunt convins că Hagi o să folosească cea mai bună echipă și o să se concentreze numai la meciul ăsta. Nu știu cine spune că îi interesează mai mult campionatul (râde). Îi interesează cel mai mult Cupa, asta e clar”, a conchis tehnicianul din Gruia.</p>

]]></description>
    </item>
    <item>
      <title>Milionarul și-a extins imperiul afacerilor cu un lanț de restaurante de sushi</title>
      <link>https://www.prosport.ro/diverse/milionarul-si-a-extins-imperiul-afacerilor-cu-un-lant-de-restaurante-de-sushi-20152453</link>
      <description><![CDATA[<img src="https://www.prosport.ro/wp-content/uploads/2025/04/Milionarul-si-a-extins-imperiul-afacerilor-cu-un-lant-de-restaurante-de-sushi.jpg"/><br/><p>Unul dintre cei mai cunoscuți piloți din Formula 1 investește masiv și a dat lovitura cu un lanț de restaurante de sushi.</p>
<p>Fernando Alonso se află la ultimele sezoane în „Marele Circ”. Dublul campion mondial de Formula 1 a descis să investească într-un lanț de restaurante de sushi danezo-japonez.</p>
<h2><span>Fernando Alonso se lansează în afaceri în domeniul horeca</span></h2>
<p>Pilotul de Formula 1 a luat-o pe urmele unui alt rival din circuit. După ce Lewis Hamilton a lansat un lanț internațional de preparate vegetariene, a venit rândul lui Fernando Alonso să se alăture unui proiect din <span>domeniul horeca</span>. Lanțul de restaurante Sticks’n’Sushi este deținut acum de pilotul spaniol alături de compania McWin Food Ecosystem Fund.</p>
<p>McWin a achiziționat pachetul majoritar de acțiuni în februarie 2024. De la preluarea brandului de către compania fondată în 2021, au fost deschise noi locații în Londra în Richmond, Islington și Battersea Power Station.</p>
<p>„Ne-am bucurat de un parteneriat excelent cu Fernando încă de la începutul încorporarii noastre. Investiția sa în Sticks’n’Sushi este o validare extraordinară a calității afacerii și a oportunității clare pe care o are pe drumul care urmează. Fernando Alonso și Sticks’n’Sushi au o entuziasm, o pasiune comună pentru a aduce acest parteneriat de excelență”, a precizat președintele Sticks’n’Sushi, Harry Goss, notează <span>FDT</span>.</p>
<p>Este un brand lansat în urmă cu aproape 31 de ani în Copenhaga. La aproximativ patru ani de la deschiderea primul restaurant, a fost lansat primul format takeaway. În prezent, afacerea s-a mai extins în două țări, Germania și Anglia. În total sunt peste 30 de restaurante în care lucrează peste 1.400 de persoane.</p>
<p>Fernando Alonso s-a arătat încântat de colaborarea cu McWin pentru investiția făcută într-un lanț de restaurante de renume.</p>
<blockquote><p>„Sunt încântat că am colaborat cu McWin pentru a investi în grupul de restaurante Sticks’n’Sushi, cu obiectivul clar de a face din acesta „Brand” de referință pe segmentul alimentar japonez în Marea Britanie și Europa. Împreună împărtășim aceleași valori de bază și aștept cu nerăbdare această călătorie fantastică cu McWin.”, a precizat Alonso.</p></blockquote>
<h2><span>Lucrurile nu decurg prea bine pentru spaniol în Formula 1</span></h2>
<p>Ajuns la 43 de ani, <span>Fernando Alonso</span> este unul dintre cei mai longevivi piloți din Formula 1. În acest sezon concurează pentru Aston Martin Aramco, dar nu a obținut niciun punct după cinci etape.</p>
<p>Fostul campion mondial din 2005 și 2006 a debutat în 2001 și de atunci nu a lipsit decât în intervalul 2019-2021. Are peste 380 de curse la activ devenind pilotul cu cele mai multe starturi din istoria competiției.</p>

]]></description>
    </item>
    <item>
      <title>Frații Pavăl dau lovitura. Patronii de la echipa de fotbal din Bacău încasează 4.000.000 de euro dividende de la companiile gigant unde „frații Dedeman” sunt acționari</title>
      <link>https://www.prosport.ro/diverse/fratii-paval-dau-lovitura-patronii-de-la-echipa-de-fotbal-din-bacau-incaseaza-4-000-000-de-euro-dividende-de-la-companiile-gigant-unde-fratii-dedeman-sunt-actionari-20153068</link>
      <description><![CDATA[<img src="https://www.prosport.ro/wp-content/uploads/2025/04/Fratii-Paval-dau-lovitura.-Patronii-de-la-echipa-de-fotbal-din-Bacau-incaseaza-4.000.000-de-euro-dividende.jpg"/><br/><p>Frații Pavăl, acționari la cel mai puternic business românesc, dar și patronii de la o echipă de fotbal din Bacău se pregătesc să încaseze dividendele de la companiile gigant în care au investit.</p>
<p>În ultimii ani s-a vehiculat că frații Pavăl vor investi în fotbalul românesc, iar în cele din urmă au preluat o echipă din Bacău cu care au planuri mari, la fel cum a făcut Gică Hagi la Constanța. Adrian și Dragoș Pavăl urmează să încaseze dividende de aproximativ 22 de milioane de lei de la Transelectrica, Electrica, Conpet şi TTS, companii gigant în care au investit prin Pavăl Holding.</p>
<h2><span>Frații Pavăl dau lovitura în afaceri: suma uriașă obținută doar din dividende</span></h2>
<p>„Frații Dedeman” sunt pe cale să primească peste 4 milioane de euro din dividende. Marile companii în care au investit masiv în ultimii ani au înregistrat profituri uriașe, astfel că Adrian și Dragoș Pavăl își vor umple conturile. Potrivit zf, cea mai mare sumă va veni de la compania națională de transport al energiei electrice Transelectrica, aproximativ 2 milioane de euro.</p>
<blockquote><p>„Societatea (n.r. Transelectrica) a propus investitorilor distribuirea unor dividende de 155,4 mil. lei din profitul rămas de repartizat în valoare de 309,6 mil. lei al anului trecut, respectiv un dividend brut de 2,12 lei per unitate”, notează <span>Ziarul Financiar</span>.</p></blockquote>
<p>Dragoș Pavăl ocupă locul 4 în clasamentul Forbes al celor mai bogați români, cu o avere estimată la 2 miliarde de dolari. Principala afacere, deținută alături de fratele său, <span>Dedeman, are vânzări de peste 2 miliarde de dolari</span> în peste 55 de magazine. De asemenea, Adrian Pavăl a fost inclus în topul Forbes cu o avere estimată la 1.4 miliarde de dolari.</p>
<h2><span>Investiții într-o școală de fotbal și echipă de seniori la Bacău</span></h2>
<p>Frații Pavăl doresc să pună<span> bazele unui proiect asemănător</span> cu cel construit de Gică Hagi la malul mării. Se va pune accentul pe jucătorii tineri, astfel că la Bacău se crează infrastructura bazei centrului de copii și juniori care se va axa pe lansarea în fotbalul mare a celor mai promițători tineri din zona Moldovei.</p>
<p>De aproximativ doi ani de zile, cei doi frați au decis să investească și la nivelul de seniori, în Liga 3. FC Bacău este echipa deținută de celebrii oameni de afaceri. Bazele noului proiect au fost puse pe academia creată de Cristian Ciocoiu, fostul jucător al Stelei.</p>
<blockquote><p>„Frații Pavăl pot cumpăra orice echipă. Nu numai de aici, și din străinătate, dacă vor. Au mai fost în discuții și cu Hagi. Oamenii vor să facă în orașul lor. Am înțeles că fac acum bază sportivă, își fac tot ce trebuie. (La Bacău) Da. Mi se pare normal.</p>
<p>Oamenii sunt de acolo. Bacăul e cu fotbalul la pământ. Încep de la zero. Au posibilități mari și, după modul cum și-au construit afacerile, au și răbdare să facă”, a declarat Victor Becali, la <span>Culisele fotbalului.</span></p></blockquote>

]]></description>
    </item>
  </channel>
</rss>
