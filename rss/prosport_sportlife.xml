<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lovitură teribilă pentru transmisiunile online ilegale! A fost distrusă platforma care avea 1,6 miliarde de vizitatori anual și care transmitea gratis tot ce era mai important în fotbal și sport</title>
      <link>https://www.prosport.ro/diverse/lovitura-teribila-pentru-transmisiunile-online-ilegale-a-fost-distrusa-platforma-care-avea-16-miliarde-de-vizitatori-anual-si-care-transmitea-gratis-tot-ce-era-mai-important-in-fotbal-si-sport-20264225</link>
      <description><![CDATA[<img src="https://www.prosport.ro//wp-content/uploads/2025/09/Lovitura-teribila-pentru-transmisiunile-online-ilegale-A-fost-distrusa-platforma-care-avea-16-miliarde-de-vizitatori-anual-si-care-transmitea-gratis-tot-ce-era-mai-important-in-fotbal-si-sport-e1757003883113-1400x828.jpg"/><br/><p>Lovitură teribilă pentru transmisiunile online ilegale! O celebră platformă, care avea anual nu mai puțin de 1.6 miliarde de vizitatori, și care transmitea gratis tot ce era important în sport, dar mai ales în fotbal, a fost distrusă.</p>
<p>Autoritățile au intervenit și au reușit să stopeze o importantă ramură a pirateriei sportive, după o operațiune internațională coordonată de Alianța pentru Creativitate și Divertisment (ACE) și autoritățile egiptene.</p>
<h2><span>Cea mai mare platformă de piraterie sportivă, desființată</span></h2>
<p><span>Cei care transmiteau evenimente sportive </span>în mediul online în mod ilegal au primit o lovitură teribilă. O celebră platformă, care avea în fiecare an nu mai puțin de 1.6 miliarde de vizitatori, și care transmitea, în mod gratuit, tot ceea ce era important în sport, dar mai ales în fotbal, a fost desființată.</p>
<p>Streameast, considerată cea mai mare<span> platformă ilegală de transmisii sportive </span>din lume, a fost distrusă după o operațiune internațională coordonată de Alianța pentru Creativitate și Divertisment (ACE) și autoritățile egiptene. Portalul, unul extrem de populari în rândul celor care urmăresc evenimente sportive importante, a fost un punct de referință pentru milioane de utilizatori care au avut acces gratuit la meciuri și competiții de top.</p>
<p>Catalogul Streamset le punea internauților la dispoziție partide de fotbal din cele mai importante competiții din lume, precum Premier League și Liga Campionilor, dar și meciuri din NBA și NFL și curse de Formula 1. Cu o medie de 136 de milioane de accesări lunare, platforma devenise marea amenințare pentru operatorii legali de transmisiuni sportive din întreaga lume.</p>
<h2><span>Lovitura de grație a venit la finalul lunii august</span></h2>
<p>Lovitura finală pentru platforma de streaming online a venit pe data de 24 august 2025. Atunci, la periferia orașului Cairo, doi bărbați acuzați de încălcarea drepturilor de autor și spălare de bani au fost arestați. În cadrul operațiunii au fost confiscate computere, telefoane, numerar, criptomonede și au fost investigate proprietăți imobiliare achiziționate cu venituri ilicite. Potrivit ACE, rețeaua financiară a inclus chiar și o companie fantomă din Emiratele Arabe Unite pentru a canaliza profituri publicitare care ar depăși șase milioane de dolari din 2010.</p>
<p>Coaliția ACE, care include giganți precum Amazon, Netflix, Apple TV+ și DAZN, a sărbătorit acțiunea ca fiind „o victorie istorică” împotriva pirateriei.</p>
<p>„Aceste tipuri de operațiuni criminale au drenat valoarea sportului la toate nivelurile și au pus în pericol fanii din întreaga lume”, a declarat Ed McCarthy, directorul de operațiuni al DAZN, conform <span>as.com</span>.</p>

]]></description>
    </item>
    <item>
      <title>Oligarhul rus își ține iahtul departe de zonele unde ar putea fi confiscat. Unde a ancorat Roman Abramovich „perla” maritimă de 700 de milioane de dolari</title>
      <link>https://www.prosport.ro/diverse/oligarhul-rus-isi-tine-iahtul-departe-de-zonele-unde-ar-putea-fi-confiscat-unde-a-ancorat-roman-abramovich-perla-maritima-de-700-de-milioane-de-dolari-20264442</link>
      <description><![CDATA[<img src="https://www.prosport.ro//wp-content/uploads/2025/09/Oligarhul-rus-isi-tine-iahtul-departe-de-zonele-unde-ar-putea-fi-confiscat.-Unde-a-ancorat-Roman-Abramovich-„perla-maritima-de-700-de-milioane-de-dolari-1400x785.jpg"/><br/><p>Omul rus de afaceri Roman Abramovich își ține iahtul în valoare de 700 de milioane de dolari departe de zonele unde ar putea fi confiscat.</p>
<p>Eclipse a fost cândva cel mai mare iaht din lume. Are 18 apartamente de lux pentru 36 de persoane, două heliporturi, mai multe piscine și chiar un submarin.</p>
<h2><span>„Perla” de 700 de milioane de dolari a oligarhul rus Roman Abramovich este ancorată într-un loc unde nu poate fi confiscată.</span></h2>
<p>Roman Abramovich, oligarhul rus aflat în vizorul autorităților europene, are un iaht de 700 de milioane de euro cu sistem antirachetă. Numai că ambarcațiunea, lungă de 164 de metri, este nefuncțională de 3 ani, este andocată în portul Marmais și consumă o tonă de motorină pe zi.</p>
<p>Având în vedere sancțiunile impuse de mai multe țări, miliardarul și fostul proprietar al echipei Chelsea <span>și-a găsit refugiu în Turcia</span> pentru a-și continua afacerile. Abramovich a fost forțat să se exileze din cauza legăturilor sale cu Putin, <span>în urma războiului din Ucraina</span>, și își păstrează iahtul ultra-luxos în stare bună, ca emblemă a puterii sale.</p>
<p>Ca urmare, eclipse nu mai este cel mai mare iaht privat funcțional din lume. Acest „titlu” aparține ambarcațiunii Azzam, comandat de șeicul Khalifa bin Zayed, care a decedat în 2022, la 73 de ani, suferind de Alzheimer.</p>
<p>Ambarcațiunea a fost livrată în 2010 de șantierul naval german Blohm+Voss. A fost cândva cel mai mare iaht privat construit vreodată și rămâne unul dintre cele mai avansate din punct de vedere tehnic.</p>
<h2><span>Iahtul a generat anual aproximativ 209.000 de dolari din taxele de acostare în timp ce era neutilizat</span></h2>
<p>Eclipse are un sistem sofisticat de apărare antirachetă și un submarin integrat care poate fi depozitat în cocă, în caz de nevoie. De asemenea, dispune de un sistem anti-drone, geamuri blindate, cele mai noi sisteme de navigație și o multitudine de opere de artă expuse în interior, care nu pot fi deteriorate.</p>
<p>Prin urmare, trebuie să fie climatizat constant, ceea ce reprezintă un consum estimat de o tonă de combustibil pe zi, pe lângă emisiile atmosferice și acustice rezultate. Potrivit presei specializate, iahtul a generat anual aproximativ 209.000 de dolari din taxele de acostare în timp ce era neutilizat.</p>
<p>Ca mulți alți oligarhi ruși, Abramovich se confruntă cu sancțiuni occidentale și trebuie să stea departe de apele europene pentru a evita confiscarea navelor sale. Eclipse nu este singura pe care o deține.</p>
<p>Însă Turcia este un paradis pentru astfel de profiluri, motiv pentru care miliardarul a ales țara drept sediu pentru operațiunile sale și are iahtul andocat acolo de aproape trei ani, generând totodată un aflux semnificativ de bani în vistieria turcă.</p>
<h2><span>Abramovich a obținut cetățenia israeliană și a devenit cetățean portughez</span></h2>
<p>La jumătatea lunii august, publicația <span>Turkiye Today</span> scria că iahtul lui Abramovich a plecat, pentru prima dată după doi ani și jumătate, la Istanbul, pentru reparații. Dimensiunea și facilitățile sale extinse au atras atenția încă de la prima sa sosire pe coasta Turciei.</p>
<p>Abramovich deține participații la gigantul oțelului Evraz și la producătorul de nichel Norilsk Nickel. El a fost sancționat de Regatul Unit, Uniunea Europeană, Canada, Australia și Elveția la începutul războiului dintre Rusia și Ucraina în 2022.</p>
<p>În 2022, el a vândut clubul de fotbal Chelsea miliardarului american Todd Boehly pentru aproximativ 5 miliarde de dolari. A anunțat că veniturile vor fi donate organizațiilor caritabile care sprijină victimele războiului, dar din cauza unei dispute cu guvernul britanic privind distribuirea fondurilor, activele sale au fost înghețate.</p>
<p>După ce în 2018 i-a expirat viza de investitor în Marea Britanie, Abramovich a obținut cetățenia israeliană și a devenit cetățean portughez în 2021.</p>

]]></description>
    </item>
    <item>
      <title>Mitică Dragomir cere pentru România drepturi egale cu Franța și Germania. Milionarul s-a săturat de UE: „Dictatura europeană!”</title>
      <link>https://www.prosport.ro/sport-life/mitica-dragomir-cere-pentru-romania-drepturi-egale-cu-franta-si-germania-milionarul-s-a-saturat-de-ue-dictatura-europeana-20264315</link>
      <description><![CDATA[<img src="https://www.prosport.ro//wp-content/uploads/2025/08/Omul-adus-de-la-Genoa-luat-in-colimator-de-Dumitru-Dragomir-Pe-cine-ar-trebui-sa-bage-Costel-Galca-„E-mult-sub-el.webp"/><br/><p>Dumitru Dragomir și-a exprimat opinia despre situația politică a României, în contextul apartanenței la Uniunea Europeană.</p>
<p>Fostul șef de la Liga Profesionistă de Fotbal consideră că în cadrul Uniunii Europene există o dictatură mai mare decât dictatura din perioada comunistă a României.</p>
<h2><span>Mitică Dragomir cere pentru România drepturi egale cu Franța și Germania. Milionarul s-a săturat de UE: „Dictatura europeană!”</span></h2>
<p>Omul de afaceri e convins că România ar trebui să ceară mai multe drepturi în cadrul Uniunii Europene, fiind de părere că, până acum, țara noastră nu și-a exprimat punctele de vedere și nu a fost băgată în seamă de liderii europeni.</p>
<p>Totuși, Dumitru Dragomir crede că actualii politicieni din România nu pot emite pretenții în a lua decizii fără a se consulta cu oficialii de la Bruxelles, situație care încurcă socotelile pentru oricine ajunge în fruntea țării noastre.</p>
<p>Tocmai din această cauză, fostul șef de la Ligă consideră că Uniunea Europeană are un regim autoritar, prin care nu le permite conducătorilor noștri să facă nimic fără acordul lor.</p>
<p>„Să avem aceleași drepturi pe care le au celelalte state ale Uniunii Europene. Să avem și noi subvenții cum are Franța în agricultură. Să avem și noi subvenții cum are Germania în industria chimică.</p>
<p>Convingerea mea este că nu poți să faci valuri. Eu nu i-aș condamna pe ăștia care nu reușesc. Pentru că nu pot. Dacă ar veni în locul lor cineva care să facă valuri, l-ar aresta imediat.</p>
<p>Bolojan e carne de tun. Să ne înţelegem de la început, el nu vrea răul ţării. Această coaliţie nu vrea răul poporului, dar e împinsă, obligată să cumpere armament, să ajute Ucraina, să ajute Republica Moldova, iar noi, când am avut nenorocirea cu apele, nu ne-a dat nimeni un sac cu cartofi.</p>
<p>Ăla care ar face valuri ar fi arestat imediat. Cea mai a dracului dictatură posibilă acum este, nu pe timpul lui Ceaușescu. Dictatura Europeană! De ce s-au supărat și cu Trump? Pentru că nici Trump nu suportă chestiile astea”, a declarat Dumitru Dragomir, potrivit <span>Fanatik</span>.</p>
<h2><span>Dumitru Dragomir, semnal de alarmă pentru Ilie Bolojan și Nicușor Dan</span></h2>
<p><span>Mitică Dragomir a transmis un mesaj clar</span> pentru Ilie Bolojan și Nicușor Dan. Omul de afaceri i-a îndemnat pe guvernanți să nu se lege de medicii și de judecătorii de la noi din țară.</p>
<p>„Trece timpul repede, Dumnezeu știe de ce. Nu sunt cel mai fericit roman. Am familia sănătoasă, asta contează cel mai mult, contează enorm. Nu am avut sincope financiare în ultimii zece ani.</p>
<p>Chiar dacă la Liga aveam, un salariu demențial, 30 de mii de dolari pe lună, pensia a venit 5.000 de euro, adunată cu cea de la Parlament. Le recomand guvernanților, două categorii de servicii, ar trebui sa nu se lege de medici și de judecători”, a declarat Dumitru Dragomir, în emisiunea lui Dan Diaconescu.</p>

]]></description>
    </item>
    <item>
      <title>Nu e banc! Un bogătaș i-a lăsat prin testament averea de 846.000.000 de dolari lui Neymar!</title>
      <link>https://www.prosport.ro/diverse/nu-e-banc-un-bogatas-i-a-lasat-prin-testament-averea-de-846-000-000-de-dolari-lui-neymar-20264227</link>
      <description><![CDATA[<img src="https://www.prosport.ro//wp-content/uploads/2025/09/Nu-e-banc-Un-bogatas-i-a-lasat-prin-testament-averea-de-846.000.000-de-dolari-lui-Neymar-1400x792.jpg"/><br/><p>Fotbalistul brazilian Neymar s-a trezit, peste noapte, cu un „surplus” de 846.000.000 de dolari, banii fiindu-i lăsați prin testament de un bogătaș.</p>
<p>Atacantul lui Santos și al naționalei Braziliei e considerat unicul moștenitor în testamentul oficial și validat al unui om de afaceri ale cărui averi se apropie de un miliard de dolari.</p>
<h2><span>Un miliardar îi lasă întreaga lui avere, de 864.000.000 de dolari, lui Neymar</span></h2>
<p>Nu este un secret faptul că averea netă a lui Neymar este enormă. <span>Starul brazilian</span>, unul dintre cei mai bine plătiți sportivi de pe planetă, a acumulat o avere pe baza diverselor contracte pe care le-a semnat de-a lungul carierei, dar și a campaniilor publicitare la care participă și a investițiilor sale în afaceri.</p>
<p>Totuși, cea mai mare injecție financiară a sa s-ar putea să nu provină din niciuna dintre aceste surse monetare.</p>
<p>Conform presei locale și a numeroaselor publicații internaționale, un miliardar brazilian i-a lăsat întregul său testament lui Neymar. Identitatea sa este necunoscută, iar suma pe care atacantul lui Santos ar trebui să o primească, în așteptarea procesării, se ridică la 846 de milioane de dolari.</p>
<h2><span>În 2025, Neymar a ieșit din Top 10 al clasamentului averii sportivilor aflați în activitate</span></h2>
<p>Testamentul a fost oficializat într-un birou din Porto Alegre, potrivit publicației spaniole <span>AS</span>, și ulterior autentificat pe 12 iunie în presupusa prezență a doi martori. Articolul a fost preluat din presa braziliană, care include o fotografie a documentului oficial care ar face posibil transferul astronomic.</p>
<p>Poziția lui Neymar ca moștenitor se datorează, în primul rând, faptului că bărbatul nu are copii și este singur. În al doilea rând, omul de afaceri, spune el, „se identifică cu el la nivel personal”, concretizat în apropierea dintre tatăl său, Neymar Sr., și fotbalist, lucru care „îi amintește de propriul său tată decedat”.</p>
<p>Posibilitatea de a moșteni aproape un miliard de dolari depinde de aprobarea instanțelor braziliene. Dacă Neymar, care încă nu a făcut o declarație publică, ar accepta suma și aceasta ar fi aprobată, problema ar putea fi în continuare supusă unor complicații juridice.</p>
<p>Conform publicației Forbes, averea pe care o avea Neymar în 2024 era de 108 milioane de dolari, motiv pentru care atacantul brazilian era pe locul 7 în clasamentul sportivilor, după atacantul portughez Cristiano Ronaldo (260 de milioane de dolari), jucătorul spaniol de golf Jon Rahm (218 milioane), atacantul argentinian Lionel Messi (135 de milioane), baschetbalistul american LeBron James (128 de milioane), baschetbalistul grec Giannis Antetokounmpo (111 milioane) și atacantul francez Kylian Mbappe (110). În 2025, însă, <span>Neymar a ieșit din Top 10</span>.</p>

]]></description>
    </item>
    <item>
      <title>Proiectul noului stadion de 150 de milioane de euro, total electric, a primit undă verde! Va fi o adevărată bijuterie</title>
      <link>https://www.prosport.ro/fotbal-extern/proiectul-noului-stadion-de-150-de-milioane-de-euro-total-electric-a-primit-unda-verde-va-fi-o-adevarata-bijuterie-20263843</link>
      <description><![CDATA[<img src="https://www.prosport.ro//wp-content/uploads/2025/09/Proiectul-noului-stadion-de-150-de-milioane-de-euro-total-electric-a-primit-unda-verde-Va-fi-o-adevarata-bijuterie-1400x782.png"/><br/><p>Fanii lui Oxford United, grupare din Championship, a doua ligă a fotbalului englez, au motive de sărbătoare, după ce proiectul noului stadion de 150 de milioane de euro, total electric, a primit undă verde.</p>
<p>Astfel, echipa nu va mai risca să rămână fără casă începând cu vara lui 2027, atunci când contractul de închiriere pentru actualul stadion va ajunge la final.</p>
<h2><span>Un nou stadion modern în Anglia! Investiție de 150 de milioane de euro pentru noua casă a lui Oxford United</span></h2>
<p>Oxford United, grupare care a terminat pe 17 în sezonul 2024-2025 de Championship, dar care în actuala stagiune tremură, deoarece se află pe 22, loc retrogradabil, după 4 etape, a primit o veste foarte bună din partea autorităților britanice.</p>
<p>Șefii clubului făceau eforturi de mult timp pentru <span>obținerea avizelor necesare construirii unui nou stadion</span>, iar în cele din urmă, proiectul a fost aprobat.</p>
<p>Așadar, cei de la The Sun anunță că „stadionul de 150 de milioane de euro, total electric, a primit undă verde”, după multiple amânări și temeri cu privire la faptul că echipa ar putea rămâne fără casă.</p>
<p>Contractul pentru actuala arenă pe care evoluează Oxford United, stadionul Kassam, expiră la finalul sezonului 2026-2027. Conducătorii clubului au posibilitatea de a-l prelungi pe încă un an, însă chiar și așa, este de așteptat ca noua arenă să fie gata până la acel moment.</p>
<p>„Da, suntem în poziția în care urmează să avem o casă în care să ne mutăm. Nu este vorba doar despre faptul că vom avea o arenă a noastră care ne va permită să generăm mai multe venituri. Practic, de abia de acum înainte ne putem numi cu adevărat un club de fotbal, pentru că un club de fotbal trebuie neapărat să aibă propriul stadion”, a declarat Tim Williams, CEO-ul lui Oxford United.</p>
<p>Conform <span>The Sun</span>, noul stadion al lui Oxford United va fi 100% electric, respectiv va funcționa exclusiv pe bază de energie electrică. Va fi prima astfel de arenă din întreaga Anglie, mai informează jurnaliștii.</p>
<h2><span>Alte detalii din spatele proiectului</span></h2>
<p>Kassam Stadium, actuala arenă a lui Oxford, este situată la sud de oraș. În schimb, <span>noua arenă va fi ridicată</span> la aproximativ 6 kilometri de centru, în nordul lui Oxford.</p>
<p>Totodată, stadionul va fi mai încăpător, 16.000 de locuri față de 12.000, și va încadra și o sală de evenimente care poate găzdui până la 1.000 de persoane.</p>
<p>Tot în interiorul complexului sportiv vor fi amenajate 450 de locuri de parcare și, de asemenea, va fi ridicat un hotel care va beneficia de 180 de camere, restaurant, un centru de recuperare și o piață publică decorată cu diverși arbori.</p>
<p>„Este un pas uriaș pe care clubul îl face înainte. Acum, că aprobarea a fost obținută, ne putem concentra pe etapa următoare a proiectului. Mulțumim Consiliului Districtual Cherwell și tuturor părților implicate în cauza noastră”, a declarat și Grant Ferguson, președintele lui Oxford United.</p>

]]></description>
    </item>
  </channel>
</rss>
