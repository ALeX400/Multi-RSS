<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Anamaria Prodan l-a zăpăcit pe doctorul vedetelor cu pretențiile ei: „Suna la 3 dimineața”</title>
      <link>https://www.prosport.ro/diverse/anamaria-prodan-l-a-zapacit-pe-doctorul-vedetelor-cu-pretentiile-ei-suna-la-3-dimineata-20262700</link>
      <description><![CDATA[<img src="https://www.prosport.ro//wp-content/uploads/2025/09/Anamaria-Prodan-l-a-zapacit-pe-doctorul-vedetelor-cu-pretentiile-ei-„Suna-la-3-dimineata.jpg"/><br/><p>Un doctor recunoscut printre vedetele din România s-a plâns de colaborarea cu Anamaria Prodan deoarece celebra impresară avea numeroase pretenții la orice oră.</p>
<p>Majoritatea vedetelor apelează la medicii esteticieni și stomatologi pentru a avea un zâmbet perfect și buze spectaculoase. <span>Anamaria Prodan</span> și-a dorit un zâmbet de Hollywood așa că a apelat la serviciile celui supranumit „Doctor Perfect”, căruia i-a dat mari bătăi de cap.</p>
<h2><span>Anamaria Prodan a avut numeroase intervenții până a ajuns să aibă dantura perfectă: „E perfecționistă”</span></h2>
<p>Iordanianul Yazan Al-Aqrabawi este la mare căutare în rândul vedetelor din întreaga lume. A revoluționat estetica dentară în țară, iar printre cei mai dificili clienți a fost Anamaria Prodan. Vedeta l-a vizitat de șapte ori pentru a ajunge să aibă un zâmbet perfect. În cadrul unui podcast, celebrul sstomatolog a dezvăluit că <span>motivul pentru care Anamaria Prodan</span> îl căuta foarte des se datorează faptului că e perfecționistă.</p>
<p>„A venit Anamaria Prodan. Era foarte greu de lucrat cu ea. I-am repetat dinții de peste șase, șapte ori. Se ducea în America, venea din America și voia altceva. De aproape șapte, opt ani.</p>
<p>Este foarte, foarte, foarte perfecționistă. Și vrea totul repede ‘Acuma, vreau!’. Te sună la 12 seara ‘Mâine, ne vedem’. Era foarte greu. Sincer, e prietena mea, dar e foarte greu de lucrat cu ea. Și la 3 dimineața poate să mă sune…”, a dezvăluit Yazan Al-Aqrabawi, la <span>Fanatik.</span></p>
<h2><span>Cum a ajuns să fie unul dintre cei mai renumiți stomatologi din România: „Am avut probleme mari”</span></h2>
<p>Pasiunea pentru această meserie o are încă de când era mic. Totul a pornit de la un accident care îi putea fi fatal. Yazan Al-Aqrabawi a avut maxilarul și mandibula ruptă, iar aproape trei luni a stat în comă după ce a căzut de la etajul 3. A suferit numeroase intervenții pentru a zâmbi din nou, iar asta l-a făcut să își dorească să îi facă și pe alți oameni să aibă zâmbetul perfect.</p>
<p>„Când eram mic, am avut probleme mari cu dantura… S-a întâmplat din cauza unui accident! Locuiam pe lângă Mall Vitan și am căzut de la etajul 3…</p>
<p>Am stat în comă 3 luni, nu am mers pe picioare aproape doi ani, mandibula și maxilarul erau rupte, dinții sparți. Pot spune, fără să exagerez, că am dormit cu stomatologii. Și de-atunci, mi-a plăcut asta, mi-a plăcut să îi văd cum lucrează și mi-am dat seama că vreau și eu să ajut oamenii să aibă un zâmbet perfect”, a mai spus cunoscutul stomatolog.</p>

]]></description>
    </item>
    <item>
      <title>Cuplul momentului în lumea bună a sportivilor. Fosta „noră” a lui Michael Schumacher s-ar iubi în secret cu Jannik Sinner</title>
      <link>https://www.prosport.ro/diverse/cuplul-momentului-in-lumea-buna-a-sportivilor-fosta-nora-a-lui-michael-schumacher-s-ar-iubi-in-secret-cu-jannik-sinner-20262837</link>
      <description><![CDATA[<img src="https://www.prosport.ro//wp-content/uploads/2025/09/profimedia-0887966412.jpg"/><br/><p>Jannik Sinner a dat lovitura pe plan personal, după ce s-a scris că s-ar iubi cu fosta „noră” a lui Michael Schumacher.</p>
<p>În presa internațională au apărut noi zvonuri potrivit cărora liderul mondial ATP ar avea o relație cu un fotomodel danez. Jannik Sinner nu a vorbit despre viața sa privată, dar fanii au surprins-o pe fost iubită a fiului lui Michael Schumacher susținându-l din tribună la <span>US Open.</span></p>
<h2><span>Jannik Sinner iubește din nou după despărțirea de Anna Kalinskaya</span></h2>
<p>Până de curând, Jannik Sinner s-a afișat alături de jucătoarea de tenis Anna Kalinskaya. Se pare că povestea de dragoste dintre cei doi a sfârșit, deși anul trecut la US Open cei doi s-au sărutat pasional când Sinner a cucerit trofeul. În trecut a mai fost surprins în compania modelului rus Lara Leito, fosta parteneră a actorului Adrien Body.</p>
<p>În acest an la US Open, <span>sportivul italian</span> a fost surprins în timp ce își verifica telefonul chiar pe terenul de joc. Unghiul  camerei a surprins ecranul pe care era afișată o figură feminină ce seamănă izbitor cu presupusa nouă parteneră, Laila Hasanovic.</p>
<p>Modelul danez a mai fost partenera unui alt sportiv, Mick Schumacher, pilot de Formula 1. Ea a fost surprinsă și în tribune la mai multe turnee din acest an încurajându-l pe tenismen. Fanii tenisului sunt convinși că cei doi au o relație și Sinner s-a dat de gol atunci când și-a verificat telefonul. Imediat au apărut sute de comentarii pe internet în care fanii au scris despre presupusa relație.</p>
<p>„Adio Jannik Sinner din perioada de burlăcie, erai mai mare decât întregul cer.”, „Faptul că are poza iubitei ca wallpaper… și mai zic unii că nu e romantic.” sau „Nu, nu, nu era nicio fată. Am avut doar câteva ședințe foto acolo. Atât. Nimic altceva.” sunt câteva din comentariile internauților.</p>
<h2><span>Cine e Laila Handanovic, presupusa iubită a lui Jannik Sinner</span></h2>
<p>În vârstă de 24 de ani, Laila Handanovic este în prezent un model danez de succes la nivel internațional. S-a născut în 2000, în Danemarca, dar are și rădăcini din Bosnia. A fost finalistă la Miss Universe Damenarca în 2019. A colaborat cu branduri de top în campanii publicitare la nivel mondial, iar pe internet e o prezență constantă pe rețelele de socializare. Pe Instagram are peste 300.000 de urmăritori, în timp ce pe Youtube postează vloguri, tutoriale de machiaj și conținut lifestyle pentru cei peste 40.000 de abonați.</p>
<p>Are o atracție în special pentru sportivi. După ce a avut o relație cu fotbalistul danez Jonas Wind, a fost partenera lui Mich Schumacher timp de doi ani. A fost acceptată și în cercul restrâns al familiei Schumcher, fiind una dintre puținele persoane care îl puteau vizita pe fostul multiplu campion de Formula 1, Michael Schumacher.</p>

]]></description>
    </item>
    <item>
      <title>Sportiva a murit la doar 7 zile după ce a născut. Neda i s-a plâns de dureri de cap soțul ei Bogdan: a suferit un atac cerebral la doar 26 de ani!</title>
      <link>https://www.prosport.ro/diverse/sportiva-a-murit-la-doar-7-zile-dupa-ce-a-nascut-neda-i-s-a-plans-de-dureri-de-cap-sotul-ei-bogdan-a-suferit-un-atac-cerebral-la-doar-26-de-ani-20262737</link>
      <description><![CDATA[<img src="https://www.prosport.ro//wp-content/uploads/2025/09/Sportiva-a-murit-la-doar-7-zile-dupa-ce-a-nascut.-Neda-i-s-a-plans-de-dureri-de-cap-sotul-ei-Bogdan-a-suferit-un-atac-cerebral-la-doar-26-de-ani.png"/><br/><p>Neda Davidovic a suferit un atac cerebral la doar 26 de ani și s-a stins din viață la doar 7 zile după ce a născut.</p>
<p>Un caz uluitor a șocat o țară întreagă. O sportivă sârbă și-a pierdut viața și a lăsat în urmă un copil proaspăt născut și un soț îndoliat. Neda Davidovic era o sportivă de renume din Pancevo, Serbia. <span>Și-a pierdut viața </span>pe neașteptate, iar acum se așteaptă verdictul oficial după autopsie.</p>
<h2><span>Cazul șocant al unei sportive din Serbia: a făcut un atac cerebral la câteva zile după naștere</span></h2>
<p>Neda Davidovic a fost o cunoscută sportivă de judo. De-a lungul anilor a cucerit numeroase medalii în cadrul competițiilor naționale și internaționale. Chiar dacă avea doar 26 de ani, sportiva era deja antrenoare pentru copiii care voiau să îi urmeze visul.</p>
<p>În urmă cu 2 ani, din postura de antrenoare a adus o medalie de bronz la campionatul pe echipe la seniori în Serbia. Antrena pentru clubul de judo Tamis și nimic nu prevestea moartea Nedei Davidovic.</p>
<p>Au trecut doar câteva luni de la nunta cu partenerul său, Bogdan, cel care i-a fost alături și în ultimii ani. Cei doi se bucurau în urmă cu o săptămână de nașterea primului copil. Acum, Bogdan se pregătește de înmormântarea soției sale, care i-a lăsat o fetiță superbă, Danica.</p>
<p>Cauza morții este un <span>accident vascular cerebral</span>, potrivit <span>Telegraf.</span> Înainte cu câteva zile a acuzat dureri puternice de cap, dar nu a mers să investigheze în amănunt, iar acum e mult prea târziu.</p>
<h2><span>O viață dedicată sportului, încheiată mult prea devreme</span></h2>
<p>Născută la Ostojic, Serbia, Neda Davidovic și-a manifestat interesul pentru judo de la o vârstă fragedă. Și fratele său, Ivan, i-a urmat pasiunea. De mică a avut evoluții spectaculoase la nivel național. De asemenea, a cucerit numeroase trofee și medalii la nivel internațional.</p>
<p>După ce a absolvit liceul, Neda a urmat Facultatea de Sport. A devenit rapid antrenoare, ducându-și pasiunea la un alt nivel. A crescut odată cu elevii săi, iar rezultatele spectaculoase au făcut-o celebră. Alături de trei sportive cu o medie de vârstă de 16.5 ani, cucerea în 2023 medalia de bronz la campionatul pe echipe de seniori din Serbia.</p>
<p>Anul acesta trebuia să fie pentru Neda și Bogdan un an perfect despre care să vorbească toată viața, dar moartea subită a sportivei a îndoliat o țară întreagă, dar mai ales comunitatea din Pancevo. Numeroase personalități au prezentat condoleanțe familiei îndoliate după această tragedie cumplită.</p>

]]></description>
    </item>
    <item>
      <title>Din ce câștigă bani Ianis Hagi, rămas fără echipă după încheierea perioadei de transferuri</title>
      <link>https://www.prosport.ro/diverse/din-ce-castiga-bani-ianis-hagi-ramas-fara-echipa-dupa-incheierea-perioadei-de-transferuri-20262641</link>
      <description><![CDATA[<img src="https://www.prosport.ro//wp-content/uploads/2025/09/Din-ce-castiga-bani-Ianis-Hagi-ramas-fara-echipa-dupa-incheierea-perioadei-de-transferuri-scaled-e1756821570359-1400x833.jpg"/><br/><p>Ianis Hagi nu se stresează prea mult, chiar dacă a rămas fără echipă după încheierea perioadei de transferuri. În afara terenului, fotbalistului îi merge de minune, iar acest lucru se poate observa din postările pe care le face pe rețelele de socializare.</p>
<p>Recent, fostul jucător al celor de la Glasgow Rangers a publicat pe contul personal de Instagram mai multe imagini în care apare făcând reclamă la un brand cunoscut de parfumuri.</p>
<h2><span>Cu ce se ocupă Ianis Hagi în timp ce își caută echipă</span></h2>
<p><span>Ianis Hagi a rămas liber de contract de peste două luni</span>, când s-a despărțit de scoțienii de la Glasgow Rangers. Între timp, internaționalul român a avut mai multe oferte, chiar și de la echipe din Superliga României, dar a ales să le refuze, în așteptarea unui contract mai bun, la o echipă care evoluează într-un campionat puternic din Europa.</p>
<p>Chiar dacă nu îi merge prea bine pe plan fotbalistic, Ianis Hagi pare că nu se stresează prea mult. În afara terenului, fotbalistului îi merg toate de minune, iar acest lucru se poate observa din postările pe care le face pe rețelele de socializare.</p>
<p>În cursul zilei de marți, 2 septembrie 2025, fiul lui Gică Hagi a postat pe contul personal de Instagram mai multe imagini în care apare făcând reclamă la un brand cunoscut de parfumuri.</p>
<p>„Fiecare repetare. Fiecare alergare. Fiecare alegere. Disciplina învinge zgomotul. Invictus de la @rabanne. Descoperă noul parfum Invictus Victory Absolu și legendarul Invictus, disponibile acum la @douglasromania”, a scris Ianis Hagi, pe contul personal de Instagram.</p>
<h2><span>Ianis Hagi, aproape de un transfer în Turcia</span></h2>
<p><span> Turcia pare să fi revenit în prim-plan pentru talentatul internațional român</span>, doar că nu mai este vorba despre nou-promovata Fatih Karagumruk, ci de Alanyaspor, gruparea care a încheiat stagiunea precedentă pe poziția a 9-a din SuperLig, cea pe care se află și în debutul actualului sezon.</p>
<p>Jurnaliștii turci de la publicația Evrensel susțin cu tărie că Alanyaspor va fi formația care va pune capăt „telenovelei Ianis Hagi”, deoarece mijlocașul ar fi acceptat oferta și e așteptat să semneze contractul.</p>
<p>„Ianis Hagi, fiul legendarului fotbalist Gheorghe Hagi, se transferă în Turcia. Echipa din Super Lig care a ajuns la un acord de principiu cu Ianis este Alanyaspor. Vedeta în vârstă de 26 de ani va ajunge în curând în Turcia și va semna oficial contractul. Cu acest transfer, Alanyaspor își va consolida semnificativ linia de atac”, informează turcii de la Evrensel.</p>

]]></description>
    </item>
    <item>
      <title>La 55 de ani a crezut că şi-a găsit iubirea vieții, dar realitatea i-a dat o lovitură neaşteptată lui Florin Răducioiu. A anulat nunta şi s-au despărțit definitiv</title>
      <link>https://www.prosport.ro/diverse/la-55-de-ani-a-crezut-ca-si-a-gasit-iubirea-vietii-dar-realitatea-i-a-dat-o-lovitura-neasteptata-lui-florin-raducioiu-a-anulat-nunta-si-s-au-despartit-definitiv-20262599</link>
      <description><![CDATA[<img src="https://www.prosport.ro//wp-content/uploads/2025/09/La-55-de-ani-a-crezut-ca-si-a-gasit-iubirea-vietii-dar-realitatea-i-a-dat-o-lovitura-neasteptata-lui-Florin-Raducioiu.-A-anulat-nunta-si-s-au-despartit-definitiv-e1756819695423-1400x768.jpg"/><br/><p>Florin Răducioiu, cel care a crezut că și-a găsit iubirea vieții la vârsta de 55 de ani, a primit o lovitură neașteptată, chiar când îi era lumea mai dragă.</p>
<p>Fostul mare internațional a anulat nunta pe care o programase împreună cu Andreea Albăstroiu, întrucât cei doi s-au despărțit definitiv.</p>
<h2><span>Florin Răducioiu a anulat nunta cu Andreea Albăstroiu</span></h2>
<p><span>Florin Răducioiu și Andreea Albăstroiu</span> s-au logodit pe data de 1 ianuarie 2024 și se pregăteau deja de nunta care trebuia să aibă loc anul acesta. Conform jurnaliștilor de la gsp.ro, se pare că în relația celor doi au intervenit mai multe probleme și neînțelegeri, astfel încât au decis să o ia pe căi separate.</p>
<p>Sursa menționată anterior mai notează că Florin Răducioiu și Andreea Albăstroiu au trecut printr-o perioadă mai dificilă în ultimele luni și, pentru a nu apărea alte probleme, au decis să pună capăt relației, chiar dacă erau gata de nuntă.</p>
<p>La finalul anului trecut,<span> fostul mare internațional a povestit</span> cum a cunoscut-o pe Andreea, în timp ce se afla în Italia, la Milano. Relația dintre cei doi a durat aproximativ șase ani de zile.</p>
<p>„Pe Andreea am întâlnit-o în Italia, la Milano. Mă duceam frecvent la Milano și, în special, la Brescia. Printr-un prieten comun am ajuns să o cunosc. Fotbalul a fost ceea ce ne-a unit.</p>
<p>Am început să vorbim și, de acolo, a început relația noastră de șase ani. Andreea locuia lângă San Siro. Am dus-o la loja noastră, a gloriilor. Mergeam la meciuri în fiecare duminică și, astfel, s-a legat relația noastră”, spunea Florin Răducioiu, în decembrie 2024.</p>
<h2><span>Florin Răducioiu a avut o căsnicie de lungă durată</span></h2>
<p>Florin Răducioiu a mai fost căsătorit și în trecut. Fostul mare fotbalist al României a avut o căsnicie de lungă durată cu Astrid, alături de care a trăit aproape 23 de ani. Cei doi au decis să pună capăt relației în 2018, când au și divorțat.</p>
<p>Fostul mare internațional are doi copii împreună cu Astrid. Este vorba despre Andrea și despre Alessandro.</p>

]]></description>
    </item>
  </channel>
</rss>
