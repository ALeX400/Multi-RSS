<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Soacrele, apariții spectaculoase la nunta lui Radu Drăguşin! Cum au venit îmbrăcate mama fotbalistului şi cuscra ei</title>
      <link>https://www.prosport.ro/diverse/soacrele-aparitii-spectaculoase-la-nunta-lui-radu-dragusin-cum-au-venit-imbracate-mama-fotbalistului-si-cuscra-ei-20366148</link>
      <description><![CDATA[<img src="https://www.prosport.ro//wp-content/uploads/2026/01/Soacrele-aparitii-spectaculoase-la-nunta-lui-Radu-Dragusin-Cum-au-venit-imbracate-mama-fotbalistului-si-cuscra-ei-1400x869.png"/><br/><p>Mama lui Radu Drăgușin (23 de ani) și mama Ioanei Stan (23), soacrele zilei de marți, 20 ianuarie 2026, în România, au fost protagonistele unor apariții spectaculoase.</p>
<p>Copiii lor își unesc destinele legal, printr-un certificat de căsătorie, cu ocazia unei cununii civile care e programată în București.</p>
<h2><span>Soacrele au atras toate privirile la nunta dintre Radu Drăgușin și Ioana Stan</span></h2>
<p>Radu Drăgușin și Ioana Stan se căsătoresc, marți, 20 ianuarie 2026, în București, iar <span>toate detaliile de la cununia civilă pot fi văzute în articolul ProSport de AICI</span>.</p>
<p>La evenimentul din București și-au făcut apariția, așa cum era de așteptat, familiile celor doi. Din partea lui Radu Drăgușin, cele mai multe priviri au fost atrase de mamă, tată, sora și fratele. De asemenea, la locație și-a făcut apariția și impresarul Florin Manea, care a contribuit la transferul lui Drăgușin, din ianuarie 2024, pe axa Genoa – Tottenham.</p>
<p>Însă, de departe, cele mai spectaculoase apariții le-au avut soacrele. Mama lui Radu Drăgușin a optat pentru o rochie neagră lungă, peste care a așezat elegant o haină de blană în nuanțe de gri și cafeniu. De partea cealaltă, mama Ioanei Stan s-a asortat cu a ei cuscră și a optat tot pentru o rochie neagră lungă, pe care completat-o cu o blană în aceeași nuanță. Și, nu în ultimul rând, mama Ioanei Stan a purtat și un plic argintiu.</p>
<h2><span>Ce a declarat tatăl lui Radu Drăgușin în ziua marelui eveniment</span></h2>
<p>Tatăl lui Radu Drăgușin s-a afișat vizibil emoționat la locație, însă a acceptat să poarte un scurt dialog cu reporterii. Chiar dacă Drăgușin nu este primul copil pe care l-a dus la cununia civilă, tatăl fotbalistului a spus că tot e încercat de emoții:</p>
<p>„(n.r. – Ce îi urați băiatului) Sănătate, Casă de piatră și restul…au ei grijă. (n.r. – Sunteți emoționat?) Dumneavoastră ce credeți? Deși nu e primul copil care mi se căsătorește, e normal să fie și emoții. (n.r. – Cum ați recționat când ați văzut-o prima dată pe aleasa inimii lui?) Am avut așa un sentiment că e parte din familie”, a punctat tatăl lui Radu Drăgușin.</p>
<p>Inevitabil, reporterii au dorit să afle ceva și despre viitorul fotbalistului, care ar putea schimba echipa în această iarnă. <span>S-a vehiculat că Drăgușin ar fi dorit foarte insistent de AS Roma</span>, din Serie A, dar și de RB Leipzig, din Bundesliga.</p>
<p>În momentul în care a fost întrebat dacă are vreo preferință vizavi de viitorul fundașului central din naționala României, tatăl lui Radu Drăgușin a punctat:</p>
<p>„(n.r. – Ce urmează pentru Radu în carieră?) El știe cel mai bine ce urmează, nu putem decât să fim alături de el și îi urez să fie sănătos. Cu sufletul sunt alături de el și de decizia lui. Nu putem decât să ne dorim să fie la Mondial. Toți jucătorii sunt importanți, importantă e victoria (n.r. – cu Turcia)”, a completat socrul mare.</p>

]]></description>
    </item>
    <item>
      <title>EXTRA Ion Țiriac, replică memorabilă în fața fostului premier al României: „Dumneavoastră știți în ce v-ați băgat?”. Discursul magnatului în fața echipajelor care vor participa la Rallye Monte-Carlo</title>
      <link>https://www.prosport.ro/alte-sporturi/auto-moto/ion-tiriac-replica-memorabila-in-fata-fostului-premier-al-romaniei-dumneavoastra-stiti-in-ce-v-ati-bagat-discursul-magnatului-in-fata-echipajelor-care-vor-participa-la-rallye-mon-20366215</link>
      <description><![CDATA[<img src="https://www.prosport.ro//wp-content/uploads/2026/01/psp_tiriac-2.mp4"/><br/><p>Marți, 20 ianuarie 2026, la evenimentul care a marcat participarea României la Rallye Monte-Carlo, Ion Țiriac (86 de ani) a oferit o replică memorabilă în fața lui Călin Popescu Tăriceanu (74), fost premier al României în intervalul 2004-2008.</p>
<p>Acesta din urmă a prezentat evenimentul de marți, pe de-o parte, iar pe de altă parte face parte din echipa României care va debuta pe 29 ianuarie la prestigiosul raliu monegasc.</p>
<h2><span>Cum a reacționat Ion Țiriac după discursul lui Călin Popescu Tăriceanu de la evenimentul premergător Rallye Monte-Carlo</span></h2>
<p>Încă din toamna anului trecut <span>s-a aflat că România revine la Rallye Monte-Carlo</span> într-o ediție cu totul și cu totul specială, deoarece aniversează 90 de ani de la victoria unică a pilotului român Petre Cristea.</p>
<p>Iar marți, 20 ianuarie 2026, la muzeul Țiriac Collection a avut loc un eveniment important premergător faimosului raliu monegasc, sub numele „Petre Cristea Heritage Rally Team Romania – 90 Years”.</p>
<p>Călin Popescu Tăriceanu, al 60-lea prim-ministru din istoria României, face parte din echipa care <span>ne va reprezenta la Rallye Monte-Carlo Historique 2026</span>, iar marți a avut onoarea de a fi prezentator la evenimentul din București.</p>
<p>„Participarea echipei României la Monte-Carlo Historique își propune să marcheze 90 de ani de la victoria compatriotului nostru, Petre Cristea, în Raliul Monte-Carlo. Până astăzi – și, probabil, pentru o bună perioadă de timp în viitor – aceasta rămâne singura victorie a unui pilot român. La Monte-Carlo am dorit să înscriem echipa României pentru a marca acest eveniment. Nu este doar o experiență individuală, ci una de grup. Suntem cinci echipaje, aceasta fiind cerința pentru înscrierea unei echipe naționale”, a declarat Călin Popescu Tăriceanu, ex-prim-ministru al României în intervalul 2004-2008.</p>
<p>Imediat după, Ion Țiriac a preluat microfonul și a ținut să îi ofere o replică lui Tăriceanu. Pe scurt, magnatul s-a declarat impresionat de curajul acestuia din urmă, care a acceptat să participe la un concurs important, la 74 de ani, care s-ar putea desfășura și în condiții vitrege:</p>
<p>„Respectul meu. Dumneavoastră știți în ce v-ați băgat? Aveți vreo idee ce înseamnă ploaia, ce înseamnă vântul, ce înseamnă zăpada, gropile, noroiul și tot ce presupune această competiție? Felicitările mele, dacă aveți acest curaj!”, a punctat Ion Țiriac, în cadrul evenimentului de la muzeul ce îi poartă numele.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2026/01/psp_tiriac-2.mp4" data-videoid="player_87208910f9f716532488e32c8e77a1e7" id="brid_player_87208910f9f716532488e32c8e77a1e7" style="aspect-ratio: 16 / 9"></div></div>
<h2><span>Cum arată cele 5 echipe pe care România le trimite la Rallye Monte-Carlo Historique 2026 și ce mașini vor avea la dispoziție</span></h2>
<p>Călin Popescu Tăriceanu va face echipă cu Radu Dumitrescu și împreună vor conduce o mașină Lancia Fulvia 1.3 S, lansată în urmă cu mai bine de cinci decenii, în 1974.</p>
<p>Mai jos toate echipele României:</p>
<ul>
<li>Adrian Anton Georgescu – Ștefan Marinescu — Renault 5 Alpine (1981)</li>
<li>Adrian Nicolau – Levente Kovács — Ford Escort Mk1 (1968)</li>
<li>Viorel Ognean – Florin Mitea — Ford Escort Mk2 (1976)</li>
<li>Alexis Bizzarilli – Ioan Plămădială — Fiat X1/9 (1979)</li>
<li>Călin Popescu-Tăriceanu – Radu Dumitrescu — Lancia Fulvia 1.3 S (1974)</li>
</ul>

]]></description>
    </item>
    <item>
      <title>Ionel Ganea, dat afară de la locul de muncă pentru că „s-a purtat urât” cu patronul moldovean: „Generația de Aur, de platină, cine ești tu, dar aici n-ai să mai fii”</title>
      <link>https://www.prosport.ro/sport-life/ionel-ganea-dat-afara-de-la-locul-de-munca-pentru-ca-s-a-purtat-urat-cu-patronul-moldovean-generatia-de-aur-de-platina-cine-esti-tu-dar-aici-n-ai-sa-mai-fii-20366128</link>
      <description><![CDATA[<img src="https://www.prosport.ro//wp-content/uploads/2025/09/A-venit-decizia-judecatorilor-in-cazul-lui-Ionel-Ganea.-S-a-lasat-cu-scandal-„Te-faci-ca-nu-ma-cunosti-scaled-e1759173835471-1400x709.jpg"/><br/><p>Ionel Ganea a fost dat afară de la clubul Rapid Ghidighici din Republica Moldova din cauza unui scandal cu patronul.</p>
<p>Totul s-a petrecut în 2012, atunci când tehnicianul a preluat echipa care evolua la acea vreme în prima ligă din Republica Moldova.</p>
<h2><span>Ionel Ganea, dat afară de la locul de muncă pentru că „s-a purtat urât” cu patronul moldovean: „Generația de Aur, de platină, cine ești tu, dar aici n-ai să mai fii”</span></h2>
<p>Victor Ostap, om de afaceri din Republica Moldova și patronul echipei respective, a vorbit despre ruptura rapidă dintre el și Ionel Ganea. Concret, colaborarea dintre cei doi s-a încheiat la doar o lună după ce a început.</p>
<p>În 2012, Ionel Ganea a preluat echipa Rapid Ghidighici. Clubul era finanțat de Victor Ostap, un patron cunoscut în Republica Moldova pentru stilul său controversat.</p>
<p>Relația dintre patron și antrenor s-a deteriorat rapid. Conform omului de afaceri, Ionel Ganea nu s-a înțeles deloc cu el , iar relația a fost una foarte tensionată. Ba mai mult, antrenorul l-a acuzat pe Ostap că ar aranja meciurile cu Sheriff Tiraspol. Aceste afirmații au dus la un conflict deschis între cei doi.</p>
<p>Nemulțumit de comportamentul antrenorului, Victor Ostap a decis să pună capăt colaborării cât mai repede. Astfel, patronul a fost dispus să îi plătească lui Ionel Ganea suma de 30.000 de dolari, doar pentru ca despărțirea să se facă imediat.</p>
<h2><span>Ionel Ganea, conflict cu Victor Ostap</span></h2>
<p>Omul de afaceri a dezvăluit și dialogul pe care l-a purtat la acel moment cu Ionel Ganea.</p>
<p>„(n.r. – E adevărat că i-ați dat lui Ionel Ganea 30.000 de dolari pentru rezilierea contractului?) Da, i-am dat. Pe Ganea l-am dat afară pentru că s-a purtat foarte urât. Mai urât decât Ganea, n-a fost un antrenor care să se poarte. Ca om.</p>
<p>Cu mine. M-a învinuit pe mine că i-am dat meciul Sheriff-ului. În acel meci, că portarul și încă cineva ar fi dat meciul și eu am niște înțelegeri cu Sheriff și fac meciuri trucate. A spus asta în presa română. Da, fiind antrenor al Rapidului.</p>
<p>Eu l-am chemat la mine și i-am zis: «Băi, Ionel, după cuvintele astea…». Era un jurnalist care a venit și mi-a arătat interviul. «Nu îți mai dau mâna. Reziliem. Nu mai vreau să te văd. Generația de Aur, de platină, cine ești tu, dar aici n-ai să mai fii». A plecat, s-a întors după bani. I-am dat banii, numai să nu îl văd. Așa a fost”, a povestit Victor Ostap într-o emisiune sportivă din Republica Moldova.</p>

]]></description>
    </item>
    <item>
      <title>EXTRA Radu Drăgușin s-a însurat! Primele imagini de la cununia civilă</title>
      <link>https://www.prosport.ro/sport-life/radu-dragusin-se-insoara-primele-imagini-de-la-cununia-civila-20366060</link>
      <description><![CDATA[<img src="https://www.prosport.ro//wp-content/uploads/2026/01/Screenshot-2026-01-20-at-19.15.39-1400x965.jpg"/><br/><p>Marți, 20 ianuarie 2026, Radu Drăgușin (23 de ani) și partenera sa, Ioana Stan (23), se căsătoresc la București, iar <span>ProSport</span> vă prezintă primele imagini (VEZI GALERIA FOTO) cu ei doi în calitate de soț și soție.</p>
<p>Radu și Ioana Drăgușin au făcut doar cununia civilă, în cadrul unui eveniment programat în jurul orei 14:00, însă cel mai important este că au decis să semneze documentele și vor primi certificatul de căsătorie.</p>
<h2><span>Admiratoarele își pot lua gândul de la Radu Drăgușin! Fundașul naționalei s-a însurat cu Ioana Stan</span></h2>
<p>Radu Drăgușin și Ioana Stan formează un cuplu de aproape 6 ani de zile, iar în 2025, fundașul lui Tottenham Hotspur și-a luat inima în dinți și a făcut pasul cel mare.</p>
<p><span>Drăgușin a cerut-o de soție pe Ioana, iar aceasta a spus „DA”</span> fără să stea pe gânduri. Momentul intim a fost împărtășit și publicului larg, prin intermediul unor postări pe care cei doi le-au realizat pe platformele de socializare.</p>
<p>„Tu, Eu, pentru totdeauna”, a scris Radu Drăgușin, în dreptul imaginilor în care așeza inelul de logodnă pe degetul partenerei.</p>
<p>Încă de la acel moment, sora lui Radu Drăgușin, Meira, anunța cu mult entuziasm că se va ocupa în detaliu de pregătirea nunții celor doi:</p>
<p>„Eu nu plâng, tu plângi. Inima mea e copleșită, deoarece doi dintre oamenii pe care îi iubesc cel mai mult au spus DA pentru totdeauna. Fratele meu și iubita sa, care pentru mine e o soră pe viață, s-au logodit. Vâzându-vă împreună e ca și cum as vedea iubirea pură, genul care inspiră și oferă căldură tuturor celor din jurul vostru. Sunt recunoscătoare că am putut fi aproape de voi în acest moment și abia aștept să văd cum vă construiți viitorul împreună”, a transmis Meira Drăgușin.</p>
<p>Și lucrurile au avansat foarte rapid. La doar câteva luni <span>după ce a cerut-o în căsătorie pe Ioana Stan, Radu Drăgușin</span> a și programat nunta. Cununia civilă mai precis, care reprezintă oficializarea legământului dintre cei doi prin intermediul unui certificat de căsătorie.</p>
<p>Evenimentul a fost programat marți, 20 ianuarie 2026, în jurul orei 14:00, iar în galeria foto a articolului vă puteți delecta cu câteva imagini surprinse de fotoreporterii <span>ProSport</span>. Prima care a ajuns a fost mama lui Radu Drăgușin, doamna Svetlana.</p>
<p><img alt="" class="aligncenter size-full wp-image-20366089" decoding="async" fetchpriority="high" height="1368" sizes="(max-width: 912px) 100vw, 912px" src="https://www.prosport.ro//wp-content/uploads/2026/01/WhatsApp-Image-2026-01-20-at-13.32.59-1.jpeg" srcset="https://www.prosport.ro/wp-content/uploads/2026/01/WhatsApp-Image-2026-01-20-at-13.32.59-1.jpeg 912w, https://www.prosport.ro/wp-content/uploads/2026/01/WhatsApp-Image-2026-01-20-at-13.32.59-1-768x1152.jpeg 768w" width="912"/></p>
<h2><span>Cine este Ioana Stan, tânăra care se iubește de aproape 6 ani cu cel mai bine cotat fotbalist român</span></h2>
<p>Cu o cotă de piață de 22 de milioane de euro, potrivit Transfermarkt, Radu Drăgușin este cel mai bine evaluat fotbalist român. El este în continuare legitimat la Tottenham Hotspur, în nordul Londrei, unde e însoțit și de partenera sa de viață, care marți i-a devenit soție.</p>
<p>Jurnaliștii britanici i-au făcut deja portretul Ioanei, iar astfel s-a aflat că iubita lui Radu Drăgușin este studentă la arhitectură:</p>
<p>„Ioana, studentă la arhitectură, împărtășește frecvent online imagini romantice alături de iubitul ei, fotbalistul Radu Drăgușin, în vârstă de 23 de ani. Și ea este originară din România și este fiica lui Gabriel Stan, fostul viceprimar al orașului Constanța. Cei doi formează un cuplu din 2020, potrivit presei, iar Ioana s-a mutat în Anglia împreună cu Radu, care joacă pentru clubul din nordul Londrei”, scriau jurnaliștii de la <span>The Sun</span>, în vara lui 2025.</p>
<p>Despre Ioana Stan a vorbit în termeni laudativi și Florin Manea, impresarul lui Radu Drăgușin și unul dintre oamenii care au contribuit la transferul lui la Tottenham Hotspur:</p>
<p>„E o fată educată, cu picioarele pe pământ. Nu e genul care vrea în cluburi. Îl iubește sincer pe Radu și îl ajută în carieră. Vine la meciuri, e fana lui numărul unu. Înțelege viața de sportiv și e dispusă la sacrificii”, precizat în urmă cu mai multe luni și Florin Manea.</p>

]]></description>
    </item>
    <item>
      <title>EXTRA David Beckham și Victoria Beckham, distruși de fiul lor Brooklyn: „Vor să-mi distrugă relația! Nu mă împac cu ei”</title>
      <link>https://www.prosport.ro/diverse/david-beckham-si-victoria-beckham-distrusi-de-fiul-lor-brooklyn-vor-sa-mi-distruga-relatia-nu-ma-impac-cu-ei-20366000</link>
      <description><![CDATA[<img src="https://www.prosport.ro//wp-content/uploads/2026/01/David-Beckham-si-Victoria-Beckham-distrusi-de-fiul-lor-Brooklyn-„Vor-sa-mi-distruga-relatia-Nu-ma-impac-cu-ei-e1768905324684.jpg"/><br/><p>Brooklyn Beckham i-a atacat dur pe părinții săi într-un mesaj postat pe rețelele de socializare.</p>
<p>Fiul celebrului David Beckham este deranjat de faptul că părinții săi nu o acceptă pe soția sa, actrița Nicola Peltz.</p>
<h2><span>David Beckham și Victoria Beckham, distruși de fiul lor Brooklyn: „Vor să-mi distrugă relația! Nu mă împac cu ei”</span></h2>
<p>Brooklyn Beckham spune că relația cu părinții lui este foarte tensionată și că nu mai vede nicio șansă de împăcare. El îi acuză pe David și Victoria Beckham că încearcă să îi strice căsnicia și că nu o acceptă pe soția sa, celebra actriță Nicola Peltz.</p>
<p>Tânărul afirmă că, încă de la începutul relației, părinții lui s-au purtat urât cu Nicola și nu au tratat-o cu respect. Mai mult, susține că aceasta nici măcar nu a fost invitată la aniversarea tatălui său, lucru care l-a rănit foarte tare.</p>
<p>Brooklyn, care este căsătorit cu Nicola din 2022, spune clar că își apără soția și că nu mai este dispus să repare relația cu părinții săi. De cealaltă parte, David și Victoria Beckham nu au oferit niciun punct de vedere legat de aceste acuzații.</p>
<p>„Părinţii mei au încercat fără încetare să-mi distrugă relaţia încă dinainte de căsătorie, şi acest lucru nu s-a oprit. Nu mă las controlat, mă apăr pentru prima dată în viaţa mea. Nu vreau să mă împac cu familia mea.</p>
<p>Mama mea a anulat confecţionarea rochiei lui Nicola în ultimul moment, deşi ea era foarte entuziasmată de ideea de a purta creaţia sa, obligând-o să găsească urgent o altă rochie.</p>
<p>Familia mea acordă mai multă importanţă promovării publice şi sponsorizărilor decât oricărui alt lucru. Marca Beckham este pe primul loc”, a scris el într-un mesaj adresat celor peste 16 milioane de abonaţi ai săi de pe Instagram.</p>

]]></description>
    </item>
  </channel>
</rss>
