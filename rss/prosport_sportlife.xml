<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mesajul lui Mihai Leu de pe patul de la Terapie Intensivă</title>
      <link>https://www.prosport.ro/diverse/mesajul-lui-mihai-leu-de-pe-patul-de-la-terapie-intensiva-20160612</link>
      <description><![CDATA[<img src="https://www.prosport.ro/wp-content/uploads/2025/05/Mesajul-lui-Mihai-Leu-de-pe-patul-de-la-Terapie-Intensiva-1400x769.jpg"/><br/><p>Aflat pe patul de spital, unde este internat la secția de Terapie Intensivă, din cauza unor complicaţii medicale, Mihai Leu a transmis un mesaj emoționant.</p>
<p>Fostul mare boxer și actual pilot de automobilism Mihai Leu a transmis primele cuvinte din spital, la aproape o săptămână de când a fost internat de urgență.</p>
<h2><span>Ce a transmis Mihai Leu de pe patul de la Terapie Intensivă</span></h2>
<p>Starea de sănătate a lui Mihai Leu continuă să fie critică, dar fostul mare boxer român este detubat, uşor cooperant, iar analizele medicale sunt mai bune față se sâmbătă, când <span>a fost internat de urgență</span>. El a transmis un mesaj de pe patul de la Terapie Intensivă.</p>
<p>„Vă mulţumesc din inimă! Am trecut din nou printr-o cumpănă, dar cu ajutorul lui Dumnezeu, al medicilor şi al gândurilor voastre bune, am reuşit să merg mai departe. Vă simt aproape, iar fiecare mesaj de încurajare mi-a dat putere.</p>
<p>Chiar dacă acum sunt în continuare la Terapie Intensivă, sper ca în curând să mă pot muta în rezervă şi să încep recuperarea, să mă întorc la curse cât mai rapid. Sunt profund recunoscător echipei de la Spitalul Fundeni, conduse de domnul profesor Irinel Popescu.</p>
<p>Aici lucrează nişte oameni extraordinari, dedicaţi şi cu suflet mare, cărora le datorez enorm. Mă bucur să ştiu că nu sunt singur în această luptă şi am atât de mulţi oameni alături de mine”, a notat Leu pe Facebook.</p>
<h2><span>Mihai Leu a aflat în 2014 că are cancer la colon</span></h2>
<p>Sâmbătă, primul român care a câștigat un titlu mondial la box profesionist a suferit o hemoragie internă, motiv pentru care a fost transportat de urgență cu un elicopter din județul Hunedoara la spitalul Fundeni, fiind internat la secția de Terapie Intensivă.</p>
<p>În vârstă de 56 de ani, Mihai Leu a aflat în 2014 că are cancer la colon. La vremea respectivă, a petrecut două luni în spital şi a fost operat de două ori. De asemenea, a mai fost internat de urgenţă din cauza complicaţiilor în lunile mai şi decembrie ale anului 2024.</p>
<p>La mijlocul acestei săptămâni, reprezentanţii spitalului Fundeni informau că Mihai Leu are o stare generală mai bună. „Este bine domnul Leu, este detubat, uşor cooperant, pe analize este mai bine. Per total o evoluţie favorabilă”, era mesajul cadrelor medicale.</p>
<p>Inclusiv Cătălin Moroşanu, fost luptător de K1, <span>a transmis un mesaj de încurajare pentru Mihai Leu</span>.</p>
<p>„Gândurile mele sunt acum alături de Mihai Leu. Un campion nu doar în ring, ci şi în viaţă. Ştiu că şi de această dată va lupta şi va învinge, pentru că un Leu nu cade, un Leu luptă şi învinge. Îţi trimit toată puterea şi energia mea, campionule! Suntem cu tine!”, a scris Moroşanu în social media.</p>
<p>Mihai Leu este campion absolut la raliuri şi deţine trei titluri naţionale la Viteză în Coastă.</p>

]]></description>
    </item>
    <item>
      <title>Gigi Becali nu mai are permis! Radarul l-a doborât: polițiștii i l-au luat pentru viteză prea mare</title>
      <link>https://www.prosport.ro/sport-life/gigi-becali-nu-mai-are-permis-radarul-l-a-doborat-politistii-i-l-au-luat-pentru-viteza-prea-mare-20160600</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-nu-mai-are-permis-Radarul-l-a-doborat-politistii-i-l-au-luat-pentru-viteza-prea-mare.jpg"/><br/><p>Gigi Becali, patronul miliardar de la FCSB, a fost oprit de poliție în trafic și a rămas fără permis de conducere.</p>
<p>Finanțatorul campioanei României ar fi depășit limita de viteză din localitate și va fi în perioada următoare doar pasager.</p>
<h2><span>Gigi Becali a rămas fără carnet de conducere</span></h2>
<p><span>Gigi Becali a rămas fără permis</span> de conducere. Patronul FCSB a fost surprins cu aparatul radar circulând cu o viteză peste limita legală permisă în localitate, potrivit unor surse citate de <span>Libertatea</span>.</p>
<p>Cel mai probabil, finanțatorul campioanei României a depășit limita cu peste 50 km/h (pragul pentru care Poliția dispune reținerea permisului).</p>
<p>Patronul de la FCSB va trebui să achite și o amendă cuprinsă între 1.822,5 lei – 4.050 de lei. Gigi Becali nu este la prima abatere. În luna mai a anului 2021, miliardarul a fost surprins cu peste 100 km/h în localitate.</p>
<h2><span>Amenzile pentru depășirea limitei de viteză</span></h2>
<p>Pentru 10-20 km/h peste limită: 2-3 puncte de amendă;<br/>
Pentru 21-30 km/h: 4-5 puncte de amendă;<br/>
Pentru 31-40 km/h: 6-8 puncte de amendă;<br/>
Pentru 41-50 km/h: 9-20 puncte de amendă;<br/>
Peste 50 km/h: 9-20 puncte de amendă + suspendarea permisului de conducere pentru 90 de zile;<br/>
Peste 70 km/h: 9-20 puncte de amendă + suspendarea permisului pentru 120 de zile.</p>
<div>
<h2><span>Gigi Becali a venit cu un Rolls Royce de 500.000 de euro la reședința sa din Aleea Alexandru</span></h2>
</div>
<p>Gigi Becali a fost surprins la volanul unui Rolls Royce Ghost. Cu un motor V12 twin-turbo de 6.75 litri, 706 CP, autoturismul de lux poate atinge suta de kilometri în doar 4,3 secunde.</p>
<p>Patronul de la FCSB <span>s-a îndrăgostit de marca Rolls Royce</span> și a spus că nu ar vrea să mai conducă altă mașină.</p>
<p>„Eu, în viața mea, cât mai trăiesc eu, nu mai merg cu altă mașină. Decât Rolls-Royce! Este cea mai bună mașină dintre toate mașinile lumii, de departe.</p>
<p>Ea costă vreo 500.000 de euro. E nouă. Nu e vorba cât de frumoasă e, e vorba de cum merge, mă înțelegi? Cum amortizează, silențiozitatea contează cel mai mult la o mașină”, a fost declarația lui Gigi Becali.</p>

]]></description>
    </item>
    <item>
      <title>„Asta e crucea, ăsta mi-a fost destinul”. Romina Gingaşu a dezvăluit secretul prin care a rezistat 8 ani relația cu miliardarul Piero, moştenitorul gigantului Ferrari</title>
      <link>https://www.prosport.ro/diverse/asta-e-crucea-asta-mi-a-fost-destinul-romina-gingasu-a-dezvaluit-secretul-prin-care-a-rezistat-8-ani-relatia-cu-miliardarul-piero-mostenitorul-gigantului-ferrari-20160507</link>
      <description><![CDATA[<img src="https://www.prosport.ro/wp-content/uploads/2025/05/Asta-e-crucea-asta-mi-a-fost-destinul.-Romina-Gingasu-a-dezvaluit-secretul-prin-care-a-rezistat-8-ani-relatia-cu-miliardarul-Piero-mostenitorul-gigantului-Ferrari-e1746186352931-1400x618.jpg"/><br/><p>Romina Gingașu a dezvăluit care a fost secretul relației cu miliardarul Piero, moștenitorul gigantului automobil Ferrari. Cei doi au o relație de opt ani, chiar dacă diferența de vârstă dintre ei este de aproape 47 de ani.</p>
<p>Una dintre cele mai bogate femei, Romina Gingașu (33 de ani) este într-o relație cu Piero Ferrari (79 de ani), unul dintre proprietarii Scuderiei Ferrari, care are o avere de 6,5 miliarde de dolari.</p>
<h2><span>Romina Gingașu dezvăluie secretul relației de 8 ani cu Piero Ferrari</span></h2>
<p>Relația Rominei Gingașu cu Pierro Ferrari <span>este una foarte mediatizată</span>, întrucât femeia a apărut tot mai des în spațiul public<br/>
în ultima perioadă, mai ales la podcast-uri sau emisiuni televizate. Soțul acesteia va împlini 80 de ani pe 22 mai, iar asta nu îi împiedică să aibă o relație fericită, spune aceasta.</p>
<p>„Cred că ne completăm, ia și din energia mea, deci e ok. Piero are o pasiune pentru muzică, are o cameră wow, plină cu tot felul de sisteme, e ca un cinema. Și discurile vechi din vinil sunt pasiunea sa.</p>
<p>Suntem oameni foarte normali. M-am obișnuit cu eticheta aceasta și cu legătura dintre noi. Este practic soțul meu și nu am cum să-l refuz. Eu i-am mai spus și lui.</p>
<p>Eu nu m-am căsătorit cu Porche. Dacă mă căsătoream cu Porche îl aveam pe Ferdinand lângă mine. Era chiar o glumă. Dar m-am căsătorit cu Ferrari și asta e crucea. Ăsta mi-a fost destinul”, a spus Romina Gingașu, în <span>emisiunea „La Măruță”</span>.</p>
<h2><span>Romina Gingașu recunoaște că relația cu Piero Ferrari nu este doar „lapte și miere”</span></h2>
<p>Romina Gingașu dezvăluie că <span>nu este doar „lapte și miere” în relația cu Piero Ferrari</span>, ci sunt momente de instabilitate, ca în oricare altă relație. Femeia admite că există și tensiuni în căsnicie, dar spune că le traversează cu bine împreună.</p>
<p>„Nu e numai lapte și miere între noi. Dacă vii să stai o săptămână cu noi, zici mulțumesc, sunt foarte bine în România, e frumoasă România, mă întorc acasă. Cel mai mult am stat despărțiți cinci-șase zile. În februarie, am făcut 8 ani de relație.</p>
<p>Nici eu nu am crezut la început că va rezista relația. Avem o regulă de cinci lucruri care nu ne plac unul la celălalt. Am stabilit de la început că o dată la șase luni să ne spunem 5 lucruri care ne deranjează la celălalt. Nu ajungeam la cinci lucruri, dar la trei sigur. Comunicarea este importantă”, a mai spus Romina Gingașu, conform sursei de mai sus.</p>

]]></description>
    </item>
    <item>
      <title>Morman gigantic de pământ şi moloz, din tribuna VIP. Aşa arată acum locul unde va fi construită „bijuteria Banatului” de 130.000.000 de euro</title>
      <link>https://www.prosport.ro/fotbal-intern/superliga/morman-gigantic-de-pamant-si-moloz-din-tribuna-vip-asa-arata-acum-locul-unde-va-fi-construita-bijuteria-banatului-de-130-000-000-de-euro-20160512</link>
      <description><![CDATA[<img src="https://www.prosport.ro/wp-content/uploads/2025/05/Morman-gigantic-de-pamant-si-moloz-din-tribuna-VIP.-Asa-arata-acum-locul-unde-va-fi-construita-„bijuteria-Banatului22-de-130.000.000-de-euro-1400x870.png"/><br/><p>Lucrările de demolare ale stadionului „Dan Păltinișanu” din Timișioara sunt în plină desfășurare, iar câteva fotografii realizate recent au surprins tribuna VIP transformată într-un morman gigantic de pământ și moloz.</p>
<p>În locul vechii arene, autoritățile locale, cu sprijinul Companiei Naționale de Investiții (CNI), vor construi „bijuteria Banatului” de 130.000.000 de euro.</p>
<h2><span>Se lucrează intens la demolarea stadionului „Dan Păltinișanu”. Tribuna VIP e deja istorie</span></h2>
<p><span>Noul stadion din Timișoara, în care Compania Națională de Investiții va pompa aproximativ 130.000.000 de euro, ar trebui să fie gata în următorii 4 ani</span>.</p>
<p>Până atunci, echipa locală își va disputa meciurile din eșaloanele inferioare pe o arenă denumită „Eroii Timișoarei”, care are o capacitate modestă de 10.000 de locuri.</p>
<p>Însă, vestea bună pentru timișoreni este dată de faptul că termenul menționat mai sus are șanse mari să fie îndeplinit, deoarece lucrările de demolare la actualul stadion „Dan Păltinișanu” sunt în plină desfășurare.</p>
<p>Jurnaliștii de la <span>PressAlert.ro</span> au mers în inspecție de curând și au realizat câteva filmări cu procesul buldozerelor din ultimele săptămâni. Astfel s-a putut observa că tribuna VIP a arenei inaugurate în 1963 este deja istorie. În locul ei, așa cum se poate vedea în galeria foto a articolului, a rămas doar un morman gigantic de pământ și moloz.</p>
<p>De asemenea, inclusiv pe parcursul inspecției recente s-au putut auzi buldozerele în timp ce continuau să dărâme părți din vechiul stadion „Dan Păltinișanu”.</p>
<blockquote><p>Au mai rămas porțile exterioare, stâlpii de nocturnă (promiși, doi la Lugoj, doi la Șag), dar și clădirea vestiarelor, care se pare că va fi printre ultimele structuri ce vor fi dărâmate”, au precizat cei de la <span>PressAlert.ro</span>, după vizita pe care au făcut-o la arenă în prima zi a lunii mai.</p></blockquote>
<h2><span>Vești multe pentru iubitorii „sportului rege” din Banat</span></h2>
<p>Fanii vor avea un nou moment de nostalgie după vederea imaginilor menționate mai sus, însă aceștia și-au luat rămas-bun de la deja vechiul stadion „Dan Păltinișanu”. În februarie 2025, arena a găzduit ultimul joc de fotbal, cu ocazia unui meci demonstrativ la care au luat parte și legende locale precum Iosif Rotariu, Romică Buia, Cosmin Contra, Florin Bătrânu sau Marcel Băban.</p>
<p>Între timp, timișorenii au primit o mulțime de alte vești mari. <span>Echipa care va juca pe „bijuteria Banatului” și care promite să fie noua forță a fotbalului din România are un nume nou</span>, după ce a renunțat la cel de SSU Politehnica Timișoara.</p>
<p>De asemenea, în mijlocul tuturor celor întâmplate pe parcursul ultimelor luni, <span>un milionar a lăsat de înțeles că este gata să investească masiv în echipa de fotbal din Timișoara</span>, după finalizarea construcțiilor de ridicare ale noului stadion.</p>
<p>Așadar, vin vremuri frumoase pentru fanii timișoreni, care pe vremea când echipa evolua în primul eșalon erau renumiți ca fiind printre cei mai fanatici.</p>

]]></description>
    </item>
    <item>
      <title>Milionarul are o relație cu un fotomodel care e cu 38 de ani mai tânără decât el</title>
      <link>https://www.prosport.ro/diverse/milionarul-are-o-relatie-cu-un-fotomodel-care-e-cu-38-de-ani-mai-tanara-decat-el-20160397</link>
      <description><![CDATA[<img src="https://www.prosport.ro/wp-content/uploads/2025/05/Milionarul-are-o-relatie-cu-un-fotomodel-care-e-cu-38-de-ani-mai-tanara-decat-el-1400x862.png"/><br/><p>Lothar Matthaus (64 de ani), milionarul care a scris istorie pentru cluburi ca Bayern Munchen sau Inter Milano, câștigător al Balonului de Aur în 1990 și campion mondial cu Germania în același an, are o relație cu un fotomodel care e cu 38 de ani mai tânără decât el.</p>
<p>Interesant este faptul că fata s-a născut chiar în preajma ultimilor ani de glorie ai fostului mare mijlocaș din naționala nemților.</p>
<h2><span>Lothar Matthaus s-ar iubi cu Theresa Sommer, un fotomodel care e cu 38 de ani mai tânără decât el</span></h2>
<p><span>Divorțat în anul 2021, după o căsnicie lungă de 7 ani cu rusoaica Anastasia Klimko, Lothar Matthaus</span> nu și-a pierdut farmecul și pare că a dat din nou lovitura pe plan sentimental.</p>
<p>Campion mondial cu Germania în 1990 și câștigător al Balonului de Aur în același an, fostul mare mijlocaș neamț a fost surprins de curând în compania unei frumoase domnișoare. Este vorba despre Theresa Sommer, un fotomodel care a împlinit de curând vârsta de 26 de ani. Așadar, este cu 38 de ani mai tânără decât Matthaus și a venit pe lume aproximativ atunci când legenda fotbalului german și-a agățat ghetele în cui.</p>
<p>Potrivit publicației britanice <span>The Sun</span>, cei doi au fost surprinși într-o stațiune de schi din Austria, unde tânăra a participat la o competiție destinată amatorilor. Însă, surpriză. Theresa nu și-a făcut apariția pe pârtie singură, ci alături cu una dintre cele mai emblematice figuri ale sportului din Germania.</p>
<h2><span>Cum a răspuns Matthaus în momentul în care a fost contactat de jurnaliștii germani: „E o chestiune privată”</span></h2>
<p>Conform sursei citate mai sus, Theresa Sommer este absolventă de economie și management, plus psihologie, după ce a studiat la King’s College din Londra și la Universitatea din Durham.</p>
<p>După ce au văzut imaginile cu el și cu Theresa Sommer, jurnaliștii nemși l-au contactat pe Lothar Matthaus pentru a afla detalii, având în vedere trecutul picant al acestuia.</p>
<p>În stilul caracteristic, Matthaus a glumit cu jurnaliștii și le-a transmis că „e o chestiune privată” ce se petrece între el și fata mai tânără cu 38 de ani decât el:</p>
<blockquote><p>Suntemm aici pentru schi, iar aceasta este o chestiune privată”, a răspuns Lothar Matthaus, citat de The Sun.</p></blockquote>
<p>Anatasia Klimko, fotomodelul din Rusia care a fost căsătorită cu Lothar Matthaus în intervalul 2014 – 2021, este doar una dintre femeile care au trecut prin viața ex-fotbalistului german. Matthaus s-a însurat pentru prima oară în 1981, cu Silvia, alături de care a rămas căsătorit până în 1992. A format apoi alte trei mariaje, cu Lolita Morena (1994 – 1999), Marijana Matthaus (2003 – 2009) și Kristina Liliana Chudinova (2008 – 2010).</p>
<p><span>Lothar Matthaus a cucerit</span> nu mai puțin de 8 titluri în Bundesliga alături de Bayern Munchen.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/ftbKQXSDw3Y?si=Q2c8V5DKfhRAj95d" title="YouTube video player" width="560"></iframe></p>

]]></description>
    </item>
  </channel>
</rss>
