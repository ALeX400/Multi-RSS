<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine moşteneşte averea uriaşă a lui Felix Baumgartner, iubitul Mihaelei Rădulescu</title>
      <link>https://www.prosport.ro/alte-sporturi/cine-mosteneste-averea-uriasa-a-lui-felix-baumgartner-iubitul-mihaelei-radulescu-20223015</link>
      <description><![CDATA[<img src="https://www.prosport.ro/wp-content/uploads/2025/07/Cine-mosteneste-averea-uriasa-a-lui-Felix-Baumgartner-iubitul-Mihaelei-Radulescu-1400x935.jpg"/><br/><p>Felix Baumgartner, iubitul Mihaelei Rădulescu, a murit la vârsta de doar 56 de ani și a lăsat în urmă o avere uriașă, pe care a dobândit-o în principal datorită sporturilor extreme pe care le-a practicat.</p>
<p>De altfel, pasiunea i-a venit de hac în cele din urmă, deoarece austriacul a decedat în urma unui zbor eșuat cu parapanta.</p>
<h2><span>Rudele biologice vor intra în posesia averii adunate de Felix Baumgartner</span></h2>
<p>Joi, 17 iulie 2025, <span>Felix Baumgartner a murit</span> în apropierea unei stațiuni din Italia, după ce a pierdut controlul în timpul unui salt cu parapanta și s-a prăbușit violent într-un complex turistic.</p>
<p><span>În presa din Italia au apărut câteva imagini de la fața locului</span> și în ciuda eforturilor făcute de medicii de pe ambulanță, viața lui Felix Baumgartner nu a putut fi salvată.</p>
<p>Iubitul Mihaelei Rădulescu și-a dat ultima suflare făcând ceea ce i-a plăcut toată viața, anume sporturile extreme, care l-au și consacrat în peisajul media la nivel internațional.</p>
<p>Felix Baumgartner a stabilit 3 recorduri mondiale, pentru săritura bifată de la cea mai mare înălțime, 38.969 metri, pentru atingerea aceleiași altitudini cu un balon cu echipaj uman și pentru depășirea vitezei sunetului în cădere liberă. Mai precis, pentru atingerea vitezei de 1.357,6 km/ha.</p>
<p>Reușitele menționate anterior nu doar că l-au pus pe harta sportului mondial, ci i-au permis să adune și o avere impresionantă. Spre exemplu, specialiștii de la revista People With Money au estimat că Baumgartner ar fi deținut aproximativ 250 de milioane de dolari, iar din totalul acestei sume, aproape 82 de milioane de dolari le-ar fi câștigat doar în anul 2017.</p>
<p>Felix Baumgartner nu a fost căsătorit niciodată și nici nu a avut copii, iar presa internațională susține că întreaga avere a austriacului va merge către rudele biologice, cum ar fi mama lui, Eva, sau fratele mai mic, Gerard.</p>
<p>Asta în contextul în care sportivul nu a avut întocmit un testament de care presa internațională nu a aflat până la ora redactării acestui articol.</p>
<h2><span>A fost sponsorizat de renumita companie Red Bull</span></h2>
<p>Felix Baumgartner a adunat averea mulțumită bornelor impresionante pe care le-a stabilit în materie de sporturi extreme, dar și diverselor colaborari pe care le-a încheiat prin prisma reputației sale.</p>
<p>Spre exemplu, unul dintre principalii săi sponsori a fost compania austriacă Red Bull, care de altfel i-a și finanțat săritura cu parașuta din stratosferă, din 2012.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/FHtvDA0W34I?si=6nvk2hG979pFgUCa" title="YouTube video player" width="560"></iframe></p>
<p>În ceea ce privește viața personală pe care a avut-o Felix Baumgartner, acesta a avut câteva relații care au ajuns în spațiul public, însă nu a fost căsătorit niciodată cu acte.</p>
<p>El s-ar fi iubit cu Gitta Saxx, o fostă vedetă din Playboy Germania, după care a fost logodit cu Nicole Ottl, ex-gimnastă de performanță și fostă Miss Lower Austria în anul 2006.</p>
<p>Iar din anul 2014, cea care i-a fost alături legendarului sportiv austriac a fost nimeni alta decât Mihaela Rădulescu, una dintre cele mai cunoscute prezentatoare TV din întreaga Românie.</p>

]]></description>
    </item>
    <item>
      <title>Tesla e gata să dea marea lovitură. Ce va lansa Elon Musk</title>
      <link>https://www.prosport.ro/alte-sporturi/auto-moto/tesla-e-gata-sa-dea-marea-lovitura-ce-va-lansa-elon-musk-20223076</link>
      <description><![CDATA[<img src="https://www.prosport.ro/wp-content/uploads/2025/07/Tesla-e-gata-sa-dea-marea-lovitura.-Ce-va-lansa-Elon-Musk-1400x933.jpg"/><br/><p>Presa internațională a aflat că Tesla, compania americană fondată de multimiliardarul Elon Musk (54 de ani), pregătește o nouă lovitură pe piața autoturismelor electrice.</p>
<p>După ce în ultima perioadă s-a vehiculat că Tesla a avut dificultăți în materie de vânzări, Musk e gata să lanseze un autoturism care va schimba totul.</p>
<h2><span>Elon Musk e gata să lanseze o nouă mașină Tesla care va închide definitiv subiectul autonomiei</span></h2>
<p>Proiectul Tesla a luat viață în 2008, odată cu lansarea modelului Roadster, o mașină 100% electrică exclusivistă destinată mai degrabă celor foarte potenți financiar decât publicului de masă.</p>
<p>Însă, în 2012, Elons Musk a scos pe piață Tesla Model S și lucrurile au început să meargă într-o cu totul altă direcție. Mașinile electrice produse de compania americană au început să devină tot mai accesibile, însă cu toate acestea, două probleme au continuat să supere: prețul, care a rămas destul de piperat, chiar dacă a scăzut bine sub 100.000 de euro, și autonomia.</p>
<p>Spre exemplu, Tesla Roadster a avut o autonomie declarată de sub 400 de kilometri cu bateriile pline, în timp ce Tesla Model S a depășit sensibil borna menționată.</p>
<p>Ulterior, avansurile tehnologice au permis societății Tesla să ofere autonomii mai bune pe Model 3, Model X, Model Y sau chiar Cybertruck, însă pentru cei mai mulți dintre interesați, subiectul a rămas unul sensibil.</p>
<p>Și cum în ultimul timp <span>Tesla a înregistrat o scădere a vânzărilor</span>, mai ales pe piața electricelor din Europa, Elon Musk s-a gândit să vină cu o nouă revoluție.</p>
<p>Aparent, miliardarul <span>Musk a lăsat în urmă controversele iscate de Cybertruck</span> și se pregătește să lanseze un nou Model 3, exemplar care este destinat în principal maselor.</p>
<p>Potrivit publicației de specialitate <span>Electrek.co</span>, e vorba despre un Model 3+, care va închide definitiv subiectul autonomiei, deoarece va asigura o rulare, cu o singură încărcare, de până la 800 de kilometri.</p>
<p>Practic, din acest punct aproape că nu vor mai exista diferențe între mașinile pe combustie și cele electrice atunci când vine vorba despre autonomie, detaliu care i-a deranjat pe atât de mulți pasionați.</p>
<h2><span>Baterii mai eficiente</span></h2>
<p>Sursa citată mai sus susține că dimensiunile Tesla Model 3+ vor rămâne similare precedentului Model 3, deoarece s-a umblat doar la capitolul baterii.</p>
<blockquote><p>Dimensiunile și greutatea sunt aceleași, datorită bateriilor cu densitate energetică mai mare. Noul Model 3+ va avea o autonomie de peste 800 kilometri. Era o actualizare extrem de necesară, deoarece mulți dintre cumpărători s-au orientat către variante din China, cum ar fi Xiaomi SU7, care oferă o autonomie de până la 830 de kilometri”, se mai arată pe Electrek.co.</p></blockquote>
<p>Avantajele unui astfel de salt sunt multiple, adaugă specialiștii de la sursa citată. Așa cum am precizat deja, niciun potențial cumpărător nu va mai fi influențat de detaliul autonomiei atunci când va dori să cumpere o Tesla, deoarece aproape nimeni nu conduce 800 de kilometri fără pauză. Totodată, autonomia mărită va scădea timpul de încărcare, astfel că umplerea bateriilor cu 30% din capacitatea totală s-ar putea realiza în aproximativ 4 minute. Rezultatul? O capacitate de 30% în cazul de față s-ar traduce în peste 200 de kilometri parcurși. În plus, este cunoscut faptul că bateriile se degradează în timp. Însă chiar și peste mulți ani, când capacitatea bateriilor va scădea la 50%, mașina tot va avea o autonomie de aproximativ 400 de kilometri, informează sursa citată.</p>

]]></description>
    </item>
    <item>
      <title>Fiica lui Cristi Borcea a fost la „Beach, please!”. Milionarul a spus ce a fost la festivalul lui Selly, de fapt: „N-ai control”</title>
      <link>https://www.prosport.ro/diverse/fiica-lui-cristi-borcea-a-fost-la-beach-please-milionarul-a-spus-ce-a-fost-la-festivalul-lui-selly-de-fapt-n-ai-control-20222991</link>
      <description><![CDATA[<img src="https://www.prosport.ro/wp-content/uploads/2025/07/Fiica-lui-Cristi-Borcea-a-fost-la-„Beach-please.-Milionarul-a-spus-ce-a-fost-la-festivalul-lui-Selly-de-fapt-N-ai-control-1400x778.jpg"/><br/><p>Celebrul festival „Beach, please!” a atras foarte mulți tineri, iar printre cei care au luat drumul Costineștiului s-a numărat și una dintre fiicele lui Cristi Borcea. Omul de afaceri a discutat cu lux de amănunte despre ceea ce crede despre evenimentul organizat de vloggerul Selly.</p>
<p>Festivalul „Beach, please!”, unul dintre cele mai mari evenimente muzicale din Europa, a atras peste 100.000 de tineri la malul Mării Negre pentru 5 zile de distracție. Selly, deținătorul brandului, este supus unui val uriaș de critici în ultimele zile, după <span>mai multe episoade controversate</span>.</p>
<h2><span>Cristi Borcea laudă festivalul „Beach, please!”</span></h2>
<p>Cristi Borcea laudă festivalul „Beach, please!”, <span>organizat de celebrul vlogger Selly</span>. Omul de afaceri recunoaște că fiica lui Carolyn a participat la marele eveniment de la Costinești, care a avut loc acum o săptămână.</p>
<p>„Da, a fost fata, Carolyn, care își face studiile la Milano… E majoră, 18 ani. Da, am văzut tevatura… Eu zic că a fost un festival reușit. Eu nu sunt cu astea… Dar am văzut că au sosit mulți artiști cunoscuți, asta te pune pe hartă.</p>
<p>(n.r. Au fost artiști care au înjurat) Nu sunt de acord cu astea sau cu copilul ăla de a sărit. Tot meritul organizatorilor că ne-au pus pe hartă, că au adunat o sută de mii de oameni, 3-4-5 zile, este un succes. Dar unde sunt 100.000 de oameni nu poți avea controlul.</p>
<p>Eu n-aș merge niciodată! E altă generație, felicitări organizatorilor, asta e. Copiii mei au fost anul trecut la «Beach, please!», anul acesta au fost prin Mykonos, Monte Carlo, probabil, vor merge la anul”, a comentat Borcea, conform <span>gsp.ro</span>.</p>
<p>Cristi Borcea are 9 copii, născuți din mai multe relații, cu vârste cuprinse între 6 și 27 de ani. La acest moment, omul de afaceri se iubește cu Valentina Pelinel, despre care spune că i-a fost „examen de licență” în cucerit.</p>
<h2><span>Festivalul „Beach, please!”, între beneficii pentru turismul românesc și controverse uriașe</span></h2>
<p>Festivalul „Beach, please!” a adunat peste 100.000 de tineri la Costinești, după ce Selly a construit un adevărat „mini-oraș” la malul mării. Mulți artiști internaționali de muzică urbană, preponderent din Statele Unite ale Americii, au urcat pe scenă.</p>
<p>Destroy Lonely, unul dintre cei mai controversați artiști nord-americani, l-a îndemnat pe un adolescent să sară de pe scenă, deși acesta părea ezitant. Acesta i-a urmat îndemnul artistului și a căzut cu pieptul de unul dintre gardurile de fier de lângă scenă, ceea ce i-a adus probleme medicale la plămâni, ficat și rinichi. Mama acestuia luptă acum pentru siguranța tinerilor.</p>
<p>Albert Nbn, un artist foarte cunoscut din România, și-a cântat una dintre piesele sale consacrate pe scena festivalului, dar unul dintre versuri a atras atenția publicului larg. În piesa controversată, tânărul artist își jignește țara, spunând printre altele că nu este demnă de calitățile sale muzicale.</p>

]]></description>
    </item>
    <item>
      <title>Se retrage din tenis adversara care a reușit să o învingă de două ori din patru meciuri pe Simona Halep: „E timpul să mă vindec”</title>
      <link>https://www.prosport.ro/alte-sporturi/tenis/se-retrage-din-tenis-adversara-care-a-reusit-sa-o-invinga-de-doua-ori-din-patru-meciuri-pe-simona-halep-e-timpul-sa-ma-vindec-20222854</link>
      <description><![CDATA[<img src="https://www.prosport.ro/wp-content/uploads/2025/07/Se-retrage-din-tenis-adversara-care-a-reusit-sa-o-invinga-de-doua-ori-din-patru-meciuri-pe-Simona-Halep-„E-timpul-sa-ma-vindec-e1752822369421-1400x831.jpg"/><br/><p>Ons Jabeur (30 de ani – 71 WTA), sportiva din Tunisia care a reușit să o învingă de două ori din patru meciuri pe Simona Halep (33), a anunțat, prin intermediul unui comunicat postat pe rețelele de socializare, că se retrage din tenis.</p>
<p>În ultimele două sezoane, Jabeur s-a confruntat cu mai multe accidentări grave, astfel că a considerat că a venit momentul să aibă mai multă grija de sănătatea ei.</p>
<h2><span>Ons Jabeur i-a spus adio tenisului! Ce a transmis fosta adversară a Simonei Halep</span></h2>
<p>În 2024, <span>Ons Jabeur s-a retras temporar din tenis din cauza accidentărilor</span>, însă în acest an a revenit plină de entuziasm în circuit și dornică să obțină noi performanțe.</p>
<p>Însă, lucrurile nu au stat așa cum și-a dorit sportiva din Tunisia și cele mai notabile reușite au fost sferturile de finală de la Brisbane, Doha și Berlin.</p>
<p>Iar acum, la mai bine de o lună distanță după ce a părăsit Wimbledon 2025 în primul tur, Ons Jabeur și-a anunțat fanii că se retrage definitiv din „sportul alb”.</p>
<p>Fostă număr 2 WTA în iunie 2022, Jabeur a ajuns la concluzia că nu mai poate face pace cu fizicul ei și cea mai bună soluție este să renunțe permanent la sportul de performanță:</p>
<blockquote><p>În ultimii doi ani, m-am forțat foarte mult, luptându-mă cu accidentările și confruntându-mă cu multe alte provocări. Dar, în adâncul sufletului, nu m-am mai simțit cu adevărat fericită pe teren de ceva vreme. Tenisul este un sport minunat, dar acum cred că este timpul să fac o pauză și să mă pun pe primul loc: să respir, să mă vindec și să redescopăr bucuria de a trăi simplu. Vă mulțumesc pentru sprijinul vostru”, a scris Ons Jabeur, într-un scurt comunicat pe care l-a postat pe rețelele de socializare.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DMNbSqLtLR-/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Ons Jabeur أنس جابر (@onsjabeur)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>S-a întâlnit de 4 ori cu Simona Halep în circuitul WTA</span></h2>
<p><span>Asemenea Simonei Halep, Ons Jabeur a avut ghinion în circuitul WTA și a pierdut primele trei finale de Grand Slam</span>. Este vorba despre Wimbledon și US Open 2022, plus Wimbledon 2023.</p>
<p>Însă, dacă Simona Halep a izbutit ulterior să își adjudece două trofee de Grand Slam, Ons Jabeur nu a mai avut această ocazie și a rămas doar cu finalele pierdute.</p>
<p>Ons Jabeur și Simona Halep s-au duelat pentru prima oară în circuitul WTA în septembrie 2018, la Beijing. Atunci, jucătoarea din Tunisia a câștigat primul set cu 6-1 și acolo s-a încheiat partida, deoarece Simona Halep s-a retras din cauza unor probleme medicale. Au urmat două dueluri la Dubai, în 2020 și 2022, ambele câștigate de Simona Halep, 1-6, 6-2, 7-6(7) și 6-4, 6-3.</p>
<p>Iar ultima confruntare dintre Halep și Jabeur s-a consemnat în mai 2022, la Madrid, când reprezentanta Tunisiei s-a impus în două seturi, 6-3, 6-2.</p>
<p>Potrivit site-ului <span>WTATennis.com</span>, Ons Jabeur a câștigat 5 titluri la simplu și a izbutit să adune o avere de 14.176.821 de dolari, doar din turnee, în întreaga carieră. În total, ea a înregistrat 460 de victorii și 261 de înfrângeri în tenisul profesionist.</p>

]]></description>
    </item>
    <item>
      <title>Au apărut primele imagini de la fața locului tragediei legendarului Felix Baumgartner</title>
      <link>https://www.prosport.ro/alte-sporturi/au-aparut-primele-imagini-de-la-fata-locului-tragediei-legendarului-felix-baumgartner-20222916</link>
      <description><![CDATA[<img src="https://www.prosport.ro/wp-content/uploads/2025/07/Au-aparut-primele-imagini-de-la-fata-locului-tragediei-legendarului-Felix-Baumgartner-1400x943.jpg"/><br/><p>Presa din Italia a publicat primele imagini de la fața locului unde s-a petrecut tragedia legendarului sportiv Felix Baumgartner.</p>
<p>Austriacul, care a fost parașutist, săritor de la mare înălțime și cascador, printre altele, a murit la vârsta de doar 56 de ani, după ce a pierdut controlul în timpul unui salt cu parapanta.</p>
<h2><span>Cum a fost surprins Felix Baumgartner lângă piscina unde și-a dat ultima suflare. Italienii au publicat câteva imagini</span></h2>
<p>Joi, 17 iulie 2025, <span>legendarul sportiv Felix Baumgartner, care a devenit primul om din istorie ce a sărit cu parașuta din stratosferă, a murit</span> în urma unui accident cumplit.</p>
<p>Iubitul Mihaelei Rădulescu și-a dat ultima suflare la vârsta de 56 de ani, după ce a pierdut controlul în timpul unui salt cu parapanta și <span>s-a prăbușit în preajma unui complex din centrul Italiei</span>.</p>
<p><span>La tragedia lui Felix Baumgartner a fost martor un turist</span>, care a contactat imediat serviciile de urgență și a încercat tot posibilul pentru a-i veni în ajutor sportivului. Doar că echipa medicală care s-a deplasat la fața locului nu a mai putut face o minune.</p>
<p>Așa cum <span>se poate vedea în imaginile de AICI</span>, la complexul din Porto Sant’Elpidio s-a deplasat o ambulanță, dar și o mașină de carabinieri. Și, din câte se pare, medicii ar fi încercat să îl resusciteze pe Felix Baumgartner chiar lângă piscina din complex.</p>
<p>În acele momente, la fața locului erau deja prezente mai multe persoane, turiști cel mai probabil, care au asistat cu stupoare la manevrele echipei medicale.</p>
<blockquote><p>Porto Sant’Elpidio: un parapantist se prăbușește într-o piscină a unui complex privat. Un istructor de parapantism este rănit, iar pilotul, recordmanul Felix Baumgartner, a murit”, titrează <span>CorriereAdriatico.it</span>.</p></blockquote>
<h2><span>Moartea lui Felix Baumgartner a îndurerat o planetă întreagă</span></h2>
<p>Felix Baumgartner a fost foarte iubit la nivel mondial pentru spiritul aventurier de care a dat dovadă de-a lungul vieții de sportiv. Născut la Salzburg, în Austria, partenerul de viață al Mihaelei Rădulescu a izbutit să stabilească trei recorduri mondiale, după ce a sărit cu parașuta din stratosferă, de la altitudinea de 38.969 metri.</p>
<p>Pe scurt, el a devenit prima persoană care a depășit viteza sunetului în cădere liberă, 1.357,6 km/ha, a urcat la cea mai mare altitudine cu un balon cu echipaj uman și a sărit de la cea mai mare altitudine.</p>
<blockquote><p>Zboară sus, Felix. Pentru totdeauna deasupra norilor. Nu ai fost niciodată menit pentru pământ. Inima ta bate în cădere liberă, sufletul tău a găsit pacea acolo unde aerul se rarefiază și orizontul se extinde. Ne-ai arătat ce înseamnă să zbori cu adevărat – nu cu mașini, ci cu curaj. În timp ce alții se îndoiau, tu ai sărit. În timp ce mulți visau, tu ai visat”, i-a scris un internaut lui Felix Baumgartner, pe rețelele de socializare.</p></blockquote>

]]></description>
    </item>
  </channel>
</rss>
