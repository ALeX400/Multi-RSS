<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Teodora Stoica, în vacanță la plajă, în Santorini: „Acestea sunt singurele imagini. L-am închis 4 zile, în cameră”</title>
      <link>https://www.prosport.ro/diverse/teodora-stoica-in-vacanta-la-plaja-in-santorini-acestea-sunt-singurele-imagini-l-am-inchis-4-zile-in-camera-20218657</link>
      <description><![CDATA[<img src="https://www.prosport.ro/wp-content/uploads/2025/07/Teodora-Stoica-in-vacanta-la-plaja-in-Santorini-„Acestea-sunt-singurele-imagini.-L-am-inchis-4-zile-in-camera.jpg"/><br/><p>Fata lui Mihai Stoica, președintele Consiliului de Administrație de la FCSB, Teodora, este în vacanță la plajă, în Santorini, și a oferit câteva imagini.</p>
<p>Teodora Stoica susține că anul acesta vrea să învețe să fie prezentă în viața ei, nu doar să treacă prin ea, așa că plănuiește să renunțe cât mai des la telefon.</p>
<h2><span>Motivul pentru care Teodora Stoica, aflată în vacanță în Santorini, și-a închis telefonul în cameră 4 zile</span></h2>
<p>2025 a fost anul în care Teodora Stoica a încercat să se regăsească pe ea. A plecat în multe vacanțe, <span>inclusiv în Japonia</span>, iar acum se află în Santorini. A încercat o senzație nouă, găsind un spațiu fără muzică, fără zgomot, fără contact cu lumea exterioară.</p>
<p>Și-a închis telefonul în cameră timp de 4 zile și l-a luat cu ea doar pentru a face câteva fotografii, singurele, de altfel, din acest voiaj.</p>
<p>„Scriam «disconnect to reconnect» fără să înțeleg cu adevărat ce înseamnă.</p>
<p>Astea sunt singurele poze din Santorini, pt. că nu am făcut eu niciuna. Mi-am închis telefonul și l-am lăsat în cameră 4 zile.</p>
<p>Mereu am fost genul de om care merge spre ceea ce îl sperie. Așa am ajuns să înot în ape înghețate, să particip la triatlon, să merg la retreat-ul lui Wim Hof. Mentalitatea asta m-a condus, fără să știu, tocmai aici, într-un spațiu fără muzică, fără zgomot, fără contact cu lumea exterioară. Și a fost… minunat”, a scris Teodora Stoica pe contul de instagram, acolo unde activitatea ei este urmărită de peste 51.000 de persoane.</p>
<h2><span>Teodora Stoica a aflat că statul fără telefon resetează circuite neuronale</span></h2>
<p><span>Fata președintelui Consiliului de Administrație de la FCSB</span> spune că obiectivul pe care și l-a trasat în 2025 este să învețe să fie prezentă în viața ei, nu doar să treacă prin ea.</p>
<p>Nu vrea să nu mai fugă de liniște, ci să simtă fiecare emoție, lucru pe care susține că nu are cum să-l facă dacă stă cu telefonul în mână 12 ore pe zi.</p>
<p>„Vreau să aud fiecare sunet. Să mă bucur de tot ce văd. Și poate sună cringe, sau pick me, dar e prima vacanță în care am făcut asta.</p>
<p>După am citit că există studii care susțin ideea că statul fără telefon nu e doar o senzație zen, chiar resetează circuite neuronale, îmbunătățind controlul impulsurilor.</p>
<p>«Un studiu recent realizat de universități germane – Heidelberg și Köln – arată că doar 72 de ore fără smartphone pot modifica activitatea cerebrală în regiunile responsabile de recompensă și autocontrol.</p>
<p>Cercetătorii au folosit scanări MRI înainte și după aceste zile – participanții au redus folosirea telefonului la strictul necesar și au observat schimbări semnificative la nivel neural». Plănuiesc să fac asta mult mai des de acum încolo și vă încurajez și pe voi să încercați”, a mai transmis Teodora Stoica.</p>

]]></description>
    </item>
    <item>
      <title>Teo Meluță a dat petrecerea burlăcițelor în costum de baie. Cea mai frumoasă fotbalistă, imagini spectaculoase, la piscină</title>
      <link>https://www.prosport.ro/diverse/teo-meluta-a-dat-petrecerea-burlacitelor-in-costum-de-baie-cea-mai-frumoasa-fotbalista-imagini-spectaculoase-la-piscina-20218364</link>
      <description><![CDATA[<img src="https://www.prosport.ro/wp-content/uploads/2025/07/Teo-Meluta-a-dat-petrecerea-burlacitelor-in-costum-de-baie.-Cea-mai-frumoasa-fotbalista-imagini-spectaculoase-la-piscina.jpg"/><br/><p>Teo Meluță (25 de ani), considerată de mulți drept cea mai frumoasă fotbalistă din România, a profitat de căldura de afară și a dat petrecerea burlăcițelor în costum de baie.</p>
<p>Jucătoarea echipei naționalei feminine de fotbal a României a distribuit câteva dintre imaginile surprinse la piscină pe pagina ei de Instagram.</p>
<h2><span>Petrecere a burlăcițelor inedită pentru cea mai frumoasă fotbalistă din România. Cum se pregătește Teo Meluță de nuntă</span></h2>
<p><span>Teo Meluță s-a ales cu titlul de „cea mai frumoasă fotbalistă a țării”</span>, iar pe platformele de socializare beneficiază de o comunitate importantă, doar pe Instagram fiind urmărită de aproape 40.000 de persoane.</p>
<p>Componentă a echipei naționale feminine de fotbal a României și ex-legitimată la clubul turc Fatih Vatan Spor, Teo Meluță se pregătește pentru un eveniment important pe care îl va organiza în vara acestui an. În urmă cu aproximativ 12 luni, <span>cea mai frumoasă fotbalistă din România a fost cerută în căsătorie de Vlad Nicoară</span> și fără să stea pe gânduri a spus „DA”.</p>
<p>La câteva luni distanță, Teo Meluță și iubitul ei, care de asemenea activează în peisajul fotbalului românesc, din postura de preparator fizic, au spus amândoi „DA”, doar că în fața ofițerului Stării Civile.</p>
<p>Așadar, sunt deja căsătoriți cu acte, doar că în acest an plănuiesc să facă și o petrecere de nuntă pe măsură.</p>
<p>Până la marele eveniment, Teo Meluță a organizat o petrecere a burlăcițelor și având în vedere că afară sunt peste 30 de grade Celsius a profitat de căldură pentru alege o locație specială. Precis, fotbalista și prietenele ei au petrecut la piscină, în costume de baie, după cum se poate vedea în imaginile de la finalul galeriei foto a articolului.</p>
<blockquote><p>Petrecerea burlăcițelor pentru frumusețea asta”, a scris una dintre prietenele lui Teo, pe Instagram, postarea fiind distribuită și de fotbalistă ulterior.</p></blockquote>
<figure aria-labelledby="figcaption_attachment_20218372" class="wp-caption aligncenter" id="attachment_20218372"><img alt="" class="size-large wp-image-20218372" decoding="async" fetchpriority="high" height="1400" sizes="(max-width: 839px) 100vw, 839px" src="https://www.prosport.ro/wp-content/uploads/2025/07/teo-meluta-in-costum-de-baie-2-839x1400.jpg" srcset="https://www.prosport.ro/wp-content/uploads/2025/07/teo-meluta-in-costum-de-baie-2-839x1400.jpg 839w, https://www.prosport.ro/wp-content/uploads/2025/07/teo-meluta-in-costum-de-baie-2-768x1282.jpg 768w, https://www.prosport.ro/wp-content/uploads/2025/07/teo-meluta-in-costum-de-baie-2-920x1536.jpg 920w, https://www.prosport.ro/wp-content/uploads/2025/07/teo-meluta-in-costum-de-baie-2.jpg 1080w" width="839"/><figcaption class="wp-caption-text" id="figcaption_attachment_20218372">SURSA FOTO: instagram.com/teeeomeluta</figcaption></figure>
<h2><span>Teo Meluță așteaptă să semneze un nou contract</span></h2>
<p>Contractul lui Teo Meluță cu turcii de la Fatih Vatan Spor a expirat la finalul sezonului 2024-2025 și nu s-a semnat o prelungire. În mai, la scurt timp după ce a devenit liberă, sportiva a mărturisit că nu se grăbește să semneze cu un nou club. Ea l-a însărcinat pe agentul ei cu misiunea de a analiza toate ofertele, iar pe parcursul acestei veri va lua o decizie.</p>
<blockquote><p>Momentan sunt într-o perioadă de pauză, după ce se termină campionatele agentul meu va intra în mai multe discuții. A fost deja o ofertă din Turcia, au fost discuții, dar nu s-a concretizat. Fotbalul din Turcia este mult peste nivelul din România. Individual este mult mai puternic, pentru că sunt mai multe jucătoare internaționale. Pot fi șapte sau opt jucătoare internaționale, la noi sunt mult mai puține”, Teo Meluță, printre altele, potrivit <span>Gsp.ro</span>.</p></blockquote>

]]></description>
    </item>
    <item>
      <title>Cum arată noul interior de la Dacia Sandero 2026! Au apărut primele imagini „spion”: „Salt tehnologic evident!”</title>
      <link>https://www.prosport.ro/alte-sporturi/auto-moto/cum-arata-noul-interior-de-la-dacia-sandero-2026-au-aparut-primele-imagini-spion-salt-tehnologic-evident-20218487</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-noul-interior-de-la-Dacia-Sandero-2026-Au-aparut-primele-imagini-„spion-„Salt-tehnologic-evident-1400x933.jpg"/><br/><p>Modelul 2026 de Dacia Sandero a fost scos pe asfalt pentru o serie de teste, iar cu această ocazie a fost surprins în premieră și în câteva fotografii.</p>
<p>Presa de specialitate a izbutit să intre în posesia imaginilor, iar jurnaliștii se declară impresionați de saltul tehnologic pe care l-a înregistrat producătorul auto român.</p>
<h2><span>Dacia face ultimele teste cu Sandero 2026 și i-a impresionat pe jurnaliștii din sfera auto</span></h2>
<p><span>Dacia continuă să fie una dintre cele mai vândute mașini de buget din întreaga Uniune Europeană</span>, iar producătorul auto român nu vrea să se dea jos de pe valul pe care a urcat deja de câțiva ani buni.</p>
<p>Succesele bifate de Duster și Sandero au fost impresionante, iar <span>până la lansarea Daciei Evader, care vrea să revoluționeze piața electricelor din Europa</span>, constructorul intenționează să dea lovitura cu un nou model pe combustie.</p>
<p>Este vorba despre Dacia Sandero 2026, care este la doar câteva luni distanță de momentul la care va putea fi comandat în întreaga Europă.</p>
<p>Concret, producătorul român efectuează în aceste zile ultimele teste, iar un exemplar de Dacia Sandero 2026 a fost scos pe asfalt pentru a fi pus la treabă. Și, deși nu trebuia să ajungă pe internet, câteva „fotografii spion” au ajuns pe mâna jurnaliștilor de la publicația de specialitate <span>Motor.es</span>.</p>
<blockquote><p>Interiorul noii Dacia Sandero 2026 este dezvăluit în aceste fotografii spion. Cabina mașinii de buget care se vinde cel mai bine în Spania va face un salt tehnologic evident, odată cu implementarea multiplelor noi caracteristici. Dacia va face din Sandero o mașină mai digitală și mai conectată”, informează ibericii de la Motor.es.</p></blockquote>
<p>Așa cum am precizat deja, jurnaliștii au publicat și câteva <span>fotografii exclusive cu exteriorul și interiorul care pot fi văzute AICI</span>.</p>
<h2><span>Și exteriorul va fi mai atrăgător</span></h2>
<p>Pe de altă parte, Dacia va aduce și câteva modificări importante la exteriorul lui Sandero, deoarece pregătește, în premieră, un model „facelift”.</p>
<blockquote><p>Va debuta cu un model facelift. Această actualizare va aduce numeroase caracteristici noi în ceea ce privește designul exterior, echipamentele tehnologice și aspectele mecanice”, adaugă jurnaliștii.</p></blockquote>
<p>Revenind la interior, detaliu pe care cei mai mulți dintre cumpărători pun foarte mare preț, deoarece acolo își petrec timpul în trafic, Dacia Sandero 2026 va veni la pachet cu un ecran tactil de dimensiuni impresionante.</p>
<blockquote><p>Marea noutate din interiorul noului Sandero va fi, fără îndoială, noul ecran tactil. Acest nou ecran tactil este mult mai mare decât cel utilizat la modelul actual și va repreznta sistemul central al habitaclului. Va fi o componentă cheie pentru gestionarea celei mai recente versiuni a sistemului de infotainment”, se mai arată pe publicația menționată mai sus.</p></blockquote>
<p>În ceea ce privește motorizarea, producătorul român va continua să mizeze pe GPL pentru modelul Sandero, însă va introduce, tot în premieră, și versiuni hibride.</p>
<p>Așadar, procesul de electrificare al Daciei continuă cu pași îndrăzneți, iar spaniolii cred că ar putea fi dată o nouă lovitură pe un segment de piață:</p>
<blockquote><p>Această variantă va da peste cap piața mașinilor hibride accesibile”, completează spaniolii.</p></blockquote>
<p>Dacia Sandero 2026 va fi arătată publicului larg în a doua jumătate a lui 2025, cel mai probabil la Salonul Auto de la Munchen, care e programat în septembrie. În schimb, primele comenzi vor fi livrate în debutul lui 2026.</p>

]]></description>
    </item>
    <item>
      <title>FCSB, amendată după meciul cu Hermannstadt! Anunțul Jandarmeriei</title>
      <link>https://www.prosport.ro/fotbal-intern/superliga/fcsb-amendata-dupa-meciul-cu-hermannstadt-anuntul-jandarmeriei-20218226</link>
      <description><![CDATA[<img src="https://www.prosport.ro/wp-content/uploads/2025/07/FCSB-amendata-dupa-meciul-cu-Hermannstadt-Anuntul-Jandarmeriei-1400x1050.jpg"/><br/><p>Prin intermediul unui comunicat oficial, Direcția Generală de Jandarmi a Municipiului București a anunțat sancțiunile pe care le-a aplicat la meciul FCSB – FC Hermannstadt 1-1.</p>
<p>Cele două grupări s-au duelat sâmbătă seară, 12 iulie 2025, pe Stadionul Steaua din Ghencea, în runda inaugurală a Superligii.</p>
<h2><span>Jandarmeria a avut de lucru la partida FCSB – FC Hermannstadt 1-1</span></h2>
<p><span>FCSB și FC Hermannstadt au remizat în etapa 1 din Superliga României, 1-1</span> în Ghencea, la capătul unei dispute care a fost destul de animată.</p>
<p>FCSB a ratat mai multe ocazii mari și, de asemenea, a avut un gol anulat al lui Kiki, pe motiv de offisde, în timp ce FC Hermannstadt, la scorul de 1-0, putea să își dubleze avantajul. Însă, Ianis Stoica a trimis doar în stâlpul stâng al porții.</p>
<p>În ceea ce privește atmosfera, aceasta nu a fost una electrizantă, însă <span>cei aproximativ 6.000 de spectatori care și-au făcut apariția în Ghencea au încercat să trăiască intens</span> alături de jucători. La finalul meciului s-au auzit și ușoare huiduieli, fanii gazdelor fiind profund dezamăgiți de faptul că deținătoarea trofeului de campioană nu a debutat cu un triumf în noul sezon.</p>
<p>În același timp, chiar dacă arena a fost departe de a fi plină, tot au avut loc câteva incidente și Jandarmeria Română a trebuit să ia măsuri. Într-un comunicat pe care l-a emis duminică dimineață, Direcția Generală de Jandarmi a Municipiului București a anunțat sancțiunile pe care le-a aplicat la meciul FCSB – FC Hermannstadt 1-1:</p>
<blockquote><p>Referință meci de fotbal FCSB – FC Hermannstadt. Măsuri dispuse cu ocazia partidei: În urma încălcării cadrului normativ în vigoare, jandarmii au întocmit două acte de sesizare a organelor de urmărire penală, unul în conformitate cu prevederile art. 4, alin. 1 din OUG nr. 31 din 2002 privind interzicerea organizațiilor, simbolurilor și faptelor cu caracter fascist, legionar, rasist sau xenofob și a promovării cultului persoanelor vinovate de săvârșirea unor infracțiuni de genocid contra umanității și de crime de război), cu modificările și completările ulterioare și unul în conformitate cu prevederile art. 244 din Codul Penal al României”, a transmis <span>DGJMB</span>.</p></blockquote>
<h2><span>8 sancțiuni contravenționale</span></h2>
<p>În continuarea comunicatului, Jandarmeria Română a dezvăluit că a dat deja 8 amenzi, însă numărul acestora ar putea crește în următoarele ore, deoarece se fac verificări pentru identificarea altor persoane care „au încălcat cadrul legal în vigoare”.</p>
<blockquote><p>De asemenea, jandarmii au aplicat 8 sancțiuni contravenționale, în valoare totală de 1850 de lei. Totodată, a fost aplicată o sancţiune complementară privind interzicerea accesului la competițiile sportive pe o perioadă de 6 luni. În continuare, se fac verificări pentru identificarea şi sancționarea altor persoane care au încălcat cadrul legal în vigoare. În fınal, dorim să multumim tuturor celor care au respectat cadrul legal în vigoare”, mai precizează reprezentanții DGJMB.</p></blockquote>

]]></description>
    </item>
    <item>
      <title>Câți bani a dat Gabi Tamaș pentru elicopterul cu care s-a plimbat la festivalul „Beach, Please!”</title>
      <link>https://www.prosport.ro/diverse/cati-bani-a-dat-gabi-tamas-pentru-elicopterul-cu-care-s-a-plimbat-la-festivalul-beach-please-20217904</link>
      <description><![CDATA[<img src="https://www.prosport.ro/wp-content/uploads/2025/07/Cati-bani-a-dat-Gabi-Tamas-pentru-elicopterul-cu-care-s-a-plimbat-la-festivalul-„Beach-Please.jpg"/><br/><p>Gabi Tamaș a fost la „Beach Please!” alături de familie și s-a plimbat cu elicopterul deasupra locației în care are loc cel mai mare festival de muzică hip-hop din Europa.</p>
<p>Fostul internațional român nu a ratat ocazia de a merge alături de fiica și soția sa la cel mai mare festival organizat de influencerul Selly la malul mării. Gabi Tamaș a postat imagini de la Costinești atât de la festival cât și de deasupra festivalului, dintr-un elicopter. Plimbarea cu elicopterul l-a costat 100 de euro de persoană pe rebelul fotbalului românesc.</p>
<h2><span>Gabi Tamaș a avut parte de o experiență inedită cu elicopterul la „Beach Please!”</span></h2>
<p><span>Cunoscut pentru escapadele sale</span> dincolo de terenul de fotbal, Gabi Tamaș este totuși un familist convins. Alături de soția sa Ioana, au însoțit-o pe fiica lor Selena la cel mai așteptat eveniment al anului în rândul tinerilor. Festivalul „Beach Please!” are loc zilele acestea la Costinești și sute de mii de tineri meg să își vadă idolii pe scena grandioasă.</p>
<p>Ioana și Gabi Tamaș au postat imagini pe rețelele de socializare de la „Beach Please!”. Întreaga familie s-a bucurat de o plimbare cu avionul deasupra festivalului. Selly a dezvăluit că plimbarea cu elicopterul costă 100 de euro de persoană. De asemenea, cei care doresc să scape de drumul aglomerat de la București la Costinești, pot închiria un elicopter de la partenerii festivalului. Cu doar 800 de euro de persoană și grup de minim 3 persoane, oricine poate avea parte de o experiență deosebită.</p>
<blockquote><p>„În timpul festivalului, dacă sunteți un grup de trei persoane, vă puteți închiria un elicopter care să vă plimbe, să vedeți tot Beach, Please-ul! sau marea de sus, pentru doar 100 de euro de persoană.</p>
<p> </p>
<p>Drumul de la Mamaia până la festival costă doar 140 de euro de persoană, dacă sunteți cinci persoane, iar din București până aici la festival, 800 de euro”, a spus Selly, co-fondatorul festivalului.</p></blockquote>
<p>Printre numele sonore de artiști internaționali prezenți la „Beach Please!” în acest an se numără Young Thug, Yeat, Ken Carson, 21 Savage și Lil Baby.</p>
<h2><span>Cine este Ioana Tamaș, soția fostului fundaș de la Dinamo</span></h2>
<p>Gabi și Ioana Tamaș trăiesc o frumoasă poveste de dragoste de mai bine de 21 ani. Ambii sunt din Brașov și s-au cunoscut pe vremea când Ioana avea doar 16 ani și Gabi avea 20 de ani. S-au căsătorit în 2012 și au împreună o fetiță, Selena.</p>
<p><span>Soția fostului star </span>de la Dinamo a făcut Facultatea de Educație Fizică și Sport. În prezent este instructor de pilates. În copilărie a practicat gimnastică, iar la scurt timp după ce a devenit mămică, s-a apucat de pilates.</p>

]]></description>
    </item>
  </channel>
</rss>
