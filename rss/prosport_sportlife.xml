<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Alarmele de la aeroport au pornit. Ce au găsit oamenii de la securitate în bagajul legendarului campion</title>
      <link>https://www.prosport.ro/diverse/alarmele-de-la-aeroport-au-pornit-ce-au-gasit-oamenii-de-la-securitate-in-bagajul-legendarului-campion-20202053</link>
      <description><![CDATA[<img src="https://www.prosport.ro/wp-content/uploads/2025/06/Alarmele-de-la-aeroport-au-pornit.-Ce-au-gasit-oamenii-de-la-securitate-in-bagajul-legendarului-campion.jpg"/><br/><p>Un legendar campion a avut probleme la aeroport din cauza trofeului pe care l-a obținut la Cannes.</p>
<p>Marele campion olimpic Sir Mo Farah a fost premiat cu un Clio Sports Award onorific la Cannes, în sudul Franței. Trofeul primit în Franța i-a creat probleme pe aeroport. Oamenii de la securitate l-au verificat amănunțit după ce a pornit alarma în timpul scanării bagajului.</p>
<h2><span>Unul dintre cei mai buni alergători din istorie a avut probleme la aeroport din cauza unui trofeu</span></h2>
<p>Sir Mo Farah este considerat unul dintre cei mai buni alergători din istorie. A fost nevoit să alerge și în aeroport pentru a nu rata zborul, după ce trofeul obținut la Cannes a pornit alarma. Celebrul alergător a avut probleme la controlul de securitate din cauza figurinei înalte, cu brațele ridicate, pe care tocmai ce o primise la Cannes.</p>
<p>Potrivit martorilor care au asistat la acest mic incident, întârzierea l-a făcut pe cvadruplul campion olimpic să alerge ca să prindă zborul.</p>
<blockquote><p>„A rămas cu zâmbetul pe buze, ca de obicei. Întârzierea a durat aproximativ cinci minute, apoi i s-a permis să treacă după verificările suplimentare. Părea că zbura singur. Aeroportul era plin de oameni de la eveniment, iar câțiva l-au felicitat pentru premiu.”, a relatat un martor, potrivit <span>The Sun. </span></p></blockquote>
<p>Marți dimineață, Sir Mo Farah a luat parte la clubul de alergare alături de fanii săi, care au avut ocazia să alerge alături de sportivul britanic de origine somaleză.</p>
<h2><span>Sir Mo Farah a scris istorie în lumea sportului mondial: 4 medalii olimpice și 6 titluri mondiale</span></h2>
<p>Mo Farah, în vârstă de 42 de ani, a primit titlul de „Sir” în 2017 chiar din partea Reginei Elisabeta a II-a pentru serviciile aduse sportului britanic. De-a lungul carierei a reușit să obțină de două ori medalii olimpice în probele de alergare de la 5.000 de metri și <span>10.000 de metri,</span> performanță unică în acest sport.</p>
<p>A devenit foarte popular în Marea Britanie pentru performanțele sale, dar și pentru personalitatea carismatică. Pe lângă medaliile olimpice de la Londra (2012) și Rio (2016) a mai cucerit 6 titluri la Campionatele Mondiale de Atletism.</p>
<p>În urmă cu 7 ani a făcut senzație la <span>maratonul de la Londra</span>, acolo unde a înregistrat un timp record la maratonul ce s-a întins pe 42.195 de kilometri. A surprins pe toată lumea cu evoluția sa, dat fiind faptul că era cunoscut în special pentru cursele de 5.000 și 10.000 de metri de la evenimentele pe pistă.</p>
<p>„Este atât de diferit de a fi pe pistă, este o durere diferită și un antrenament diferit, dar mi-a plăcut. Mental trebuie să fii foarte puternic. Am dat 110 la sută, am multe de învățat despre maraton, dar atâta timp cât pot continua să fac asta. Nu mi-am văzut copiii în trei luni”, a spus Mo Farah după cursă.</p>

]]></description>
    </item>
    <item>
      <title>S-a aflat pensia specială pe care George Copos o ia de la statul român, după ce a fost senator</title>
      <link>https://www.prosport.ro/diverse/s-a-aflat-pensia-speciala-pe-care-george-copos-o-ia-de-la-statul-roman-dupa-ce-a-fost-senator-20202120</link>
      <description><![CDATA[<img src="https://www.prosport.ro/wp-content/uploads/2025/06/S-a-aflat-pensia-speciala-pe-care-George-Copos-o-ia-de-la-statul-roman-dupa-ce-a-fost-senator.jpg"/><br/><p>George Copos s-a retras din lumina reflectoarelor și are o viață discretă, dar a fost luat prin surprindere de Marian Ceaușescu în timp ce ieșea de la Gala Premiilor Marii Loje din România alături de soția sa.</p>
<p>Fostul patron de la Rapid a fost luat în colimator de Marian Ceaușescu, care a dezvăluit ce pensie specială încasează milionarul, după ce a fost senator. Marian Ceaușescu a dezvăluit în descrierea unui clip de pe Youtube că George Copos ar încasa o pensie specială de peste 4.000 de lei pentru mandatul de senator pe care l-a avut în perioada 2004-2008 din partea PC și PUR.</p>
<h2><span>George Copos, ironizat de Marian Ceaușescu: „Sunt goale buzunarele?”</span></h2>
<p>Cunoscutul activist civic și protestatar Marian Moroșanu, cunoscut ca „Marian Ceaușescu”, l-a luat la întrebări pe George Copos, fostul senator, care are acum parte de o pensie specială de la stat de peste 4.000 de lei.</p>
<p>Marian Ceaușescu nu a ratat ocazia să îl ironizeze pe cel care spunea în trecut că „planeta se scufundă”.</p>
<p>„Pe covorul albastru vine domnul Copos. Sunt goale buzunarele din nou? Nu aveți bani în buzunare, nu?”, l-a întrebat activistul civic pe fostul patron de la Rapid.</p>
<p>„Haideți să ne bucurăm, servus! (n.r. bate palma cu Marian Ceaușescu)”, a fost reacția lui Copos, în timp ce încerca să evite camera și și-a pus mâinile pe față.</p>
<p>„Mulțumesc, domnul Copos. Deci la fel, goale, mulțumesc. Noi nu prea ne bucurăm față de voi”, i-a mai transmis Marian Ceaușescu.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/XWNQQNEhAUo?si=VpRD7I8Ev8XDpDxG" title="YouTube video player" width="560"></iframe></p>
<h2><span>Dumitru Dragomir l-a dat de gol pe fostul patron de la Rapid: ce avere uriașă a strâns de-a lungul anilor</span></h2>
<p>Fostul șef de la LPF l-a luat la puricat pe George Copos, milionarul român care a ieșit din <span>acționariatul Rapidului</span> în 2013. George Copos e cunoscut pentru afacerile în domeniul imobiliar. Este patronul celui mai mare grup hotelier din România și gestionează grupul de cofetării Ana Pan.</p>
<p>Dumitru Dragomir consideră că <span>averea lui Copos</span> se apropie cu pași repezi de 1 miliard de euro, doar Athene Palace valorând peste 200 de milioane de euro.</p>
<blockquote><p>„(n.r. – Copos are avere așa mare?) Păi, numai Athenee Palace face peste 200 de milioane de euro. Are un miliard Copos. Are două hoteluri în Poiană, a vândut fabrica aia la Pitești cu peste 30 de milioane de euro. Clădirea pe care a făcut-o acum costă peste 100 de milioane de euro”, a declarat Dumitru Dragomir la <span>Fanatik.</span></p></blockquote>
<p>George Copos a fost patron la Rapid București între 1992 și 2013. A condus echipa din Giulești vreme de 21 de ani, timp în care a înregistrat performanțe notabile. Sub conducerea milionarului, Rapid a cucerit 2 titluri în Liga 1, 4 Cupe ale României și 4 Supercupe.</p>

]]></description>
    </item>
    <item>
      <title>„N-am vrut să afle copiii”. A rupt tăcerea, după divorțul de milionarul din fotbal</title>
      <link>https://www.prosport.ro/diverse/n-am-vrut-sa-afle-copiii-a-rupt-tacerea-dupa-divortul-de-milionarul-din-fotbal-20201968</link>
      <description><![CDATA[<img src="https://www.prosport.ro/wp-content/uploads/2025/06/„N-am-vrut-sa-afle-copiii.-A-rupt-tacerea-dupa-divortul-de-milionarul-din-fotbal.jpg"/><br/><p>Charlotte Trippier este divorțată, neoficial, de aproape un an de zile de Kieran Trippier (34 de ani), milionarul din fotbal care a trecut pe la cluburi ca Tottenham, Manchester City și Atletico Madrid.</p>
<p>Cei doi au împreună trei copii, iar acum, după ce a digerat complet separarea, Charlotte este pregătită să se despartă de fostul partener de viață și la notar.</p>
<h2><span>Divorțul dintre Charlotte și Kieran Trippier chiar se întâmplă. Femeia a rupt tăcerea într-un final</span></h2>
<p>În iulie 2024, adică în urmă cu aproape un an de zile, <span>Kieran Trippier a aflat că soția Charlotte divorțează de el</span>, după ce s-a trezit că aceasta i-a scos vila la vânzare când el era plecat.</p>
<p>Inevitabil, scandalul a ajuns și în presa tabloidă din Marea Britanie, iar ulterior lucrurile au căpătat amploare. Astfel s-a aflat că <span>Trippier a fost fotografiat cu 4 femei, la scurt timp după ce a primit vestea separării de la Charlotte</span>.</p>
<p>În 2025, despre cei doi nu s-a mai auzit mare lucru, până în a doua jumătate a lui iulie, când The Sun a anunțat că cei doi se vor separa, oficial, la notar.</p>
<p>Iar după ultima informație prezentată de presa britanică, Charlotte Trippier a simțit că poate rupe și ea, într-un final, tăcerea. Femeia a confirmat că este separată de un an de zile de actualul fotbalist al lui Newcastle, însă a evitat să meargă la notar până acum deoarece a vrut ca moștenitorii pe care îi are din relația cu Trippier să nu fie afectați de o veste fulgerătoare.</p>
<blockquote><p>Am vrut doar să vă spun tuturor că sunt bine. Evident că tot nu sunt pregătită să vorbesc despre situația mea. Cu timpul, o voi face. Se va întâmpla atunci când mă voi simți confortabilă și va fi momentul potrivit. Am trei copii mici și nu vreau să îi expun la aceste lucruri, nu am vrut să afle”, a declarat Charlotte Trippier, citată de <span>The Sun</span>.</p></blockquote>
<figure aria-labelledby="figcaption_attachment_20201984" class="wp-caption aligncenter" id="attachment_20201984"><img alt="" class="size-full wp-image-20201984" decoding="async" fetchpriority="high" height="1080" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/06/kieran-trippier.jpg" srcset="https://www.prosport.ro/wp-content/uploads/2025/06/kieran-trippier.jpg 1080w, https://www.prosport.ro/wp-content/uploads/2025/06/kieran-trippier-300x300.jpg 300w, https://www.prosport.ro/wp-content/uploads/2025/06/kieran-trippier-150x150.jpg 150w, https://www.prosport.ro/wp-content/uploads/2025/06/kieran-trippier-768x768.jpg 768w" width="1080"/><figcaption class="wp-caption-text" id="figcaption_attachment_20201984">SURSA FOTO: instagram.com/ktrippier2/</figcaption></figure>
<h2><span>A confirmat că ea a solicitat divorțul</span></h2>
<p>Pe de altă parte, Charlotte a confirmat vestea care a circulat prin presă încă din vara anului trecut, potrivit căreia ea ar fi pus capăt relației cu Trippier.</p>
<blockquote><p>Pot trece prin așa ceva, din moment ce eu am luat decizia. Strălucirea revine mereu și poți trece peste. Cu siguranță poți trece peste orice fel de despărțire sau orice altceva similar cu perioada prin care trec eu”, a completat Charlotte Trippier.</p></blockquote>
<p>Cei doi s-au căsătorit în 2016 și au împreună trei copii. Actele pentru divorț au fost deja depuse, conform sursei menționate mai sus, iar procesul se află în plină desfășurare.</p>

]]></description>
    </item>
    <item>
      <title>O femeie de peste 80 de ani i-a pus întrebarea uluitoare lui Leo Messi: „Te însori cu mine?”</title>
      <link>https://www.prosport.ro/fotbal-extern/campionatul-mondial-al-cluburilor/o-femeie-de-peste-80-de-ani-i-a-pus-intrebarea-uluitoare-lui-leo-messi-te-insori-cu-mine-20201954</link>
      <description><![CDATA[<img src="https://www.prosport.ro/wp-content/uploads/2025/06/O-femeie-de-peste-80-de-ani-i-a-pus-intrebarea-uluitoare-lui-Leo-Messi.-„Te-insori-cu-mine-1400x729.jpg"/><br/><p>Leo Messi s-a calificat cu Inter Miami în optimile de finală ale Campionatului Mondial al Cluburilor, după 2-2 cu Palmeiras.</p>
<p>În timpul disputei, starul argentinian a fost „ademenit” din tribune de o octogenară cu o pancartă pe care scria ineditul mesaj „Te însori cu mine?”.</p>
<h2><span>O octogenară l-a acostat pe Leo Messi: „Te însori cu mine?”</span></h2>
<p>Leo Messi și echipa sa Inter Miami a acces în optimile de finală ale Campionatului Mondial al Cluburilor, după remiza, scor 2-2, cu brazilienii de la Palmeiras.</p>
<p>În timpul disputei, <span>starul grupării americane a fost „ademenit” din tribune</span> de o femeie în vârstă de 80 de ani, care a venit la stadion cu o pancartă pe care scria un mesaj cât se poare de haios. „Messi will you marry me?”, a fost cererea inedită în căsătorie a femeii pentru vedeta argentiniană, imaginea viralizându-se rapid pe <span>rețeaua X</span>.</p>
<p>Inter Miami a încheiat fără eșec Grupa A la Cupa Mondială a Cluburilor. Trupa de peste Ocean a remizat cu Al-Ahly (0-0), a învins pe FC Porto (2-1) și a remizat cu Palmeiras (2-2), terminând grupa pe poziția secundă, la egalitate de puncte cu brazilienii, fiind avantajați de golaveraj.</p>
<p><img alt="" class="size-large wp-image-20202014" decoding="async" height="944" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8051033-Mediafax_Foto-Xinhua_Abacapress_Hepta-1400x944.jpg" srcset="https://www.prosport.ro/wp-content/uploads/2025/06/8051033-Mediafax_Foto-Xinhua_Abacapress_Hepta-1400x944.jpg 1400w, https://www.prosport.ro/wp-content/uploads/2025/06/8051033-Mediafax_Foto-Xinhua_Abacapress_Hepta-768x518.jpg 768w, https://www.prosport.ro/wp-content/uploads/2025/06/8051033-Mediafax_Foto-Xinhua_Abacapress_Hepta-1536x1036.jpg 1536w, https://www.prosport.ro/wp-content/uploads/2025/06/8051033-Mediafax_Foto-Xinhua_Abacapress_Hepta-2048x1381.jpg 2048w" width="1400"/></p>
<h2><span>Dă piept cu fosta sa echipă în optimile Cupei Mondiale a Cluburilor</span></h2>
<p>Inter Miami a condus cu 2-0 până aproape de finalul meciului cu Palmeiras, graţie golurilor lui Tadeo Allende (16) şi Luis Suarez (65), și nimic nu părea că se mai pune la îndoială echipa câștigătoare. Brazilienii nu au renunțat și au redus din diferență prin Paulinho (80), iar opt minute la târziu au egalat după reușita lui Mauricio.</p>
<p>S-a terminat remiză, așa că Messi nu putea să-și strice recordul de a nu fi eliminat niciodată în faza grupelor a unei competiții intercluburi sau cu echipa națională. Starul sud-american a bifat 33 de calificări din tot atâtea participări.</p>
<p>În optimile de finală, Inter Miami va întâlni campioana Europei, PSG, fosta echipă a lui Leo Messi, în timp ce Palmeiras se va afla față în față cu Botafogo.</p>
<p>Contractul lui Messi cu Inter Miami expiră pe 31 decembrie 2025, însă aproape sigur<span> superstarul naționalei Argentinei își va prelungi înțelegerea cu americanii pe încă un an</span>.</p>
<p>Fotbalistul vrea să fie apt 100% pentru Cupa Mondială din 2026, competiție unde reprezentativa „pumelor” vrea să-și apere trofeul.</p>
<blockquote><p>Messi este fantastic pentru noi, pentru mine. Eu am petrecut doi ani alături de el, cel mai mare jucător al lumii. Dar sper ca noi să câştigăm. El a luat deja multe titluri, iar noi vrem să mergem până la capăt – Gigi Donnarumma (portar PSG)</p></blockquote>

]]></description>
    </item>
    <item>
      <title>Ce vor să construiască în zona din jurul fostului Stadion Tineretului şi a Ştrandului Tineretului, din Sectorul 1</title>
      <link>https://www.prosport.ro/diverse/ce-vor-sa-construiasca-in-zona-din-jurul-fostului-stadion-tineretului-si-a-strandului-tineretului-din-sectorul-1-20201823</link>
      <description><![CDATA[<img src="https://www.prosport.ro/wp-content/uploads/2025/06/Ce-vor-sa-construiasca-in-zona-din-jurul-fostului-Stadion-Tineretului-si-a-Strandului-Tineretului-din-Sectorul-1.webp"/><br/><p>Primăria Sectorului 1 București ar intenționa să intre în administrarea terenului pe care se află fostul Stadion Tineretului și fostul Ștrand Tineretului.</p>
<p>Ulterior, în eventualitatea în care Consiliul General al Municipiului București (CGMB) ar aproba proiectul, parcela ar urma să fie exploatată tot într-o direcție similară.</p>
<h2><span>Primăria Sectorului 1 vrea aprobarea CGMB pentru a construi un parc sportiv pe terenul fostului Stadion Tineretului</span></h2>
<p>Miercuri, 25 iunie 2025, este programată o ședință a Consiliului General al Municipiului București, iar pe masă va fi pus, din nou, și <span>proiectul parcului sportiv</span> care se vrea amplasat pe terenul fostului Stadion Tineretului și a Ștrandului Tineretului.</p>
<p>Pe scurt, Primăria Sectorului 1 București va încerca să intre în administrarea întregului teren, pentru ca ulterior să poată depune documentele necesare, respectiv să obțină aprobările pentru demararea proiectului.</p>
<p>Potrivit <span>G4Media</span>, subiectul va fi dezbătut în cadrul ședinței de miercuri și se va decide dacă CGMB va solicita Guvernului emiterea unei hotărâri pentru trecerea terenului în administrarea Primăriei Sectorului 1 sau nu.</p>
<h2><span>Detalii despre proiect au fost prezentate de primarul Sectorului 1</span></h2>
<p>Proiectul parcului sportiv care se vrea a fi dezvoltat <span>pe terenul fostului Stadion Tineretului</span> și a Ștrandului Tineretului a fost prezentat publicului larg și anul trecut, de către George Tuță, primarul ales al Sectorului 1</p>
<blockquote><p>Parcul Sportiv este un loc destinat practicării sporturilor individuale sau de echipă, într-un ambient verde și prietenos. Va fi situat acolo bucureștenii mai vechi știu zona, după Stadionul Tineretului și Ștrandul Tineretului cei noi îl știu după stadionul de atletism și buruienile îmbietoare. Astăzi, întreaga zonă este lăsată să se degradeze încet. Cu excepția Stadionului „Arcul de Triumf”, zona seamănă mai degrabă cu o plantație de ambrozie, suprafața de un hectar și jumătate de teren este astăzi fărâmițată și administrată de mai multe agenții de stat care au închiriat o parte din terenuri, fie le-au lăsat să moară, fie nu au avut suficienți bani pentru a le administra. Vom transforma această suprafață în cea mai verde zonă a Capitalei pentru practicarea sporturilor de masă – Parcul Sportiv. Cât mai multe discipline sportive vor avea o nouă casă cu terenuri și spații renovate în așa fel încât sportul de masă să se poată desfășura în armonie cu natura. Dezvoltăm întreaga zonă împreună cu noua linie de metrou. Practic, Magistrala 6 va avea o stație chiar aici, la intrarea în Parcul Sportiv”, sunt câteva dintre detaliile oferite de edil.</p></blockquote>
<p>În ceea ce privește Ștrandul Tineretului, acesta ar aparține în continuare statului român, prin intermediul Complexului Sportiv „Lia Manoliu”.</p>

]]></description>
    </item>
  </channel>
</rss>
