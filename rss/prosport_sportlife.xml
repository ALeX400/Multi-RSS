<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nimeni nu a bănuit secretul celebrului milionar ceh, prieten cu Adi Mutu. Cine era tatăl lui vitreg: „Iubesc România”</title>
      <link>https://www.prosport.ro/diverse/nimeni-nu-a-banuit-secretul-celebrului-milionar-ceh-prieten-cu-adi-mutu-cine-era-tatal-lui-vitreg-iubesc-romania-20296780</link>
      <description><![CDATA[<img src="https://www.prosport.ro//wp-content/uploads/2025/10/Nimeni-nu-a-banuit-secretul-celebrului-milionar-ceh-prieten-cu-Adi-Mutu.jpg"/><br/><p>Milionarul ceh, bun prieten cu Adi Mutu, are o afinitate pentru România, pe care o iubește, datorită tatălui lui vitreg.</p>
<p>Adrian Mutu a jucat la Juventus între ianuarie 2005 și iulie 2006, unde a fost coleg cu Pavel Nedved, tatăl vitreg al acestuia fiind român.</p>
<h2><span>Cum a ajuns să iubească România milionarul ceh, bun prieten cu Adi Mutu</span></h2>
<p>Adrian Mutu a jucat la Juventus un sezon și jumătate, perioadă în care a marcat 11 goluri în 46 de partide. <span>A fost coleg cu mijlocașul ceh Pavel Nedved</span>, iar acesta a făcut o dezvăluire legată de afinitatea pe care o are pentru țara noastră.</p>
<p>„Îi salut pe oamenii din România, iubesc România. Tatăl meu vitreg era din România. E o țară grozavă. Toate cele bune oamenilor din România”, a afirmat cehul.</p>
<p>El a făcut această scurtă declarație în Feroe, unde se află în calitate de manager general al echipelor naționale ale Cehiei. La meciul dintre Feroe și Cehia, care a contat pentru preliminariile CM 2026, iar delegat de UEFA ca observator a fost Florin Prunea. El a fost, de altfel, persoana care a „scos” respectiva dezvăluire de la Nedved.</p>
<h2><span>Nedved a fost martorul uneia dintre cele mai mari surprize din preliminariile CM 2024</span></h2>
<p>Fostul mare internațional ceh nu are absolut niciun motiv să fie mulțumit, după deplasarea în Feroe. Naționala țării gazdă a produs una dintre marile surprize ale <span>campaniei de calificare la Campionatul Mondial de anul viitor</span>, organizat de Statele Unite ale Americii, Canada și Mexic.</p>
<p>Naționala țării gazdă s-a impus, incredibil, cu 2-1, și are șanse reale chiar la calificarea directă la competiția care va avea loc între 11 iunie și 19 iulie.</p>
<p>Pe stadionul Torsvøllur din capitala țării, prima reprezentativă a Insulelor Feroe a deschis scorul în minutul 67, prin Hanus Sørensen. Gazdele au egalat în minutul 78, n urma reușitei lui Ivan Hasek, dar după câteva zeci de secunde Martin Agnarsson a marcat golul victoriei.</p>
<p>În acest moment este în plină desfășurare meciul dintre Croația și Gibraltar, scorul fiind 0-0 după 30 de minute. La ora partidei, Croația și Cehia au câte 13 pouncte, urmate de Feroe cu 12 puncte, Muntenegru cu 6 puncte și Gibraltar fără niciunul.</p>
<p>Feroe mai are de jucat în deplaare cu Croația, iar Cehia pe teren propriu cu Gibraltar. La Campionatul Mondial organizat între 11 iunie și 19 iulie se califică direct câştigătoarele celor 12 grupe preliminare din zona Europa.</p>
<p>Echipele de pe locul 2 și cu cele mai bune 4 câştigătoare de grupe din cea mai recentă ediție de Nations League vor fi împărţite prin tragere la sorţi şi vor disputa două jocuri de baraj, semifinală şi finală, în manșă unică, pentru a se stabili ultimele 4 naţionale europene calificate.</p>

]]></description>
    </item>
    <item>
      <title>Aradul îl plânge pe Flavius Domide, cel care s-a duelat cu Bobby Charlton sau Johan Cruiff, dar nu a plecat niciodată de la UTA: „Nu îmi pare rău!”</title>
      <link>https://www.prosport.ro/diverse/aradul-il-plange-pe-flavius-domide-cel-care-s-a-duelat-cu-bobby-charlton-sau-johan-cruiff-dar-nu-a-plecat-niciodata-de-la-uta-nu-imi-pare-rau-20296402</link>
      <description><![CDATA[<img src="https://www.prosport.ro//wp-content/uploads/2025/10/Aradul-il-plange-pe-Flavius-Domide-cel-care-s-a-duelat-cu-Bobby-Charlton-sau-Johan-Cruiff-dar-nu-a-plecat-niciodata-de-la-UTA-„Nu-imi-pare-rau.jpg"/><br/><p>Aradul fotbalistic își plânge „Copilul Teribil”, stins la vârsta de 79 de ani. Născut pe 7 mai 1946, Flavius „Gigi” Domide e simbol al echipei UTA, component al generației de aur roș-albe ce a adus ultimele două titluri de campioană în vitrina clubului de pe Mureș, în 1969 și 1970 și care realiza a 8-a Minune a Lumii.</p>
<h2><span>„Gigi Domide”, actor în „8-a Minune a Lumii”</span></h2>
<p>Olandezii de la Feyenoord erau „campionii lumii”, deținători ai Cupei Campionilor Europeni și ai Cupei Intercontinentale, dar și-au găsit „nașul” la Arad, în septembrie 1970. UTA lui Domide, Brosovszky sau Dembrovschi, antrenată de legendarul Coco Dumitrescu, impunea remiza (1-1) la Rotterdam, iar la returul de pe Mureș i-a suficientă remiza albă pentru a produce una dintre marile surprize din istoria fotbalului.</p>
<p>Ernst Happel, celebrul antrenor al batavilor, a devenit ţinta ironiilor arădenilor, strigându-se „Happel, Happel, ha, ha, ha”.</p>
<p>„De mult nu am mai văzut atâția oameni în tribune și mai ales în jurul terenului. Erau scaune de la cinematograful care era la UTA. Toate le-au scos de acolo, a mai crescut cu 1,500 de locuri. Toți am fost o echipă pentru același țel – să ne calificăm. Am jucat extraordinar. Am ținut rezultatul de 1-1, ne era favorabil pentru că am dat un gol în deplasare”, rememora Domide, în câteva cuvinte, meciul de pe 30 septembrie 1970, în cartea biografică „Flavius Domide – Copilul Teribil al fotbalului arădean”.</p>
<h2><span>„Roșcovanul” deține recordul de prezențe în tricoul „Bătrânei Doamne”</span></h2>
<p>Poreclit „Roșcovanul”, sau „Roșu”, Domide a îmbrăcat tricoul „roș-alb” al fostei campioane a Provinciei între 1966 și 1979. E recordmanul de prezențe în tricoul „Bătrânei Doamne” a fotbalului românesc. A adunat 342 de partide și a înscris 75 de goluri, fiind al patrulea cel mai bun marcator din istoria echipei înființate de baronul Francisc Neuman în aprilie 1945. Primul e regretatul  „Gioni” Brosovszky, cu faimoasa lui „sută”, îi urmează Ladislau Bonyhadi, cu 81, iar al treilea e Mihai Țîrlea I, preferatul lui Domide de altădată, cu 80 de goluri.</p>
<p>În cupele europene, „Roșcatul” evoluează de 16 ori și înscrie 5 goluri. A marcat în Cupa Campionilor Europeni în poarta Legiei, în 1-2 la Arad, iar în Cupa UEFA e cel mai bun marcator al arădenilor, cu cinci goluri în acel sezon superb când UTA a atins sferurile de finală. A eliminat-o atunci Tottenham Hotspur, pe care a impresionat-o și nu doar datorită golului pe care i l-a marcat pe „White Hart Lane”. Londonezii l-au dorit în tabăra lor, însă Domide a avut o singură mare iubire – UTA.</p>
<h2><span>„Tot pentru Arad aș juca în următorii 25 de ani!”</span></h2>
<p>Flavius Domide a fost iubit de arădeni și pentru atașamentul necondiționat față de UTA. Nu a trădat culorile „roș-albe”, desi a avut oferte importante pe masă.</p>
<p>„După duelul cu olandezii, am fost curtat  de multe echipe printre care Steaua, Dinamo, FC Argeș și Poli Timișoara. Nu am acceptat acele oferte deoarece nu am dorit să plec din Arad. Atunci când am avut posibilitatea de a rămâne în străinătate, nu m-am gândit la acest lucru. Eu am fost foarte atașat de Arad și nu aveam cum să-l părăsesc. Trebuie să-i mulțumesc foarte mult acestui oraș pentru că m-a crescut, m-a făcut fotbalist, dar un pic m-am și revanșat. Am reușit să duc numele Arad și UTA pe toate meridianele lumii. Am fost un patriot local și nu îmi pare rău…</p>
<p>Dacă ar trebui să o iau de la început, să știți că tot pentru Arad aș juca următorii 25 de ani”, a fost mărturisirea emoționantă a lui Flavius Domide cu ocazia primirii Distincției de Onoare a Județului Arad.</p>
<h2><span>A avut adversari grei în față, a făcut schimb de tricouri cu idolul Bobby Charlton</span></h2>
<p>Pentru evoluțiile sale bune, Flavius Domide este chemat la echipa națională unde joacă în 18 rânduri și înscrie 3 goluri. A jucat împotriva unor adversari de marcă printre care: Robert Charlton, Jack Charlton, Johan Neeskens, Rinus Israel, Wim van Hanegem, Johan Cruiff, Dino Zoff, Franco Causio, Mazzola, Fabio Capelo.</p>
<p>Pe Wembley (1-1) a încântant aproape o sută de mii de fani englezi și chiar și pe cei doi Bobby – Moore și Charlton.</p>
<p>„Am jucat în meciurile cu Anglia. La Londra a jucat la echipa gazdă Bobby Charlton, idolul meu din copilărie. Am făcut un rezultat extraordinar, 1-1. Am reușit să fac schimb de tricou chiar cu el”, rememora „Gigi Domide”.</p>
<h2><span>Meciul-monument „sub tricolor”, cu Elveția, din preliminariile Campionatului Mondial din Mexic</span></h2>
<p>Meciul de referință al „Copilului Teribil” al Aradului la echipa națională este cel cu Elveția, din preliminariile Campionatului Mondial din Mexic 1970. România a  câștigat cu 2-0, iar Domide a înscris un gol.</p>
<p>„Pentru mine rămâne un meci-monument. Dacă nu câștigam, nu ne calificam. Am dat și gol și am și jucat bine. Nu numai eu, ci toată echipa. Cu toții am contribuit la victoria echipei. Vai de mine, ce meci bun a fost!”, își amintește fostul mijlocaș, care are marele regret că nu a evoluat deloc la Mondialul din Mexic.</p>
<p>„Ne-am dus cu o lună înainte ca să ne acomodăm cu clima. Când am ajuns acolo am avut probleme. Eu, de exemplu, tot trăgeam aer și nu intra în mine. În fiecare zi am avut în joc de pregătire. Foarte greu ne am acomodat. Nu știu din ce cauză, probabil aerul rarefiat, foarte puțin oxigen.</p>
<p>Eu, care am pornit ca și titular, nu am putut să prind echipa pentru că nu m-am acomodat cu clima. Echipa și-a făcut pe deplin datoria. Din păcate, nu s-a calificat decât prima. Noi am fost în grupa de foc, cu Anglia, campioana mondială en-titre, ne-a învins 1-0, cu Cehoslovacia, campioană europeană peste șase ani, am bătut-o 2-1. Și am jucat onorabil și cu Brazilia, care a câștigat Cupa Mondială în 1970”, și-a mai amintit legenda arădenilor.</p>
<h2><span>A promovat cu UTA în Divizia A, dar a fost și președinte de club în vremuri grele</span></h2>
<p>Flavius Domide a fost și antrenor la UTA și chiar a obținut o performanță important în istoria clubului. În campionatul 1992-1993 a condus o frumoasă generație arădeană spre prima scenă. Timpuri tot mai agitate au făcut ca UTA să nu-i răspundă pe măsură. El i-a rămas fidel. Nu s-a putut bucura de acea promovare, dar mai târziu accepta să fie președinte când nimeni nu prea avea curajul. Era prin 1997 și postura presupunea găsirea unui om capabil de absolut orice pentru ca echipa să supraviețuiască. Și a făcut multe sacrificii pentru echipa fanion a Aradului, dând bani chiar din propriul buzunar.</p>
<p>Ulterior, clubul arădean nu i-a arătat întotdeauna recunoștința care o merita.</p>
<p>„Eu am UTA în suflet și au fost vremuri când eram în stare să comit o crimă pentru UTA. Dar clubul mi-a întors spatele de multe ori”, a fost concluzia amară a lui Flavius Domide.</p>
<h2><span>Mărturii despre Domide: „Dacă joci lângă el mănânci o pâine bună”</span></h2>
<p>Despre „Copilul Teribil” al Aradului au vorbit mai multe personalități ale fotbalului românesc în volumul „Flavius Domide – Copilul Teribil al fotbalului arădean”.</p>
<p>„A fost un jucător foarte bun, care a făcut performanță foarte bună. Eu am plecat devreme din Arad, dar l-am avut adversar când antrenam. A fost un jucător de echipă națională foarte bun, muncitor, cu o tehnicitate bună. A pus probleme de foarte multe ori echipei adverse. În fiecare perioadă sunt jucători de mare valoare, cinci-șase, iar la fiecare zece ani se spune de cel mai bun. Chiar pot să spun de Pele, Maradona, Cryuff, Beckenbauer. Fiecare pe postul lui a fost de o valoare foarte bună. Domide a fost și el, într-adevăr, de mare valoare”, a spus Emerich Jenei.</p>
<p>„Am fost prieten bun cu Bătrâna Doamnă. Noi, rapidiștii, tot timpul, ne-am înțeles bine cu arădenii, mai ales în perioada când am luat campionatul. Cu UTA m-am descurcat foarte frumos, așa e când te atașezi de cineva. Ne-am împrietenit, fiind la echipa națională. «Roșu» e născut pe 7 mai, eu sunt pe 10 mai, e mai mare cu trei zile decât mine!  Și îmi amintesc de multe prietenii frumoase cu utiștii, mă gândesc cu drag la Axente, Kukla, Brosovszky, Gornea.</p>
<p>Culmea, atunci și Rapid și UTA dădeau mulți jucători pentru naționale, amândouă eram printre candidatele la primele locuri. «Roșu» era cuminte, e ardelean liniștit, alt stil de om. Câteodată, nea Angelo Niculescu nu știa ce să ne facă unora să fim mai așezați, ne băga în cameră cu el – stai cu el că e mai liniștit. Era jucător bun, util, dădea bine cu capul, inteligent. Erau fotbaliști pe timpuri, toți eram la sport, nu doar la fotbal, se știa de România. Eram și uniți înainte, ne mai strângea și Lucescu”, a rememorat Rică Răducanu.</p>
<p>„Îmi amintesc că am citit după acel 1-1 atât de mult cântat de unii ziariști că Domide a fost aplaudat la scenă deschisă pentru execuțiile sale tehnice. Cred că englezii se pricep și ei puțin la fotbal. Domide este un jucător care știe să primească o pasă, știe, mai ales, ca puțini jucători la noi în țară, să-ți dea o pasă. Dacă joci lângă Domide mănânci o pâine bună” – sunt cuvintele lui Nicolae Dobrin din cartea scrisă de Petre Cristea, „Nu trageți în antrenor”.</p>
<p><em>Video: UTA</em></p>

]]></description>
    </item>
    <item>
      <title>Mesajul din 8 cuvinte pe care David Popovici l-a postat după întâlnirea cu Nadia Comăneci</title>
      <link>https://www.prosport.ro/diverse/mesajul-din-8-cuvinte-pe-care-david-popovici-l-a-postat-dupa-intalnirea-cu-nadia-comaneci-20296437</link>
      <description><![CDATA[<img src="https://www.prosport.ro//wp-content/uploads/2025/10/Mesajul-din-8-cuvinte-pe-care-David-Popovici-l-a-postat-dupa-intalnirea-cu-Nadia-Comaneci.jpg"/><br/><p>David Popovici a vizitat tinerii sportivi de la CS Dinamo acolo unde s-a întâlnit cu Nadia Comăneci.</p>
<p>În acest weeekend, CS Dinamo a lansat programul „Fii și tu un campion!”. La evenimentul dedicat tinerilor sportivi au luat parte Nadia Comăneci, <span>David Popovici</span> și Mihaela Cambei. Cel mai titrat înotător român a postat o imagine pe contul său de Instagram în care a atașat și un mesaj special, după întâlnirea cu Nadia Comăneci.</p>
<h2><span>Mesaj emoționant transmis de David Popovici: „Aceeași strălucire în privire”</span></h2>
<p>David Popovici nu a ratat ocazia să îi viziteze pe viitorii campioni ai României. Este cunoscut faptul că încurajează sportul și participă la evenimente de acest gen în care tinerii sunt încurajați să facă mișcare și performanță așa cum a reușit și el.</p>
<p>Alături de David Popovici, a fost Nadia Comăneci, „Zeița de la Montreal” și Mihaela Cambei, proaspăta campioană mondială la haltere.</p>
<p>La o zi după eveniment, David Popovici a postat o imagine din cadrul evenimentului alături de tinerii înotători, profesorii lor, Nadia Comăneci și Mihaela Cambei. A transmis și un mesaj motivațional din 8 cuvinte.</p>
<blockquote><p>„Campioni mici, campioni mari. Aceeași strălucire în priviri”, a scris David Popovici pe Instagram.</p></blockquote>
<p>La evenimentul organizat de CS Dinamo au mai fost prezenți Mihai Covaliu și Ionuț Lupescu.</p>
<h2><span>Schimb de laude între David Popovici și „Zeița de la Montreal”</span></h2>
<p><span>David Popovici a vorbit </span>la superlativ despre Nadia Comăneci, prima gimnastă din istorie care a obținut nota de 10.</p>
<blockquote><p>„E o inspirație pentru noi toți. Când a spus că prin sport îți creezi o identitate, m-am regăsit complet în mesajul acesta. Cred că mulți copii și oameni de toate vârstele se regăsesc”, a precizat Popovici, potrivit <span>as.ro</span>.</p></blockquote>
<p>La rândul său, Nadia Comăneci a vorbit despre exemplul pozitiv pe care îl oferă celebrul înotător tinerilor care vor să se apuce de sport. Ea a recunoscut că trăiește cu mari emoții la toate competițiile la care ia parte David Popovici.</p>
<blockquote><p>„E meritul lui, pentru că el a dus acești copii în bazin, așa cum a făcut și Simona cu tenisul, așa cum au făcut și gimnastele de după mine cu gimnastica. Mă bucur să văd că Dinamo are un complex cu așa multe posibilități de activități pentru copii. Avem un plan frumos până în 2028, să facem ceva mai bine decât este acum. Cursele lui le trăiesc cu emoție”, a declarat Nadia Comăneci, potrivit sursei enunțate mai sus.</p></blockquote>

]]></description>
    </item>
    <item>
      <title>Prietena Soranei Cîrstea, încă o lovitură după divorț! S-a ales praful şi de afacerea cu cosmetice: „Închidem!”</title>
      <link>https://www.prosport.ro/diverse/prietena-soranei-cirstea-inca-o-lovitura-dupa-divort-s-a-ales-praful-si-de-afacerea-cu-cosmetice-inchidem-20296349</link>
      <description><![CDATA[<img src="https://www.prosport.ro//wp-content/uploads/2025/10/Prietena-Soranei-Cirstea-inca-o-lovitura-dupa-divort-S-a-ales-praful-si-de-afacerea-cu-cosmetice-„Inchidem.jpg"/><br/><p>Prietena din tenis a Soranei Cîrstea nu are noroc nici în afaceri după ce s-a despărțit de un fost fotbalist german.</p>
<p>Fosta jucătoare de tenis, Ana Ivanovic, a trecut printr-un divorț de Bastian Schweinsteiger, iar acum a pus capăt și afacerii sale cu cosmetice, fondată în 2022.</p>
<h2><span>Ana Ivanovic, lovită de ghinion pe toate planurile</span></h2>
<p>Fostul lider mondial WTA are parte de un an de coșmar. După ce <span>s-a despărțit oficial de fostul internațional german</span>, Ivanovic a fost nevoită să pună capăt brandului de cosmetice „Natural Performance”. A fost proiectul său de suflet, fondat în 2022. Ea a transmis pe rețelele de socializare un mesaj prin care și-a informat fanele că această călătorie a ajuns la final. Magazinul online va fi închis începând de luna viitoare.</p>
<blockquote><p>„A venit timpul să ne luăm rămas-bun! Uneori, ‘la revedere’ înseamnă să faci loc pentru ceva nou. Călătoria noastră comună cu Ana Ivanović ‘Natural Performance’ ajunge la final. Vom închide magazinul nostru online în luna noiembrie. Vă mulțumim din inimă pentru loialitate și pentru pasiunea voastră pentru o cosmetică simplă, dar de înaltă performanță.”, a scris Ana Ivanovic pe rețelele sociale.</p></blockquote>
<h2><span>Divorț fără scântei după 9 ani de zile</span></h2>
<p>Ana Ivanovic și Bastian Schweinsteiger au decis să divorțeze, iar vestea i-a șocat pe fanii celor doi foști sportivi. Motivul invocat de presa internațională ar fi fost o altă femeie care ar fi apărut în viața germanului: Esther Sedlaczek. Ea este prezentatoarea care a apărut de multe ori alături de Bastian în emisiunile dedicate campionatului german sau Ligii Campionilor.</p>
<p>Ana Ivanovic a decis să revină la Belgrad alături de cei trei copii pe care îi are alături de fostul căpitan al lui Bayern Muncnhen. Bastian Schweinsteiger a rămas în Germania, fiind implicat în diverse proiecte de televiziune după retragerea din fotbal.</p>
<p>La scurt timp de la despărțirea oficială, <span>Bastian a fost surprins </span>în compania unei alte femei măritate. A fost protagonistul unei escapade pe o plajă din Mallorca. Presa germană a dezvăluit că Silvia, cea în compania căreia a petrecut timp fostul fotbalist s-ar cunoaște cu el de mai multă vreme. Copiii celor doi urmează aceeași școală. La fel ca Bastian, Silvia nu mai locuiește alături de soțul său de ceva vreme.</p>
<p>Ana Ivanovic s-a căsătorit cu fostul star german în 2016. Răcirea relației dintre ei s-ar fi produs din cauza distanței mult prea mari. Sportiva era angrenată în competițiile din tenis și era plecată mai tot timpul în toată lumea, în timp ce Bastian era nevoit să petreacă mult timp în cantonamentul echipei.</p>

]]></description>
    </item>
    <item>
      <title>Diana Şucu, mesaj pentru Dan Şucu: „Sună demodat. Pentru mine e un miracol”</title>
      <link>https://www.prosport.ro/diverse/diana-sucu-mesaj-pentru-dan-sucu-suna-demodat-pentru-mine-e-un-miracol-20296333</link>
      <description><![CDATA[<img src="https://www.prosport.ro//wp-content/uploads/2025/10/Diana-Sucu-mesaj-pentru-Dan-Sucu.-„Suna-demodat.-Pentru-mine-e-un-miracol.jpg"/><br/><p><!--StartFragment --></p>
<p class="pf0"><span class="cf0">Diana Șucu a postat pe rețelele sociale un mesaj special la 20 de ani de c</span><span class="cf1">â</span><span class="cf0">nd </span><span class="cf2">„</span><span class="cf0">merge </span><span class="cf1">î</span><span class="cf0">mpreun</span><span class="cf0">ă pe același drum” alături de soțul său Dan Șucu.</span></p>
<p class="pf0"><span class="cf0">Soția patronului de la Rapid spune că trăiește un </span><span class="cf2">„</span><span class="cf0">miracol” alături de partenerul său de viață și adaugă că, deși sună demodat, să iubești același om o viață </span><span class="cf1">î</span><span class="cf0">ntreag</span><span class="cf0">ă, vrea să trăiască această poveste cel puțin </span><span class="cf1">î</span><span class="cf0">nc</span><span class="cf0">ă trei decenii de acum </span><span class="cf1">î</span><span class="cf0">ncolo.</span></p>
<h2 class="pf0"><span><span class="cf3">Diana </span><span class="cf3">Şucu</span><span class="cf3">, mesaj special pentru soțul său</span><span class="cf3">: „Î<span class="cf4">mi doresc ca minunea asta să nu se sf</span><span class="cf1">âr</span><span class="cf4">șească</span>”</span></span></h2>
<p class="pf0"><span class="cf3">Diana Șucu a </span><span class="cf0">ținut să transmită un </span><span class="cf0">mesaj de-a dreptul emo</span><span class="cf0">ționant </span><span class="cf3">pe rețelele sociale</span><span class="cf0">, la </span><span class="cf3">20 de ani de când </span><span class="cf1">î</span><span class="cf0">l are </span><span class="cf3">alături de soțul său Dan Șucu.</span></p>
<p class="pf0"><span class="cf3">Soția patronului </span><span class="cf0">de la Genoa dezv</span><span class="cf0">ăluie </span><span class="cf0">c</span><span class="cf0">ă <span>trăiește un adevărat </span></span><span class="cf3"><span>„miracol” alături de partenerul său</span> de viață și adaugă că, deși sună demodat</span> <span class="cf1">î</span><span class="cf0">n ziua de azi</span><span class="cf3">, să iubești același om </span><span class="cf0">toat</span><span class="cf0">ă viața</span><span class="cf3">, vrea </span><span class="cf0">ca aceast</span><span class="cf0">ă poveste </span><span class="cf0">s</span><span class="cf0">ă nu se termine nici peste 30 de ani. </span></p>
<p class="pf0"><span class="cf2">„</span><span class="cf0">Anul acesta s-au </span><span class="cf1">împlinit 20 de ani de când mergem împreun</span><span class="cf4">ă pe același drum. Pentru unii, poate doar o cifră. Pentru mine… un miracol.</span></p>
<p class="pf0"><span class="cf4">Două decenii de iubire curată, de răbdare, de credință. Și-mi doresc ca minunea asta să nu se sf</span><span class="cf1">âr</span><span class="cf4">șească nici peste 30 de ani…Pentru că da, poate sună demodat să iubești același om o viață </span><span class="cf1">întreag</span><span class="cf4">ă.</span></p>
<p class="pf0"><span class="cf4">Dar pentru noi… e cel mai frumos lucru care există #dianasucu #bucurie #famile #dragoste #respect #frumusete#dansucu #andreisucu #dansucu”, a scris Diana Șucu pe Instagram.</span></p>
<div class="wp-caption aligncenter" id="attachment_20159641" style="width: 927px"><img alt="Sursa foto: Instagram" aria-describedby="caption-attachment-20159641" class="size-large wp-image-20159641" decoding="async" fetchpriority="high" height="1400" sizes="(max-width: 917px) 100vw, 917px" src="https://www.prosport.ro//wp-content/uploads/2025/05/Diana-Sucu-gest-pentru-Dan-Sucu.-Ce-a-postat-sotia-patronului-de-la-Rapid-intr-o-perioada-tensionata-pentru-afacerist-3-917x1400.jpg" srcset="https://www.prosport.ro/wp-content/uploads/2025/05/Diana-Sucu-gest-pentru-Dan-Sucu.-Ce-a-postat-sotia-patronului-de-la-Rapid-intr-o-perioada-tensionata-pentru-afacerist-3-917x1400.jpg 917w, https://www.prosport.ro/wp-content/uploads/2025/05/Diana-Sucu-gest-pentru-Dan-Sucu.-Ce-a-postat-sotia-patronului-de-la-Rapid-intr-o-perioada-tensionata-pentru-afacerist-3-768x1173.jpg 768w, https://www.prosport.ro/wp-content/uploads/2025/05/Diana-Sucu-gest-pentru-Dan-Sucu.-Ce-a-postat-sotia-patronului-de-la-Rapid-intr-o-perioada-tensionata-pentru-afacerist-3-1006x1536.jpg 1006w, https://www.prosport.ro/wp-content/uploads/2025/05/Diana-Sucu-gest-pentru-Dan-Sucu.-Ce-a-postat-sotia-patronului-de-la-Rapid-intr-o-perioada-tensionata-pentru-afacerist-3.jpg 1080w" width="917"/><p class="wp-caption-text" id="caption-attachment-20159641">Sursa foto: Instagram</p></div>
<p><!--StartFragment --></p>
<h2 class="pf0"><span class="cf0"><span>Nu sunt la primul mariaj</span> </span></h2>
<p class="pf0"><span class="cf0">Diana și Dan Șucu </span><span class="cf1">au ajuns deja la o </span><span class="cf2">„</span><span class="cf1">vechime</span><span class="cf0">” </span><span class="cf1">de 20 de ani </span><span class="cf3">și <span>formează unul dintre cele mai longevive, frumoase și invidiate cupluri</span> din showbiz-</span><span class="cf3">ul</span><span class="cf3"> rom</span><span class="cf4">â</span><span class="cf3">nesc</span><span class="cf4">. </span><span class="cf3">Cei doi sunt la a doua căsătorie. Diana s-a căsătorit pentru prima oară pe c</span><span class="cf4">ând avea </span><span class="cf0">doar </span><span class="cf4">19 ani</span><span class="cf0"> cu </span><span class="cf3">Cezar Lăzărescu, un afacerist de top, </span><span class="cf4">î</span><span class="cf3">ns</span><span class="cf3">ă după opt ani </span><span class="cf0">și-au spus adio.</span></p>
<p class="pf0"><span class="cf1">La rândul s</span><span class="cf5">ău, Dan Șucu a fost căsătorit cu Camelia Șucu, de care ulterior a divorțat. Diana și Dan Șucu au </span><span class="cf1">împreun</span><span class="cf5">ă doi copii</span><span class="cf1">, Dan Matei </span><span class="cf5">și Petru Andrei Cristian</span><span class="cf1">. </span></p>
<p><!--StartFragment --></p>
<p class="pf0"><span class="cf0">„La mul</span><span class="cf1">ți ani, iubitul meu! La mulți ani și nouă! Pe 25 aprilie 2007 ne-am unit destinele și de atunci port cu drag numele tău – Șucu. </span><span class="cf2">Î</span><span class="cf3">ți mulțumesc pentru iubire, răbdare și tot ce ești pentru mine. Te iubesc infinit!”, a scris Diana Șucu, pe Instagram, </span><span class="cf2">î</span><span class="cf3">n data de 25 aprilie, cu ocazia zilei de na</span><span class="cf3">ștere a soțului său. </span></p>
<p><!--EndFragment --></p>
]]></description>
    </item>
  </channel>
</rss>
