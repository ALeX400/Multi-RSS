<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Şi-a scos conacul la vânzare cu 16,5 milioane de dolari. Are 6 dormitoare, 5 băi şi 8 piscine</title>
      <link>https://www.prosport.ro/sport-life/si-a-scos-conacul-la-vanzare-cu-165-milioane-de-dolari-are-6-dormitoare-5-bai-si-8-piscine-20223058</link>
      <description><![CDATA[<img src="https://www.prosport.ro/wp-content/uploads/2025/07/Si-a-scos-conacul-la-vanzare-cu-165-milioane-de-dolari.-Are-6-dormitoare-5-bai-si-8-piscine.png"/><br/><p>Un fost star din NBA și-a scos la vânzare conacul uriaș de 16,5 milioane de dolari. Impunătoarea vilă are 6 dormitoare, 5 băi și 8 piscine. Tony Parker deține un teren de 21 de hectare într-un cartier periferic al orașului San Antonio, din Texas.</p>
<p>Tony Parker, <span>fostul soț al Evei Longoria</span>, este unul dintre foștii jucători din NBA care au reușit să strângă o avere din baschet. Fostul sportiv a jucat pentru echipe precum Paris Basket Racing, San Antonio Spurs, LDLC ASVEL și Charlotte Hornets. El s-a retras în anul 2019, după o carieră de 20 de ani.</p>
<h2><span>Tony Parker, fostul star din NBA, își vinde conacul de 16,5 milioane de dolari</span></h2>
<p>Fostul jucător de baschet american și-a scos la vânzare locuința pentru prima dată în anul 2021, pe uriașa sumă de 19,5 milioane de dolari. De atunci, niciun cumpărător nu i-a putut atinge pretențiile financiare lui Parker.</p>
<p>Acum, la patru ani distanță, Tony Parker este hotărât să scadă drastic din preț, până la 16,5 milioane de dolari, pentru a putea vinde proprietatea. Totodată, americanul a ales să schimbe și agentul imobiliar cu care lucra, sperând că va avea mai mult noroc.</p>
<p>Locuința impunătoare se află la periferia orașului San Antonio, în cartierul Boerne, la 25 de mile distanță de centru. Întregul teren pe care se află casa lui Parker are 21 de hectare. Tony Parker a gândit locuința ca pe un adevărat conac imperial.</p>
<p>Americanul a dorit să construiască o sală de fitness de 557 de metri pătrați, un teren de baschet complet echipat, o sală de jocuri arcade, un bar și o sală de cinema private, o frizerie, mai multe camere destinate birourilor, o cramă cu 1.500 de sticle de vin, o cameră de trofee cu acces pe bază de amprentă și un waterpark.</p>
<p>„Asta nu e doar o locuință, e o moștenire. Casa lui Tony Parker îmbină eleganța world-class cu detalii pe care nu le au alte proprietăți din Texas. De la cel mai înalt tobogan privat cu apă, până la cel mai mare waterpark rezidențial din stat, am reușit să creăm ceva care combină luxul cu o poveste generațională”, a spus Erwin Nicholas II, agentul care se ocupă de vânzarea locuinței, conform <span>Robbreport</span>.</p>
<h2><span>Tony Parker a făcut o avere din NBA</span></h2>
<p>Tony Parker este unul dintre <span>cei mai iubiți foști jucători ai celor de la San Antonio Spurs</span>. Americanul a evoluat pentru trupa din NBA pentru 17 ani. „Texanii” l-au ales în draftul NBA din anul 2001 pe poziția 28, în prima rundă.</p>
<p>Conform sursei de mai sus, Parker a strâns o avere uriașă din NBA, de peste 170 de milioane de dolari. Pe lângă conacul uriaș din Texas, fostul sportiv mai deține și un castel istoric în sudul Franței, în valea Ronului.</p>

]]></description>
    </item>
    <item>
      <title>Mesajul fostei iubite pentru Felix Baumgartner, după ce a aflat de tragedie: „Acum, sigur zbori într-o cursă cu îngerii”</title>
      <link>https://www.prosport.ro/sport-life/mesajul-fostei-iubite-pentru-felix-baumgartner-dupa-ce-a-aflat-de-tragedie-acum-sigur-zbori-intr-o-cursa-cu-ingerii-20223419</link>
      <description><![CDATA[<img src="https://www.prosport.ro/wp-content/uploads/2025/07/Mesajul-fostei-iubite-pentru-Felix-Baumgartner-dupa-ce-a-aflat-de-tragedie-„Acum-sigur-zbori-intr-o-cursa-cu-ingerii-e1752859209698.jpg"/><br/><p>Gitta Saxx, fosta iubită a lui Felix Baumgartner, a reacționat imediat după moartea fostului mare parașutist austriac.</p>
<p>Felix Baumgartner s-a stins din viață pe 17 iulie, la doar 56 de ani, în urma unui accident cu parapanta. Cauza exactă a morții rămâne în continuare un mister.</p>
<h2><span>Ce a postat fosta iubită a lui Felix Baumgartner, după ce a aflat de tragedie: „Acum, sigur zbori într-o cursă cu îngerii”</span></h2>
<p>Aflat în vacanță alături de cei dragi în Italia, Felix Baumgartner a decis să sară cu parapanta, aceasta fiind una dintre marile sale pasiuni. Pierzând controlul aparatului de zbor, austriacul a căzut într-o piscină dintr-un complex aflat în regiunea Marche, din centrul Italiei.</p>
<p><span>În continuare nu se știe exact</span> dacă a fost o problemă mecanică cu parapanta. Primul scenariu luat în calcul de anchetatori este acela conform căruia lui Felix i s-ar fi făcut rău chiar în timpul zborului.</p>
<p>Gitta Saxx, fosta sa iubită, nu a fost nepăsătoare la <span>aflarea acestei vești</span> și a postat imediat un mesaj emoționant despre fostul partener. Cei doi au format o relație spre sfârșitul anilor 2000.</p>
<p>„Oh, dragă, Felix! Acum, sigur zbori într-o cursă cu îngeri! Pentru mine mereu ai fost un erou. Întotdeauna ți-ai dorit să zbori, să fii liber, să trăiești fără limite! Să simți riscul, să celebrezi viața.</p>
<p>Erai un rebel, dar, pe de altă parte, erai limpede precum cristalul. Erai mereu alert, erai deștept și erai mai curajos decât toți ceilalți.</p>
<p>Umorul tău mereu m-a fascinat, chiar am râs mult împreună”, a fost mesajul postat de Gitta Saxx pe conturile ei de socializare, imediat după ce a aflat de moartea lui Felix Baumgartner.</p>
<h2><span>Gest impresionant făcut de Gitta Saxx, fosta iubită a lui Felix Baumgartner, în momentul saltului din stratosferă: „Am aprins o candelă și m-am rugat pentru el!”</span></h2>
<p>Felix Baumgartner a devenit celebru pe plan mondial în anul 2012, atunci când a sărit din stratosferă, de la peste 39.000 de metri! Căderea liberă a durat puțin peste 4 minute și a fost transmisă live pe tot globul.</p>
<p>În acea cădere liberă, austriacul a depășit viteza sunetului și a impresionat o planetă întreagă prin curajul și profesionalismul său. Întrebată despre acel moment, Gitta Saxx povestea pentru presa din Germania că a aprins o candelă și s-a rugat pentru Felix, deși cei doi nu mai formau un cuplu la acea vreme.</p>
<p>„Chiar dacă nu mai eram împreună, am aprins o candelă pentru el și m-am rugat!”, a spus Gitta Saxx după saltul senzațional reușit de Felix Baumgartner în 2012.</p>
<p> </p>

]]></description>
    </item>
    <item>
      <title>Moartea lui Felix Baumgartner, învăluită încă în mister pentru polițiștii italieni: „Anchetatorii nu exclud nicio variantă”</title>
      <link>https://www.prosport.ro/sport-life/moartea-lui-felix-baumgartner-invaluita-inca-in-mister-pentru-politistii-italieni-anchetatorii-nu-exclud-nicio-varianta-20223157</link>
      <description><![CDATA[<img src="https://www.prosport.ro/wp-content/uploads/2025/07/Moartea-lui-Felix-Baumgartner-invaluita-inca-in-mister-pentru-politistii-italieni-„Anchetatorii-nu-exclud-nicio-varianta-e1752844971547.jpg"/><br/><p>Moartea lui Felix Baumgartner rămâne în continuare un mare mister pentru polițiștii italieni, care n-au găsit încă un răspuns clar la ceea ce s-a întâmplat ieri.</p>
<p>Celebrul parașutist austriac s-a stins din viață la doar 56 de ani, în urma unui accident cu parapanta petrecut pe 17 iulie.</p>
<h2><span>Anchetatorii nu pot explica ce s-a întâmplat cu Felix Baumgartner! Moartea sa este învăluită încă în mister</span></h2>
<p><span>Vestea morții lui Felix Baumgartner</span> i-a șocat pe italieni, care nici acum nu-și explică ceea ce s-a întâmplat cu adevărat în cazul marelui parașutist.</p>
<p>Iubitul Mihaelei Rădulescu se afla în vacanță și nimic n-ar fi dat de înțeles că va avea loc o tragedie. Felix Baumgartner se bucura de momente de relaxare în regiunea Marche, din centrul Italiei, atunci când a dorit să sară cu parapanta, marea sa pasiune.</p>
<p>„Eram aici pe plajă și am văzut acea parapantă cum a căzut brusc. Am crezut că aterizează, dar l-am văzut deodată prăbușindu-se”, povestește un martor ocular.</p>
<p>Imediat după accident, Agenția pentru Siguranța Zborului a ridicat parapanta cu care s-a prăbușit austracul și încearcă să înțeleagă dacă au existat probleme de fiabilitate la aparatul de zbor.</p>
<p>Totuși, excluzând problemele mecanice ale parapantei, cea mai posibilă cauză rămâne în continuare aceea că lui Felix Baumgartner i s-a făcut deodată rău, chiar atunci când se afla în aer.</p>
<p>„Anchetatorii nu exclud absolut nicio ipoteză. Ei vor să vadă dacă nu cumva a fost vorba și de o problemă tehnică, o problemă care să îl fi făcut pe sportiv să piardă controlul aparatului de zbor. Acest aparat cu care a făcut ultimul survol a fost ridicat de autoritatea italiană pentru siguranța zborului. Va fi cercetat îndeaproape în așa fel încât să descopere eventuale nereguli”, precizează <span>digi24.ro</span>.</p>
<h2><span>Felix Baumgartner s-a stins din viață la numai 56 de ani. A devenit celebru în toată lumea după saltul istoric din stratosferă, în 2012</span></h2>
<p>Felix Baumgartner a realizat numeroase performanțe de-a lungul carierei sale, performanțe care au intrat direct în istorie. Cu o dorință arzătoare de a zbura, austriacul a reușit misiuni cu adevărat imposibile la prima vedere: de la cădere liberă peste Canalul Mânecii, până la cădere liberă din stratoseră, de la peste 39.000 de metri.</p>
<p>Saltul din spațiu, realizat în 2012, reprezintă cu siguranță <span>cea mai spectaculoasă provocare îndeplinită</span> cu succes de Felix Baumgartner. La acel moment, austriacul a atins o viteză estimată de peste 1300 de kilometri pe oră, iar întreaga cădere, care a fost transmită live pe tot globul, a durat 4 minute și 22 de secunde.</p>
<p>Astfel, a devenit prima persoană care a depășit viteza sunetului (1.110 km/h) în afara unui vehicul. În ultima săptămână, a fost în vacanță în regiunea Marche, din centrul Italiei, acolo unde petrecea clipe de relaxare alături de familia sa.</p>
<p>În ultimele ore dinaintea accidentului, a postat mai multe story-uri pe Instagram în care le-a arătat celor aproape 200.000 de urmăritori ai săi ultimele sale zboruri cu parapanta, marea sa pasiune. Pasionat de zbor și de adrenalină, Baumgartner și-a tatuat pe antebraj expresia „Born to fly” – „Născut să zbor”.</p>

]]></description>
    </item>
    <item>
      <title>Povestea unei familii celebre din fotbal care activează azi în trei țări diferite de pe Glob! „Va fi interesant și pentru soție, că va face niște drumuri”. EXCLUSIV</title>
      <link>https://www.prosport.ro/sport-life/povestea-unei-familii-celebre-din-fotbal-care-activeaza-azi-in-trei-tari-diferite-de-pe-glob-va-fi-interesant-si-pentru-sotie-ca-va-face-niste-drumuri-exclusiv-20222956</link>
      <description><![CDATA[<img src="https://www.prosport.ro/wp-content/uploads/2025/07/Povestea-unei-familii-celebre-din-fotbal-care-activeaza-azi-in-trei-tari-diferite-de-pe-Glob.jpg"/><br/><p>Familia Motroc nu mai are nevoie de nicio prezentare. Bunicul Ion Motroc este o legendă pentru fanii din Giulești.</p>
<p>Peste 250 de meciuri și 9 sezoane la Rapid. A participat din plin la acea ediție din 1967 în care titlul a poposit la Rapid, iar în 1975, în calitate de principal, a adus Cupa României.</p>
<h2><span>Calvarul soției lui Florin Motroc: vă călători în trei țări diferite pentru a-și vedea familia</span></h2>
<p>Fiul, Florin, fost jucător de primă divizie, este acum antrenor în Bahrain, la East Riffa. Băiatul, Vlad, activează în Kuwait, iar fata, Sânziana, joacă volei pentru formația italiană Vicenza.</p>
<p>Cel mai greu e pentru soția lui Florin Motroc, mama celor doi copii, care acum trebuie să se împartă între toți cei trei care au legătură cu lumea sportului.</p>
<p>„Fata joacă volei în Italia, băiatul joacă fotbal în Kuwait iar eu sunt în Bahrain, soția la București.</p>
<p>Anul trecut, fiindcă fata mea a fost în Cipru și Vlad a avut șansa să semneze în Kuwait, am stat chiar împreună până în februarie, ulterior el a rămas în apartamentul unde am stat eu. Soția mea era deja acolo la noi și a stat cu Vlad până aproape să vină acasă. E drăguț acum cu acestei noi mutări, îți dai seama. Va fi interesant și pentru soție, că va face niște drumuri în trei direcții.</p>
<p>Acum nu mai e Cipru, se duce către Italia. Și e frumos. La Vicenza, unde mi-a semnat fata, fiind aproape de Veneția, va fi frumos să stea împreună. E liga a doua.</p>
<blockquote><p>M-am bucurat fantastic pentru că e un campionat puternic. Italia, în special, este o țară în care voleiul are o importanță. E tratat mult mai serios ca în alte țări. Din punctul meu de vedere am fost foarte bucuros</p></blockquote>
<p><img alt="" class="aligncenter size-large wp-image-20222965" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/familia-motroc2-1400x788.jpg" srcset="https://www.prosport.ro/wp-content/uploads/2025/07/familia-motroc2-1400x788.jpg 1400w, https://www.prosport.ro/wp-content/uploads/2025/07/familia-motroc2-768x432.jpg 768w, https://www.prosport.ro/wp-content/uploads/2025/07/familia-motroc2-1536x864.jpg 1536w, https://www.prosport.ro/wp-content/uploads/2025/07/familia-motroc2.jpg 2048w" width="1400"/></p>
<h2><span>„Dumnezeu ne-a ajutat-o și a sărit la un alt nivel”</span></h2>
<p>Ea a jucat foarte bine în Ciprul anul trecut. În ciuda faptului că echipa unde a fost ea nu avea o presiune a unor rezultate. Era o echipă boemă, cu o atmosferă foarte liniștită. Însă Sânziana, lucrând cu o grămadă de antrenori sârbi care puneau foarte mare presiune pe procesul de pregătire și pe tot ceea ce înseamnă performanță, acolo nu ai avut niciun obiectiv decât să scape de retrogradare.</p>
<p>Cam ăsta era obiectivul. Au avut o viață foarte frumoasă. Și ea îmi spunea că sunt șocată față de cum am lucrat și cum e viața aici.</p>
<p>În fine, cert este că ea ar fi vrut o altă provocare, cu toate că avea ofertă să rămână în Cipru. Și uite că Dumnezeu ne-a ajutat-o și a sărit la un alt nivel. Deja acum ea a intrat așa într-o fibrilație și într-o agitație, pentru că într-adevăr va fi altceva.</p>
<ul>
<li>Un nume mare din istoria Rapidului cere răbdare fanilor și acordă credit lui Dan Șucu: „Nu sunt un fan FCSB, dar și acolo a fost nevoie de timp”. EXCLUSIV</li>
</ul>
<h2><span>„Nu-mi vine să cred că a ajuns să-mi facă 29 de ani”</span></h2>
<p>Deja au luat contact cu ea imediat după ce au semnat contractul. Antrenoarea a contactat-o prima. I-a trimis un program preparatorul fizic.</p>
<p>Nu e nici bătrână, nu e nici tânără. Deja e o jucătoare matură la 29 de ani. Nu-mi vine să cred că a ajuns să-mi facă 29 de ani. Am sărbătorit-o acum câteva zile. În fine, trec anii incredibili.</p>
<p>Și ea acum are o șansă, într-adevăr, să arate că a ajuns la un nivel de maturitate care să îi dea, eu știu, posibilitatea, prin evoluția ei pe care o va avea aici, în Italia, să sară, poate, la un alt nivel”, susține Florin Motroc.</p>
<p><img alt="" class="aligncenter size-large wp-image-20222967" decoding="async" height="856" sizes="(max-width: 1383px) 100vw, 1383px" src="https://www.prosport.ro/wp-content/uploads/2025/07/sanziana-motroc-la-vicenza.jpg" srcset="https://www.prosport.ro/wp-content/uploads/2025/07/sanziana-motroc-la-vicenza.jpg 1383w, https://www.prosport.ro/wp-content/uploads/2025/07/sanziana-motroc-la-vicenza-768x475.jpg 768w" width="1383"/></p>
<ul>
<li>ÎNTREG INTERVIUL CU FLORIN MOTROC ÎL PUTEȚI VIZIONA MAI JOS</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/9m-YIs_Y4hs?start=2&amp;feature=oembed" title="Florin Motroc: “Din cauza numelui Motroc am plâns de multe ori”. Care a fost regretul vieții sale" width="500"></iframe></div>

]]></description>
    </item>
    <item>
      <title>Tesla e gata să dea marea lovitură. Ce va lansa Elon Musk</title>
      <link>https://www.prosport.ro/alte-sporturi/auto-moto/tesla-e-gata-sa-dea-marea-lovitura-ce-va-lansa-elon-musk-20223076</link>
      <description><![CDATA[<img src="https://www.prosport.ro/wp-content/uploads/2025/07/Tesla-e-gata-sa-dea-marea-lovitura.-Ce-va-lansa-Elon-Musk-1400x933.jpg"/><br/><p>Presa internațională a aflat că Tesla, compania americană fondată de multimiliardarul Elon Musk (54 de ani), pregătește o nouă lovitură pe piața autoturismelor electrice.</p>
<p>După ce în ultima perioadă s-a vehiculat că Tesla a avut dificultăți în materie de vânzări, Musk e gata să lanseze un autoturism care va schimba totul.</p>
<h2><span>Elon Musk e gata să lanseze o nouă mașină Tesla care va închide definitiv subiectul autonomiei</span></h2>
<p>Proiectul Tesla a luat viață în 2008, odată cu lansarea modelului Roadster, o mașină 100% electrică exclusivistă destinată mai degrabă celor foarte potenți financiar decât publicului de masă.</p>
<p>Însă, în 2012, Elons Musk a scos pe piață Tesla Model S și lucrurile au început să meargă într-o cu totul altă direcție. Mașinile electrice produse de compania americană au început să devină tot mai accesibile, însă cu toate acestea, două probleme au continuat să supere: prețul, care a rămas destul de piperat, chiar dacă a scăzut bine sub 100.000 de euro, și autonomia.</p>
<p>Spre exemplu, Tesla Roadster a avut o autonomie declarată de sub 400 de kilometri cu bateriile pline, în timp ce Tesla Model S a depășit sensibil borna menționată.</p>
<p>Ulterior, avansurile tehnologice au permis societății Tesla să ofere autonomii mai bune pe Model 3, Model X, Model Y sau chiar Cybertruck, însă pentru cei mai mulți dintre interesați, subiectul a rămas unul sensibil.</p>
<p>Și cum în ultimul timp <span>Tesla a înregistrat o scădere a vânzărilor</span>, mai ales pe piața electricelor din Europa, Elon Musk s-a gândit să vină cu o nouă revoluție.</p>
<p>Aparent, miliardarul <span>Musk a lăsat în urmă controversele iscate de Cybertruck</span> și se pregătește să lanseze un nou Model 3, exemplar care este destinat în principal maselor.</p>
<p>Potrivit publicației de specialitate <span>Electrek.co</span>, e vorba despre un Model 3+, care va închide definitiv subiectul autonomiei, deoarece va asigura o rulare, cu o singură încărcare, de până la 800 de kilometri.</p>
<p>Practic, din acest punct aproape că nu vor mai exista diferențe între mașinile pe combustie și cele electrice atunci când vine vorba despre autonomie, detaliu care i-a deranjat pe atât de mulți pasionați.</p>
<h2><span>Baterii mai eficiente</span></h2>
<p>Sursa citată mai sus susține că dimensiunile Tesla Model 3+ vor rămâne similare precedentului Model 3, deoarece s-a umblat doar la capitolul baterii.</p>
<blockquote><p>Dimensiunile și greutatea sunt aceleași, datorită bateriilor cu densitate energetică mai mare. Noul Model 3+ va avea o autonomie de peste 800 kilometri. Era o actualizare extrem de necesară, deoarece mulți dintre cumpărători s-au orientat către variante din China, cum ar fi Xiaomi SU7, care oferă o autonomie de până la 830 de kilometri”, se mai arată pe Electrek.co.</p></blockquote>
<p>Avantajele unui astfel de salt sunt multiple, adaugă specialiștii de la sursa citată. Așa cum am precizat deja, niciun potențial cumpărător nu va mai fi influențat de detaliul autonomiei atunci când va dori să cumpere o Tesla, deoarece aproape nimeni nu conduce 800 de kilometri fără pauză. Totodată, autonomia mărită va scădea timpul de încărcare, astfel că umplerea bateriilor cu 30% din capacitatea totală s-ar putea realiza în aproximativ 4 minute. Rezultatul? O capacitate de 30% în cazul de față s-ar traduce în peste 200 de kilometri parcurși. În plus, este cunoscut faptul că bateriile se degradează în timp. Însă chiar și peste mulți ani, când capacitatea bateriilor va scădea la 50%, mașina tot va avea o autonomie de aproximativ 400 de kilometri, informează sursa citată.</p>

]]></description>
    </item>
  </channel>
</rss>
