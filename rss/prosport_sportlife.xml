<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA 41.500.000 de euro pentru Mihai Rotaru. Profitul este uriaș pentru România</title>
      <link>https://www.prosport.ro/diverse/41-500-000-de-euro-pentru-mihai-rotaru-profitul-este-urias-pentru-romania-20359817</link>
      <description><![CDATA[<img src="https://www.prosport.ro//wp-content/uploads/2025/11/Mihai-Rotaru-decizia-momentului.-Favoritul-la-postul-de-antrenor-al-Universitatii-Craiova-a-fost-la-Chelsea-si-la-Tottenham-1400x841.jpg"/><br/><p>Mihai Rotaru, patronul celor de la Universitatea Craiova, are un succes uriaș în lumea afacerilor.</p>
<p>Omul de afaceri a preluat clubul în 2013, iar de atunci a învestit enorm în formația din Bănie, având și multe momente de satisfacție.</p>
<h2><span>41.500.000 de euro pentru Mihai Rotaru. Profitul este uriaș pentru România</span></h2>
<p>De altfel, în actualul sezon al Superligii României, <span>Universitatea Craiova ocupă locul 1 în clasament</span>, cu 40 de puncte adunate în 21 de etape. Ba mai mult, formația sa a fost foarte aproape să treacă de grupa principală din UEFA Conference League, fiind eliminată dramatic de AEK Atena.</p>
<p>Totuși, Mihai Rotaru are motive de bucurie și în afara fotbalului, fiind un om de succes în lumea afacerilor. Concret, potrivit informațiilor oferite de portalul termene.ro, Mihai Rotaru are un profit de 16,5 milioane de euro în ultimii cinci ani, iar cifra de afaceri atinge suma de 41,5 milioane de euro.</p>
<p>Omul de afaceri din Bănie a precizat în numeroase rânduri că are mai multe investiții și afaceri în diverse domenii, reușind să fie profitabil pe mai multe planuri.</p>
<h2><span>De unde câștigă bani Mihai Rotaru</span></h2>
<p>Concret, omul de afaceri are business-uri în agricultură și energie, dar și foarte multe investiții în domeniul imobiliar. Informațiile au fost oferite chiar de Mihai Rotaru, care a fost întrebat în ce domenii de business activează.</p>
<p>De asemenea, afaceristul a precizat că este axat pe județele Dolj și Olt, acelea fiind zonele unde face agricultură și produce energie. Mai mult, Mihai Rotaru a vorbit și despre investițiile sale la Bursa de Valori București.</p>
<p>„Business-urile principale sunt agricultura și energia. Dar și real estate-ul. Adică am un portofoliu de real estate (n.r. imobiliare). Sunt un investitor mare în agricultură. Sau hai să-i spunem mediu.</p>
<p>Banii sunt în principal din agricultură, energie și bursă. În momentul de față, participațiile mele s-au redus semnificativ. Cu ceva ani în urmă, eram unul dintre cei mai importanți investitori în Bursa de Valori București.</p>
<p>Sunt axat pe județele Dolj și Olt, la granița dintre ele. Acolo facem agricultură, dar și energie. Am undeva la 30 de utilaje, dar e mai puțin important numărul lor. Nu am mai multe că nu suntem Insula Mare a Brăilei. Lucrăm la 4.000 de hectare pe care le avem în proprietate. Este o afacere interesant”, a declarat Mihai Rotaru, potrivit <span>gsp.ro</span>.</p>

]]></description>
    </item>
    <item>
      <title>EXTRA Masacru la o partidă de fotbal. Au intrat îmbrăcați în uniforme militare și au ucis 3 persoane</title>
      <link>https://www.prosport.ro/diverse/masacru-la-o-partida-de-fotbal-au-intrat-imbracati-in-uniforme-militare-si-au-ucis-3-persoane-20359743</link>
      <description><![CDATA[<img src="https://www.prosport.ro//wp-content/uploads/2026/01/Masacru-la-o-partida-de-fotbal.-Au-intrat-imbracati-in-uniforme-militare-si-au-ucis-3-persoane.jpg"/><br/><p>Un moment cumplit a avut loc la un meci de fotbal din Ecuador, mai mulți teroriști intrând pe teren și deschizând focul.</p>
<p>În urma tragicului eveniment, trei persoane și-au pierdut viața.</p>
<h2><span>Masacru la o partidă de fotbal. Au intrat îmbrăcați în uniforme militare și au ucis 3 persoane</span></h2>
<p>Vești înfiorătoare vin din Ecuador. Un videoclip șocant surprinde momentul în care un grup de atacatori înarmați întrerupe un meci amical de fotbal și deschide focul, ucigând trei persoane.</p>
<p>Tragedia a avut loc pe insula Mocoli, una dintre cele mai exclusiviste zone rezidențiale din cantonul Samborondon, provincia Guayas.</p>
<p>Potrivit presei locale, trei persoane și-au pierdut viața în urma atacului, iar alte câteva au fost rănite. Imaginile surprinse de camerele de la fața locului arată cum meciul este întrerupt brusc de sosirea atacatorilor, înarmați cu arme automate. Jucătorii și cei prezenți s-au aruncat imediat la pământ.</p>
<p>După ce i-au verificat pe rând, atacatorii au împușcat unul dintre bărbați în spate, declanșând teroarea. Ulterior, au mai ucis două persoane. Trupurile victimelor au rămas pe teren. Autoritățile au deschis o anchetă, iar ca posibil motiv nu este exclusă o reglare de conturi între grupări criminale.</p>
<p>Ministrul de Interne al Ecuadorului, John Reimberg, a declarat că atacatorii au reușit să pătrundă în incintă după ce au trecut de mai multe puncte de securitate și au agresat unul dintre agenții de pază. Infractorii au sosit în mai multe vehicule și purtau îmbrăcăminte ce semăna cu uniforme militare.</p>
<h2><span>Persoanele ucise nici măcar nu locuiau în zonă</span></h2>
<p>Într-un interviu acordat postului „Ecuavisa”, Ministrul de Interne al Ecuadorului a confirmat că persoanele ucise nu locuiau în zonă, ci fuseseră invitate la meci.</p>
<p>De asemenea, el a precizat că victimele aveau antecedente penale, inclusiv pentru infracțiuni precum trafic internațional de droguri, omor și jaf. Cu toate acestea, identitatea victimelor și a atacatorilor nu a fost încă făcută publică oficial.</p>
<p>Aceeași sursă amintește că valul de violență din Ecuador s-a intensificat recent. Această triplă crimă este doar cel mai recent episod dintr-o serie de incidente violente petrecute în provincia Guayas, pe fondul consolidării crimei organizate în Ecuador.</p>

]]></description>
    </item>
    <item>
      <title>TENIS Carlos Alcaraz, victorie spectaculoasă în fața lui Jannik Sinner la Seoul. Puncte fabuloase între cei doi</title>
      <link>https://www.prosport.ro/alte-sporturi/tenis/carlos-alcaraz-victorie-spectaculoasa-in-fata-lui-jannik-sinner-la-seoul-puncte-fabuloase-intre-cei-doi-20359509</link>
      <description><![CDATA[<img src="https://www.prosport.ro//wp-content/uploads/2026/01/Carlos-Alcaraz-victorie-spectaculoasa-in-fata-lui-Jannik-Sinner-la-Seoul.-Puncte-fabuloase-intre-cei-doi-1400x933.jpg"/><br/><p>Sâmbătă, 10 ianuarie 2026, în cadrul unui turneu demonstrativ disputat la Incheon, lângă Seoul, Carlos Alcaraz (22 de ani – 1 ATP) a obținut o victorie spectaculoasă în fața rivalului și amicului Jannik Sinner (24 de ani – 2 ATP).</p>
<p>Disputa a durat o oră și 48 de minute și a încadrat mai multe puncte fabuloase între cei doi. Într-un final, ibericul a câștigat în două seturi, 7-5, 7-6(6).</p>
<h2><span>„O zi memorabilă la Seoul”. Presa internațională, după o nouă dispută Carlos Alcaraz – Jannik Sinner</span></h2>
<p>Duelul Carlos Alcaraz – Jannik Sinner este poate cel mai atractiv din tenisul internațional în acest moment și din fericire pentru iubitorii „sportului alb”, cei doi s-au tot luptat pe parcursul ultimelor luni.</p>
<p>În noiembrie 2025, Alcaraz și Sinner s-au întâlnit la Turneul Campionilor, iar învingător de pe teren a ieșit sportivul italian.</p>
<p>Iar în primele zile din 2026, cei doi au fost nevoiți să se dueleze din nou, doar că în cadrul unui turneu demonstrativ organizat la Incheon, lângă Seoul.</p>
<p>Între timp, <span>în tabăra lui Carlos Alcaraz s-au schimbat multe, mai ales după ce ce antrenorul Juan Carlos Ferrero a fost dat afară</span>. În presa internațională <span>a fost vehiculat numele lui Patrick Mouratoglou pentru o potențială înlocuire a lui Ferrero</span>, însă în cele din urmă, Alcaraz a apelat la Samuel Lopez.</p>
<p>Revenind la prima dispută din 2026 dintre iberic și Jannik Sinner, aceasta a avut loc sâmbătă, 10 ianuarie, iar de data aceasta, învingător a ieșit Carlos Alcaraz.</p>
<p>Cei doi au fost protagoniștii unei dispute pline de puncte fabuloase, care s-a decis după o oră și 48 de minute, scor 7-5, 7-6(6) în favoarea spaniolului.</p>
<p>„O zi memorabilă la Seoul”, a titrat publicația americană <span>Tennis World USA</span>, despre cea mai recentă confruntare Alcaraz vs. Sinner.</p>
<p>În continuare, americanii au evidențiat:</p>
<p>„Aceștia au luptat timp de aproape două ore și și-au demonstrat abilitățile incredibile. Au tăiat și au țintit unghiuri precise pentru a distra spectatorii. Carlos s-a impus în fazele finale ale ambelor seturi și a obținut victoria. Ambii jucători vor călători acum la Melbourne pentru primul turneu major al sezonului, unde sunt favoriți”, mai notează sursa citată.</p>
<p>Mai jos cele mai tari puncte ale disputei de la Seoul:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2o_POJU9laU?si=LC92EZB_PJK8UXAG" title="YouTube video player" width="560"></iframe></p>
<h2><span>Alcaraz și Sinner sunt „buni prieteni” în afara terenului</span></h2>
<p>Turneul la care au făcut trimitere mai sus americanii este Australian Open 2026, primul Grand Slam al anului care e programat să se desfășoare în intervalul 12 ianuarie-1 februarie.</p>
<p>Alcaraz are șase titluri de Grand Slam în palmares, însă nu s-a impus niciodată la Melbourne, cele mai bune performanțe ale sale fiind sferturile din 2024 și 2025.</p>
<p>Culmea, edițiile din urmă menționate au fost câștigate chiar de Jannik Sinner, care se poate mândri cu patru titluri de Grand Slam în dreptul său. Sinner a mai cucerit US Open 2024 și Wimbledon 2025.</p>
<p>„Tenisul e un sport unic, care îți permite să fii rival cu cineva pe teren, dar în același timp să vă respectați reciproc. Eu și Sinner suntem buni prieteni, vorbim despre multe lucruri în afara terenului. Am un mare respect pentru el, e o persoană grozavă și sunt sigur că vom putea menține veșnic această relație”, Carlos Alcaraz, în 2025, despre rivalitatea și prietenia dintre el și Jannik Sinner.</p>

]]></description>
    </item>
    <item>
      <title>Milionarii Donca şi Boureanu s-au luat la bătaie la Survivor sub ochii lui Tamaş: „Nu l-a înjurat cu ură”</title>
      <link>https://www.prosport.ro/diverse/milionarii-donca-si-boureanu-s-au-luat-la-bataie-la-survivor-sub-ochii-lui-tamas-nu-l-a-injurat-cu-ura-20359443</link>
      <description><![CDATA[<img src="https://www.prosport.ro//wp-content/uploads/2026/01/Milionarii-Donca-si-Boureanu-s-au-luat-la-bataie-la-Survivor-sub-ochii-lui-Tamas-„Nu-l-a-injurat-cu-ura22-1400x913.png"/><br/><p>Tensiunile au atins cote maxime în cea mai recentă ediție televizată a emisiunii Survivor România 2026, după ce milionarii Călin Donca (41 de ani) și Cristian Boureanu (53) s-au luat la bătaie sub ochii lui Gabi Tamaș (42).</p>
<p>Fostul fundaș din naționala României nu s-a băgat între cei doi, însă alți componenți din echipa „Faimoșilor” au intervenit pentru ca disputa să nu se transforme în ceva foarte urât.</p>
<h2><span>Bătaie la Survivor România, cu milionarii Călin Donca și Cristian Boureanu în prim-plan. Cum a comentat Tamaș disputa</span></h2>
<p>Ediția 2026 a show-ului televizat Survivor România nu duce lipsă de personaje asociate cu fotbalul românesc, iar <span>Anamaria Prodan, care impresariază mai mulți jucători, e prezentă în Republica Dominicană</span> din postura de prezentatoare.</p>
<p>În schimb, <span>Gabi Tamaș și Adrian Petre, foști internaționali, primul la nivel de seniori și al doilea doar până la U21, sunt concurenți la Survivor</span> și într-una din primele ediții chiar au avut o dispută.</p>
<p>Totuși, confruntarea dintre cei doi a fost nimic pe lângă ce s-a întâmplat la cea mai proaspătă transmisiune a show-ului.</p>
<p>De data aceasta, milionarii Călin Donca și Cristian Boureanu și-au aruncat câteva cuvinte grele, iar în cele din urmă s-a ajuns și la un conflict fizic. Totul a pornit de la construirea adăpostului din tabăra „Faimoșilor”, unde Donca a fost „director de șantier”, iar Boureanu „președinte”, după cum i-a numit Tamaș pe cei doi.</p>
<p>Concret, aceștia au coordonat lucrările și inevitabil s-au contrazis în momente cheie. Iar la un moment dat, spiritele au fost încinse de o reacție oferită pe un ton nepotrivit de Cristian Boureanu:</p>
<p>„Tu vrei să ridici o casă, ca să-ţi iei voturi sau ce …. mea?! Râzi ca (n.r. – o înjurătură cenzurată de post), pardon de expresie, dac-o știi p-asta. Râzi ca prostul”, a răbufnit fostul membru al Camerei Deputaților din Parlamentul României, în emisiunea de la Antena 1.</p>
<p>În replică, Donca le-a transmis câtorva coechipieri că merge să îl taxeze fizic pe Boureanu:</p>
<p>„Mă duc şi îi dau o palmă. Păi ce, mă înjură el?! Eu te-am înjurat pe tine (n.r. – către Boureanu)?” a răbufnit Donca.</p>
<p>Mai apoi, afaceristul în vârstă de 41 de ani a mers înspre Cristi Boureanu și a aruncat o palmă, care l-a atins ușor pe cel din urmă menționat.</p>
<p>„Vrei să mă şi baţi acum?! Ai dat în mine”, a spus Cristi Boureanu.</p>
<p>Din fericire, câțiva concurenți din echipa „Faimoșilor” au intervenit și au făcut ca disputa fizică dintre cei doi să nu degenereze în ceva grav.</p>
<h2><span>Cum a văzut Gabriel Tamaș conflictul</span></h2>
<p>Gabriel Tamaș a urmărit conflictul de la distanță, iar atunci când i-a fost solicitată o reacție a sugerat că milionarul Călin Donca a exagerat.</p>
<p>„Călin a spus că l-a înjurat. Eram acolo. Şi dacă l-a înjurat, nu l-a înjurat personal, nu a fost din inimă, cu ură, cu ceva”, a declarat Gabriel Tamaș.</p>
<p>În cele din urmă, Călin Donca a încercat și el să își justifice ieșirea nervoasă:</p>
<p>„Nu se poate, am familie, am copii, dacă dai în demnitatea mea…te-am plesnit. Așa funcționează, real, în junglă”, a punctat Călin Donca.</p>
<p>Videoclipul cu întreaga dispută dintre cei doi <span>poate fi văzut aici</span>.</p>

]]></description>
    </item>
    <item>
      <title>TENIS Coco Gauff a scris istorie cu victoria împotriva Igăi Swiatek la Sydney. E prima care reușește așa ceva</title>
      <link>https://www.prosport.ro/alte-sporturi/tenis/coco-gauff-a-scris-istorie-cu-victoria-impotriva-igai-swiatek-la-sydney-e-prima-care-reuseste-asa-ceva-20359475</link>
      <description><![CDATA[<img src="https://www.prosport.ro//wp-content/uploads/2026/01/Coco-Gauff-a-scris-istorie-cu-victoria-impotriva-Igai-Swiatek-la-Sydney.-E-prima-care-reuseste-asa-ceva-1400x933.jpg"/><br/><p>Sâmbătă, 10 ianuarie 2026, Coco Gauff (21 de ani – 4 WTA) a învins-o pe rivala Iga Swiatek (24 de ani – 2 WTA) în semifinalele turneului United Cup de la Sydney, Australia, și a scris istorie.</p>
<p>Americanca s-a impus clar, scor 6-4, 6-2, și a devenit prima jucătoare din WTA care o învinge pe sportiva poloneză în patru confruntări consecutive, fără să piardă set.</p>
<h2><span>Coco Gauff devine încet, dar sigur, coșmarul Igăi Swiatek: s-au duelat la Sydney, iar americanca a câștigat a patra confruntare consecutivă</span></h2>
<p><span>Coco Gauff, una dintre jucătoarele din WTA cu cele mai mari venituri</span>, a început în forță anul 2026 și s-a calificat în finala turneului United Cup de la Sydney, Australia, după ce a învins-o fără drept de apel pe rivala Iga Swiatek, scor 6-4, 6-2.</p>
<p>Despre confruntarea de sâmbătă, 10 ianuarie, nu ar fi prea multe de spus, având în vedere că poloneza a fost depășită de americancă la toate capitolele. Însă, ce a atras atenția presei internaționale este o statistică înregistrată între cele două sportive la general.</p>
<p>Pe scurt, deși Iga Swiatek este una dintre cele mai de temut jucătoare de tenis din ultimii mulți ani, poloneza pare să aibă un complex atunci când joacă împotriva lui Coco Gauff. Americanca este un adevărat coșmar pentru ea, iar cei de la <span>Tennis.com</span> au evidențiat faptul că Gauff a câștigat ultimele patru dispute directe. Și nu oricum, ci fără să piardă set!</p>
<p>Mai jos rezultatele în cauză:</p>
<ul>
<li>5 noiembrie 2024, Turneul Campioanelor, 6-3, 6-4 pentru Gauff</li>
<li>5 ianuarie 2025, United Cup (Sydney), 6-4, 6-4 pentru Gauff</li>
<li>1 mai 2025, Madrid, 6-1, 6-1 pentru Gauff</li>
<li>10 ianuarie 2026, United Cup (Sydney), 6-4, 6-2 pentru Gauff</li>
</ul>
<p>Conform sursei menționate mai sus, Iga Swiatek a mai fost învinsă de patru ori la rând și de Jelena Ostapenko, însă nu de fiecare dată la zero. Cele două s-au întâlnit de 6 ori și chiar dacă toate disputele au fost câștigate de sportiva letonă, a treia, a patra și a șasea confruntare s-au decis în trei seturi.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/M2NLWZfro0U?si=tkXy4_81XMSp6NVC" title="YouTube video player" width="560"></iframe></p>
<h2><span>Ce declara Iga Swiatek înainte de meci</span></h2>
<p>Reporterii i-au amintit Igăi Swiatek despre istoricul disputelor cu <span>americanca Coco Gauff</span> și vineri, 9 ianuarie, cu aproximativ 24 de ore înainte de meci.</p>
<p>Poloneza a lăsat de înțeles că nu a dat importanță înfrângerilor din trecut și că nu știe de eșecurile consecutive înregistrate în fața americancei.</p>
<p>„Ei bine, am jucat de atât de multe ori cu Coco încât nu prea mă mai uit la meciurile din trecut. Dacă aș face asta de fiecare dată, aș pierde foarte mult timp doar gândindu-mă, pentru că repet, am jucat de atâtea ori una împotriva celeilalte. (n.r. – I se amintește că a pierdut cu Gauff și anul trecut la United Cup) Da, sincer, după meciul de anul trecut, nu am analizat prea mult. Eram deja concentrată pe Australian Open”, a mai spus Swiatek.</p>
<p>Mai jos toate disputele dintre Iga Swiatek și Coco Gauff</p>
<ul>
<li>Victorie Swiatek în 2021 la Roma, 7-6, 6-3</li>
<li>Victorie Swiatek în 2022 la Miami, 6-3, 6-1</li>
<li>Victorie Swiatek în 2022 la Roland Garros, 6-1, 6-3</li>
<li>Victorie Swiatek în 2022 la San Diego, 6-0, 6-3</li>
<li>Victorie Swiatek în 2022 la Turneul Campioanelor, 6-3, 6-0</li>
<li>Victorie Swiatek în 2023 la Dubai, 6-4, 6-2</li>
<li>Victorie Swiatek în 2023 la Roland Garros, 6-4, 6-2</li>
<li>Victorie Gauff în 2023 la Cincinnati, 7-6, 3-6, 6-4</li>
<li>Victorie Swiatek în 2023 la Beijing, 6-2, 6-3</li>
<li>Victorie Swiatek în 2023 la Turneul Campioanelor, 6-0, 7-5</li>
<li>Victorie Swiatek în 2024 la Roma, 6-4, 6-3</li>
<li>Victorie Swiatek în 2024 la Roland Garros, 6-2, 6-4</li>
<li>Victorie Gauff în 2024 la Turneul Campioanelor, 6-3, 6-4</li>
<li>Victorie Gauff în 2025 la United Cup, 6-4, 6-4</li>
<li>Victorie Gauff în 2025 la Madrid, 6-1, 6-1</li>
<li>Victorie Gauff în 2026 la United Cup, 6-4, 6-2</li>
</ul>

]]></description>
    </item>
  </channel>
</rss>
