<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Anunțul de acum al lui Adrian Mititelu, după ce în urmă cu trei zile a zis că se retrage din fotbal. „Nu e un capăt de lume”</title>
      <link>https://www.prosport.ro/fotbal-intern/anuntul-de-acum-al-lui-adrian-mititelu-dupa-ce-in-urma-cu-trei-zile-a-zis-ca-se-retrage-din-fotbal-nu-e-un-capat-de-lume-20195142</link>
      <description><![CDATA[<img src="https://www.prosport.ro/wp-content/uploads/2025/06/Anuntul-de-acum-al-lui-Adrian-Mititelu-dupa-ce-in-urma-cu-trei-zile-a-zis-ca-se-retrage-din-fotbal.-„Nu-e-un-capat-de-lume.jpg"/><br/><p>Adrian Mititelu (57 de ani), patronul clubului FCU Craiova, a revenit cu un nou anunț, după ce la data de 10 iunie a amenințat public că se retrage din fotbal.</p>
<p>Afaceristul spunea în urmă cu trei zile că își va pune planul în aplicare în cazul în care autoritățile competente nu vor lua măsuri în războiul dintre el și președintele Federației Române de Fotbal, Răzvan Burleanu.</p>
<h2><span>Adrian Mititelu vrea să suspende activitatea echipei FCU Craiova, dar nu se retrage definitiv din fotbal</span></h2>
<p>La data de 10 iunie 2025, <span>Adrian Mititelu a dus conflictul dintre el și Răzvan Burleanu la un alt nivel și a declanșat un scandal de proporții la Adunarea Generală a FRF</span>, unde s-a lăsat inclusiv cu jingiri.</p>
<p>Principala nemulțumire a afaceristului care conduce clubul de fotbal FCU Craiova a fost reprezentată de ideea că Federația Română de Fotbal ar funcționa ilegal. Iar dacă acest detaliu s-ar dovedi a fi adevărat, atunci și dezafilierea FC Universitatea Craiova din 2011 ar fi nulă.</p>
<p>După încheierea ședinței menționate mai sus, <span>Adrian Mititelu a purtat un scurt dialog cu reporterii și, printre altele, a amenințat că se retrage din fotbal</span>.</p>
<blockquote><p>Ăsta e regimul lui Burleanu. Vreau să spun că mâine voi sesiza Parchetul General, voi sesiza Guvernul României și dacă în termen de 3 zile nu se iau măsuri, mă retrag din fotbal”, spunea Mititelu.</p></blockquote>
<p>Câteva zile mai târziu, patronul FCU Craiova a revenit cu o nouă declarație și a sugerat că nu se va retrage definitiv din „sportul rege”, ci doar va suspenda activitatea echipei pentru o perioadă determinată de timp:</p>
<blockquote><p>Ce am spus, asta fac. Eu nu pot să continui cu echipa în afara legii, să știți că nu moare fotbalul dacă federația se dizolvă, un an competițiile sunt perturbate, dar apoi se începe de la zero, fără interese. Eu nu desființez echipa de fotbal, asta nu au înțeles mulți. Eu dacă nu joc o lună, două, trei, nu e un capăt de lume. Vreau sa fac fotbal curat!”, a spus Adrian Mititelu, potrivit <span>Gsp.ro</span>, după ce termenul de 3 zile stabilit de el a expirat.</p></blockquote>
<h2><span>Luptă până la capăt pentru dizolvarea FRF</span></h2>
<p>FCU Craiova a terminat pe locul 3 în play-out-ul Ligii 2, astfel că s-a salvat de la retrogradare și teoretic ar trebui să ia startul tot în eșalonul secund. Însă, rămâne de văzut ce se va întâmpla, în funcție de decizia pe care afaceristul o va lua în perioada imediat următoare.</p>
<p>Adrian Mititelu e determinat să lupte până la capăt pentru dizolvarea FRF:</p>
<blockquote><p>Am făcut toate demersurile, la toate autoritățile, inclusiv la ANS (n.r. Agenția Națională pentru Sport), care e abilitată să administreze structurile sportive, cum e și FRF, cei de acolo au ignorat activitatea federației în tot acest timp. Apoi, am mers la DNA, unde există o cerere și din 2024, pentru că Burleanu efectuează o activitate în afara legii, fac plăți, funcționează ilegal. În aceste zile, am formulat cereri de revizuire în vreo 30 de procese intentate în ultimii ani, veți vedea că se vor redeschide. Nu uitați că mi-am pierdut patrimoniul, noi de atunci tot luptăm pentru cauza noastră, din 2011 – 2012. Ca să scape de dosarul de excludere, s-au corupt niște judecători, ei au creat această practică. Federația funcționează fals! Am acuzat încă din 2011, DNA a greșit, tot ei apoi ne-au transmis că sunt suspecți de fals, dar totul s-a prescris. Avem 30 de dosare, deja au termen, va fi o sarabandă. Dacă toate actele sunt false, justiția n-are cum sa treacă peste. Sunt false documentele. Când un document nu conține date corecte, reale, e fals”, a completat Adrian Mititelu, printre altele.</p></blockquote>

]]></description>
    </item>
    <item>
      <title>Leonard Doroftei a recunoscut care e relația lui acum cu Lucian Bute: „Trebuie să înveți să taci”</title>
      <link>https://www.prosport.ro/alte-sporturi/box/leonard-doroftei-a-recunoscut-care-e-relatia-lui-acum-cu-lucian-bute-trebuie-sa-inveti-sa-taci-20195401</link>
      <description><![CDATA[<img src="https://www.prosport.ro/wp-content/uploads/2025/06/Leonard-Doroftei-a-recunoscut-care-e-relatia-lui-acum-cu-Lucian-Bute-„Trebuie-sa-inveti-sa-taci.jpg"/><br/><p>Leonard Doroftei (55 de ani) a vorbit din nou despre presupusul conflict pe care l-ar fi avut cu Lucian Bute (45) și, de asemenea, a recunoscut care relația dintre ei în prezent.</p>
<p>Doroftei și Bute sunt doi dintre cei mai mari boxeri pe care i-a dat România, ambii ex-campioni mondiali la categorii diferite.</p>
<h2><span>Leonard Doroftei și Lucian Bute au o relație perfect normală și nu au fost certați niciodată</span></h2>
<p>În urmă cu mai bine de 10 ani, pe vremea când Lucian Bute încă activa în boxul profesionist, s-a vehiculat că între fostul campion mondial IBF de la supermijlocie și Leonard Doroftei ar exista un conflict.</p>
<p>Totul a pornit de la câteva declarații pe un ton critic date cel din urmă menționat. Însă, în realitate, acest lucru nu a dus și la izbucnirea unui conflict.</p>
<p>Iar odată cu trecerea anilor, lucrurile au început să se lămurească. În 2021, <span>Lucian Bute și Leonard Doroftei s-au întâlnit într-un ring de box din Canada</span> și chiar au „făcut o repriză la mănuși”, în spirit de colegialitate.</p>
<p>Mai apoi, în 2024, <span>Leonard Doroftei a vorbit public despre presupusul conflict dintre el și Lucian Bute</span> și și-a cerut scuze pentru declarațiile pe care le-a oferit și care au alimentat zvonurile.</p>
<p>Iar acum, în 2025, fostul campion mondial WBA la categoria semiușoară a reconfirmat că relația dintre el și Lucian Bute este una perfect normală:</p>
<blockquote><p>(n.r. – Ce relație aveți acum cu Lucian Bute?) Oamenii au tot vorbit, dar relația mea cu Bute e una normală, așa cum a fost dintotdeauna. Ne salutăm, ne întâlnim, stăm de vorbă și nu e nicio problemă. Fiecare are părerea lui”, a punctat Leonard Doroftei, pentru <span>GSP</span>.</p></blockquote>
<p>Pe de altă parte, acum că s-a retras și Lucian Bute din boxul profesionist de o perioadă lungă de timp, Doroftei și-a permis să adauge:</p>
<blockquote><p>(n.r. – Credeți că Bute ar fi putut să ajungă mai sus decât a reușit?) Bună întrebare. I s-a dat șansa de a reuși mai mult, nu l-a ținut nimeni în loc. Cred că asta a fost limita lui. I-am spus o dată că are nevoie de niște meciuri mai bune, pentru că va ajunge în America. A fost un sfat. Oamenii au înțeles greșit. A fost vina mea, pentru că trebuie să înveți să taci din gură din clipa în care nu mai ești activ. În ziua de azi nu mai ai dreptul să vorbești, așa consideră unii. Eu mereu am căutat să mă bat cu cei mai buni. Am demonstrat lucrul ăsta. Din 24 de meciuri jucate, 3 sunt de titlu mondial”, a mai declarat Leonard Doroftei.</p></blockquote>
<h2><span>Centurile mondiale pe care le-au deținut cei doi</span></h2>
<p>Leonard Doroftei a deținut centura mondială WBA la categoria semiușoară în intervalul 5 ianuarie 2002-24 octombrie 2003. În acest timp, el s-a luptat de trei ori cu titlul pe masă, de două ori cu argentinianul Raul Horacio Balbi și o dată cu americanul Paul Spadafora.</p>
<p>De partea cealaltă, Lucian Bute a deținut centura mondială IBF la categoria supermijlocie timp de aproape 5 ani, în care a boxat cu titlul pe masă de 9 ori.</p>

]]></description>
    </item>
    <item>
      <title>Controversatul milionar a vorbit pentru prima dată despre despărțirea de frumoasa influenceriță</title>
      <link>https://www.prosport.ro/alte-sporturi/tenis/controversatul-milionar-a-vorbit-pentru-prima-data-despre-despartirea-de-frumoasa-influencerita-20195223</link>
      <description><![CDATA[<img src="https://www.prosport.ro/wp-content/uploads/2025/06/Controversatul-milionar-a-vorbit-pentru-prima-data-despre-despartirea-de-frumoasa-influencerita.jpg"/><br/><p>Nick Kyrgios (30 de ani – 636 ATP), controversatul milionar din tenisul masculin care a jucat finala la Wimbledon 2022, a vorbit pentru prima oară despre despărțirea de frumoasa influenceriță Costeen Hatzi (25).</p>
<p>Cei doi formau un cuplu din 2021, iar vestea separării a fost oferită de tânără în luna mai a acestui an.</p>
<h2><span>„Astfel de lucruri se întâmplă”. Ce a spus Nick Kyrgios despre despărțirea de influencerița Costeen Hatzi</span></h2>
<p><span>Nick Kyrgios și Costeen Hatzi au început să formeze o relație</span> în 2021, iar de-a lungul ultimilor ani, cei doi au reprezentat unul dintre cele mai mediatizate cupluri din tenisul profesionist.</p>
<p>Acest lucru s-a datorat faptului că sportivul australian este unul controversat, ajungând nu de puține ori în presă, dar și lui Costeen Hatzi, care este o frumoasă influenceriță, cu aproape 200.000 de urmăritori doar pe pagina oficială de Instagram.</p>
<p>În ciuda faptului că nimic nu părea să îi separe, <span>Nick Kyrgios și Costeen Hatzi au fost, în prima jumătate a lui 2025, protagoniștii unei despărțiri zgomotoase</span>.</p>
<p>Vestea „divorțului” a fost comunicată în spațiul public de tânără, care nu a precizat cu subiect și predicat separarea, dar a sugerat că nu a mai vorbit cu Kyrgios.</p>
<p>Iar acum, la aproximativ o lună distanță de la declarația lui Costeen Hatzi, Nick Kyrgios și-a spus și el punctul de vedere. Întrebat fiind de un internaut, într-o sesiune de întrebări și răspunsuri de pe rețelele de socializare, dacă s-a despărțit de iubită, australianul a transmis:</p>
<blockquote><p>Astfel de lucruri se întâmplă. Nu-i pot decât să îi doresc tot binele. Am adunat atâtea amintiri incredibile care vor rămâne mereu cu mine”, a spus Nick Kyrgios, citat de <span>The Sun</span>, confirmând practic separarea.</p></blockquote>
<h2><span>Ce a transmis Costeen Hatzi în urmă cu o lună</span></h2>
<p>La mijlocul lunii mai, atunci când vestea separării doar ce ajunsese în spațiul public, Costeen Hatzi a reacționat misterios.</p>
<blockquote><p>Nu am mai vorbit… Sper că își va găsi pacea și fericirea interioară. Eu pot să spun că am intrat în relație cu intenții pure”, spunea tânăra influenceriță.</p></blockquote>
<p>În ciuda faptului că s-au despărțit în condiții amiabile, potrivit aparențelor, Nick Kyrgios și Costeen Hatzi nu se mai urmăresc reciproc pe rețelele de socializare.</p>
<p>Cu toate acestea, pe pagina de Instagram a influenceriței încă mai pot fi văzute câteva poze vechi cu ea și jucătorul profesionist de tenis.</p>
<p>Pe lângă finala de la Wimbledon 2022, Nick Kyrgios a mai jucat două sferturi de finală la turneele de Grand Slam, la Australian Open 2025 și US Open 2022.</p>

]]></description>
    </item>
    <item>
      <title>Gigi Becali, alias „Sean Connery de Pipera”, a dat un fotbalist afară de la FCSB și l-a criticat pentru că avea barbă: „M-a terorizat. Acum, după 15 ani, l-am văzut la TV”</title>
      <link>https://www.prosport.ro/fotbal-intern/gigi-becali-alias-sean-connery-de-pipera-a-dat-un-fotbalist-afara-de-la-fcsb-si-l-a-criticat-pentru-ca-avea-barba-m-a-terorizat-acum-dupa-15-ani-l-am-vazut-la-tv-20195010</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-alias-„Sean-Connery-de-Pipera-a-dat-un-fotbalist-afara-de-la-FCSB-si-l-a-criticat-pentru-ca-avea-barba.-„M-a-terorizat.-Acum-dupa-15-ani-l-am-vazut-la-TV--1400x793.jpg"/><br/><p>Gigi Becali, patronul de la FCSB, și-a lăsat barbă de ceva timp, iar acum aduce tot mai mult cu celebrul actor de la Hollywood, Sean Connery.</p>
<p>Mihai Răduț, fostul jucător al „roș-albaștrilor” l-a văzut acum pe finanțatorul campioanei și și-a adus aminte că în urmă cu un deceniu a fost terorizat și ulterior dat afară de către acesta pentru că avea barbă.</p>
<h2><span>S-a întors roata pentru Gigi Becali. Un fost fotbalist de-al său și-a adus aminte că a fost terorizat și dat afară de la echipă de acesta pentru că și-a lăsat barbă</span></h2>
<p>Gigi Becali, patronul de la FCSB, și-a schimbat fizionomia în ultimul timp, după ce și-a lăsat barbă. Mihai Răduț, fostul său jucător, a văzut noua înfățișare a magnatului din Pipera și și-a adus aminte că în urmă cu mai bine de 10 ani a fost <span>taxat serios și ulterior dat afară</span> de către acesta doar pentru simplul fapt că avea barbă.</p>
<p>„L-am văzut acum, cu alegerile, și chiar l-am sunat pe un prieten și i-am spus: «L-ai văzut pe Gigi?». «Da, îi stă mai bine!», mi-a răspuns. Zic: «Bă, tu uiți că în 2012 m-a terorizat că trebuie să-mi dau barba jos, că sunt băiat frumos, că ce caut cu barba aia?!».</p>
<p>„Uite, acum, după 15 ani, s-a întors roata! (n.r. – râde). La televizor a spus-o, mi-a spus și mie: «Uite, băiat la 20 de ani are barba aia!». Și după aia le-a spus-o multora din club legat de treaba asta cu barba”, a declarat jucătorul lui FCU Craiova la <span>iAMSport</span>.</p>
<p><img alt="" class="size-large wp-image-20195027" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1400x932.jpg" srcset="https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1400x932.jpg 1400w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-768x511.jpg 768w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1536x1022.jpg 1536w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-2048x1363.jpg 2048w" width="1400"/></p>
<h2><span>L-a forțat să se despartă de Gina Pistol. „E mai mare și îmi mănâncă banii”</span></h2>
<p>Mihai Răduț a avut o scurtă relație cu Gina Pistol în 2012. Pe atunci jucător la FCSB, mijlocașul nu avea evoluții constant bune, astfel că a intrat în colimatorul lui Gigi Becali. Pe lângă problema cu barba, <span>latifundiarul l-a forțat să se departă și de iubita sa</span>. Doar pentru că era mai în vârstă cu zece ani ca el și îi toacă banii.</p>
<p>„A zis-o mai multora din club legat de treaba asta, că de ce am o relație cu Gina Pistol, că e mai mare și că îmi mănâncă banii. De parcă avea vreo importanță vârsta sau știa exact ce se întâmplă acolo”, a mai spus mijlocașul central pentru sursa menționată mai sus.</p>
<p>La acea vreme, Mihai Răduț avea 22 de ani și era în plină afirmare fotbalistică, în timp ce vedeta TV Gina Pistol avea 32 de ani.</p>

]]></description>
    </item>
    <item>
      <title>Patronii din fotbalul românesc cu cea mai mare avere au luat decizia: 85.000.000 de euro, în Timișoara!</title>
      <link>https://www.prosport.ro/diverse/patronii-din-fotbalul-romanesc-cu-cea-mai-mare-avere-au-luat-decizia-85-000-000-de-euro-in-timisoara-20194968</link>
      <description><![CDATA[<img src="https://www.prosport.ro/wp-content/uploads/2025/06/Patronii-din-fotbalul-romanesc-cu-cea-mai-mare-avere-au-luat-decizia-85.000.000-de-euro-in-Timisoara.jpg"/><br/><p>Cei mai bogați patroni din fotbalul românesc demarează un proiect logistic de 85 de milioane de euro în Timișoara.</p>
<p>Celebrii frați „Dedeman” investesc pe bandă rulantă în România. Dragoș și Adrian Pavăl au preluat Academia „Cristian Ciocoiu” (fost jucător la Steaua) și au fondat ACS FC Bacău, rezultată din fuziunea cu Dinamo Bacău. Cei doi vor să urmeze modelul lui Gică Hagi și să promoveze talente locale. La mare distanță de Bacău, cei doi miliardari sunt gata să pună bazele unui alt proiect grandios.</p>
<h2><span>Investiție uriașă făcută de doi patroni din fotbalul românesc în Timișoara: proiect de peste 85.000.000 de euro</span></h2>
<p>Dragoș și Adrian Pavăl vor dezvolta la Timișoara un proiect logistic uriaș. Proiectul se va întinde pe mai multe etape. Vizează ridicarea unui depozit regional, care să poată deservi în întreaga zonă din vestul României, iar investiția se va face pe un teren de 36 de hectare.</p>
<p>Cei doi frați investesc masiv, în special în imobiliare. Potrivit profit.ro, frații miliardari ocupî locul 2 în clasamentul celor mai mari proprietari de spații pentru birouri, după Globalworth. Alături de un alt afacerist român, Ionuț Dumitrescu, dezvoltă și vând parcuri industrial-logistice pe lângă marile orașe.</p>
<h2><span>FC Bacău, echipa deținută de frații Pavăl, loc fruntaș în Liga 3</span></h2>
<p>Pe lângă <span>academia de fotbal</span>, cei doi frați dețin și echipa de seniori angrenată în Liga 3. FC Bacău are șanse reale să ajungă în eșalonul secund. Ocupă primul loc în play-off și are ca obiectiv promovarea în Liga 2 unde se va putea bate de la egal la egal cu Craiova lui Mititelu și Sepsi OSK.</p>
<p>Academia celor doi a fost vizitată de <span>Prosport.</span> Aproape 300 de juniori se pregătesc zilnic la Bacău pe patru terenuri de antrenament de cea mai bună calitate. Baza de pregătire e echipată cu o sală de forță modernă, vestiare noi și planurile de viitor sunt promițătoare.</p>
<blockquote><p>„Eu sunt antrenorul și coordonatorul tehnic al academiei. Am împărțit academia în două părți, fotbal în 11 și fotbal redus, 9,7 și 5 pentru a aplica mai atent metodologiile de lucru, dar și pentru faptul că atunci când eu am venit nu eram competent să duc partea de inițiere.</p>
<p> </p>
<p>În academie avem cam 280 de copii. Și sunt puțin mâhnit de modul în care spunem că avem academii în țară, trecem prea ușor termenul de academie la orice club de fotbal.</p>
<p> </p>
<p>Eu cred că ne apropiem de acest termen din multe motive și le-aș spune pe cele mai importante: avem infrastructură și avem metodologie de lucru. Copiii sunt, în majoritate, riverani, băcăuani, dar pentru grupele mai mari avem și din zona Moldovei, Suceava, Piatra Neamț, Vaslui, Galați, acoperim destul de mult din Moldova. Când o să terminăm construcția celor două clădiri, o să avem și un hotel.</p>
<p> </p>
<p>Momentan, jucătorii stau la internatul unui liceu”, a declarat Costel Enache, coordonator la academia FC Bacău și antrenor la seniori.</p></blockquote>

]]></description>
    </item>
  </channel>
</rss>
