<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul a recunoscut că și-a înșelat soția: „Femeile sunt singurul meu viciu”. De ce tentația e prea mare</title>
      <link>https://www.prosport.ro/diverse/milionarul-a-recunoscut-ca-si-a-inselat-sotia-femeile-sunt-singurul-meu-viciu-de-ce-tentatia-e-prea-mare-20210018</link>
      <description><![CDATA[<img src="https://www.prosport.ro/wp-content/uploads/2025/07/Milionarul-a-recunoscut-ca-si-a-inselat-sotia-„Femeile-sunt-singurul-meu-viciu.-De-ce-tentatia-e-prea-mare-1400x800.jpg"/><br/><p>Marian Aliuță (47 de ani), milionarul trecut prin Ucraina, Coreea de Sud, China, Grecia și Azerbaidjan în cariera de fotbalist, a recunoscut că și-a înșelat soția.</p>
<p>De altfel, în momentul în care a fost întrebat despre vicii, fostul mijlocaș ofensiv a precizat din start că singura sa slăbiciune au fost femeile.</p>
<h2><span>Ce a mărturisit milionarul Marian Aliuță despre momentele în care a călcat strâmb față de soția sa</span></h2>
<p>Marian Aliuță a fost crescut în curtea clubului Steaua București, iar în primii ani ai carierei a mai trecut pe la FCM Târgoviște, Gloria Bistrița și Farul Constanța.</p>
<p>Ulterior, în 1998 a plecat pentru prima oară în afara granițelor, însă nu departe, ci la Tiraspol, unde a semnat cu FC Sheriff.</p>
<p>Le-a mai bifat apoi pe Șahtior și Metalurg, din Ucraina, pe Jeonnam Dragons, din Coreea de Sud, Changchun Yatai, din China, Iraklis, din Grecia și Neftchi Baku, din Azerbaidjan.</p>
<p>Toate aceste experiențe bifate departe de România i-au permis lui Marian Aliuță să strângă o avere. Însă, banii au venit la pachet și cu o tentație, iar fostul internațional nu s-a ferit să recunoască faptul că și-a înșelat soția:</p>
<blockquote><p>(n.r. – Ce vicii ai mai avut, în afară de femei?) Atât, doar femeile! Nu beau, nu pierd nopțile, altceva n-am avut … Nici cu jocuri, cu cazinouri, nopție pierdute, cluburi, nu! Știi cum e? Asta e boala fotbalistului. Bine, dacă ne gândim, toți bărbații fac lucrul ăsta, dar pe fotbaliști faptul că sunt cunoscuți, că au o situație financiară bună, o mașină bună, ești slim, arăți foarte bine, ai impresia că ți se cuvine și că poți să faci orice. Și femeile vin aproape de fotbaliști pentru că aici sunt cei mai mulți bani. Văd o scăpare prin a lua un fotbalist. Eu m-am însurat devreme și am plecat cu soția mea de mic. N-am avut problema asta de divorț sau … Eu am plecat de jos, am construit împreună. Am căzut împreună și ne-am ridicat împreună”, a declarat Marian Aliuță pentru <span>Golazo</span>.</p></blockquote>
<h2><span>Cu ce se ocupă Aliuță în prezent</span></h2>
<p>Din România, pe lângă echipele menționate mai sus, Marian Aliuță le-a mai reprezentat pe FCSB, Rapid, Poli Timișoara și FC Vaslui. La nivelul naționalei mari a României, fostul mijlocaș ofensiv a izbutit să adune doar 5 apariții.</p>
<p>După retragerea din cariera de fotbalist, <span>Marian Aliuță s-a transformat într-un adevărat propovăduitor al creștinismului</span> și chiar s-a rebotezat. Astfel, obiceiurile menționate mai sus au rămas în trecut.</p>
<p>Tot <span>după ce s-a lăsat de fotbal, Marian Aliuță a devenit dezvoltator imobiliar</span>, din dorința de a-și consolida veniturile.</p>

]]></description>
    </item>
    <item>
      <title>Cristian Romero, rivalul lui Radu Drăguşin de la Tottenham, s-a ales cu o suspendare de 6 luni din cauza vitezei</title>
      <link>https://www.prosport.ro/diverse/cristian-romero-rivalul-lui-radu-dragusin-de-la-tottenham-s-a-ales-cu-o-suspendare-de-6-luni-din-cauza-vitezei-20210095</link>
      <description><![CDATA[<img src="https://www.prosport.ro/wp-content/uploads/2025/07/Cristian-Romero-rivalul-lui-Radu-Dragusin-de-la-Tottenham-s-a-ales-cu-o-suspendare-de-6-luni-din-cauza-vitezei.jpg"/><br/><p data-end="173" data-start="0">Argentinianul Romero, rivalul pe post al internaționalului român Radu Drăgușin de la Tottenham, a gafat în afara terenului, depășind limita de viteză.</p>
<p data-end="173" data-start="0">Fundașul central și-a recunoscut vina și s-a ales cu o suspendare de 6 luni a permisului de conducere.</p>
<h2 data-end="173" data-start="0"><span>Suspendare de 6 luni în cazul lui Cristian Romero pentru depășirea limitei de viteză</span></h2>
<p>Fundașul central Cristian Romero a fost surprins de radar în timp ce conducea în nordul Londrei, în bolidul său de lux de aproximativ 200.000 de lire sterline, având o viteză de aproximativ 96 km/h pe un drum unde limita impusă era de 80 km/h. Fotbalistul argentinian  a mai avut antecedente în trafic de-a lungul timpului, iar această ultimă gafă a dus la anularea permisului de conducere.</p>
<p>Această abatere de la lege i-a adus o amendă de 1.000 de lire, cheltuieli de judecată de 100 de lire, iar, după cum prevede legea în Regatul Unit, a mai avut de achitat o suprataxă pentru fondul public de despăgubire a victimelor, în valoare de 400 de lire.</p>
<p>În fața instanței, fotbalistul în vârstă de 27 de ani, și-a asumat pe deplin încălcarea legii cu o declarație scurtă. „Sunt vinovat de această infracțiune”, informează <span>sportingnews</span>.</p>
<h2><span>Argentinianul Romero e dorit de Atletico Madrid, o misiune care nu se anunță deloc ușoară</span></h2>
<p>Celebrul jurnalistul sportiv italian Fabrizio Romano <span>anunță interesul celor de la Atletico</span>, iar din sursele sale transmite că <span>Diego Simeone este un mare fan al fundașului central</span>. Dincolo de admirația antrenorului argentinian, Romero mai are doi ani de contract cu formația londoneză, iar conducerea cunoaște importanța sa atât pe teren, cât și în vestiar.</p>
<p>„Atletico Madrid îl iubește pe jucător, așa că ar dori să-l aducă la club într-o zi. Simeone este și el un mare fan. Din câte am înțeles, având în vedere că Tottenham este în Liga Campionilor și are acum un nou proiect cu Thomas Frank, nu cred că Tottenham Hotspur va pierde un lider precum Cuti Romero în această vară.</p>
<p>Va fi foarte dificil să-l aducă pe jucător în această perioadă de transferuri de vară, Daniel Levy vrea să-l păstreze la club. Din câte am auzit, Thomas Frank îl vede pe Cuti Romero ca o parte crucială a lotului, atât pe teren, cât și ca lider în vestiar.</p>
<p>Cred, deci, că Atletico vrea să încerce. A vrut mereu să încerce, nu doar anul acesta, ci și în trecut, dar în acest moment cred că va fi destul de complicat, mai ales pentru că Tottenham joacă în Liga Campionilor.</p>
<p>Dacă ar fi pierdut finala de la Bilbao, poate că povestea ar fi fost alta. Dar acum, fiind în Liga Campionilor, cred că va fi foarte dificil”, a transmis Fabrizio Romano, conform <span>givemesport.</span></p>

]]></description>
    </item>
    <item>
      <title>Miliardarul vizionar l-a ales pe David Popovici. Are o companie care a revoluționat zona IT şi AI din SUA: „Are toate ingredientele”</title>
      <link>https://www.prosport.ro/natatie/miliardarul-vizionar-l-a-ales-pe-david-popovici-are-o-companie-care-a-revolutionat-zona-it-si-ai-din-sua-are-toate-ingredientele-20210080</link>
      <description><![CDATA[<img src="https://www.prosport.ro/wp-content/uploads/2025/07/Miliardarul-vizionar-l-a-ales-pe-David-Popovici.-Are-o-companie-care-a-revolutionat-zona-IT-si-AI-din-SUA-„Are-toate-ingredientele.webp"/><br/><p>Daniel Dines (53 de ani), afaceristul vizionar care are o avere estimată la peste 1.5 miliarde de dolari, a ales să îl susțină pe David Popovici (20), poate cel mai în vogă sportiv român al momentului.</p>
<p>Dines este fondatorul și CEO-ul companiei UiPath, care a revoluționat zona IT și AI (inteligență artificială) din Statele Unite ale Americii.</p>
<h2><span>David Popovici, amabasadorul global al companiei UiPath! Miliardarul Daniel Dines, față în față cu steaua înotului din România</span></h2>
<p><span>David Popovici a impresionat din nou cu ocazia Campionatelor Europene U23 de la Samorin</span>, Slovacia, unde a cucerit două medalii de aur și una de bronz.</p>
<p>După succesele menționate mai sus, <span>Popovici nu va avea parte de o vacanță de vară, deoarece va trebui să plece în Singapore</span>, unde în intervalul 11 iulie-3 august 2025 sunt programate Campionatele Mondiale de Natație, cea mai importantă competiție a anului.</p>
<p>Însă, înainte să ia drumul Asiei, David Popovici a avut o întâlnire cu unul dintre oamenii influenți din America de Nord. Este vorba despre afaceristul român Daniel Dines, cu o avere estimată la peste 1.5 miliarde de euro conform ultimelor clasamente. Daniel Dines este fondatorul și CEO-ul companiei UiPath, care a revoluționat zona IT și AI din SUA și care se află în continuare în plină ascensiune.</p>
<p>Prin intermediul unui comunicat postat pe site-ul oficial, firma lui Dines a anunțat că David Popovici tocmai a devenit amabsadorul global al UiPath:</p>
<blockquote><p>UiPath îl numește pe înotătorul român campion olimpic David Popovici drept ambasador global”, titrează <span>UiPath.com</span>.</p></blockquote>
<p>David Popovici, care nu a ezitat să se plângă de faptul că sportivii din România nu sunt susținuți cum ar trebui, a reușit astfel să intre în posesia unui sprijin important pentru Jocurile Olimpice din 2028, care sunt programate la Los Angeles:</p>
<blockquote><p>UiPath îl va susține pe tânărul sportiv pe tot parcursul pregătirii sale pentru cele mai mari competiții europene și mondiale de înot, culminând cu Jocurile Olimpice de vară din 2028 de la Los Angeles”, a transmis compania româno-americană, care a dezvăluit că durata contractului semnat cu David Popovici se întinde pe 4 ani.</p></blockquote>
<h2><span>Ce a declarat David Popovici</span></h2>
<p>În noua sa calitate, David Popovici va lua parte la mai multe evenimente ale UiPath din întreaga lume și va contribui inclusiv din postura de orator.</p>
<blockquote><p>Sunt încântat să împărtășesc călătoria mea cu un partener care înțelege cu adevărat ce înseamnă să excelezi în domeniul tău. Ca sportiv, știu din proprie experiență că atingerea succesului global necesită muncă asiduă, disciplină, motivație neclintită și convingerea că poți câștiga de fiecare dată. UiPath este un loc unde ideile inovatoare sunt susținute, unde toată lumea este încurajată să-și exprime creativitatea și să contribuie la dezvoltarea celei mai bune tehnologii din lume. Este firesc să colaborez cu UiPath, un brand puternic cu impact global care a rămas fidel rădăcinilor sale. Împărtășim o mare parte din aceeași călătorie, iar acest parteneriat merge dincolo de sprijin – este construit pe încredere și valori comune, reprezentând o mare sursă de inspirație pentru mine”, a declarat David Popovici, potrivit sursei citate mai sus.</p></blockquote>
<figure aria-labelledby="figcaption_attachment_20210084" class="wp-caption aligncenter" id="attachment_20210084"><img alt="" class="size-large wp-image-20210084" decoding="async" fetchpriority="high" height="857" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/david-popovici-si-daniel-dines-1-1400x857.jpg" srcset="https://www.prosport.ro/wp-content/uploads/2025/07/david-popovici-si-daniel-dines-1-1400x857.jpg 1400w, https://www.prosport.ro/wp-content/uploads/2025/07/david-popovici-si-daniel-dines-1-768x470.jpg 768w, https://www.prosport.ro/wp-content/uploads/2025/07/david-popovici-si-daniel-dines-1-1536x940.jpg 1536w, https://www.prosport.ro/wp-content/uploads/2025/07/david-popovici-si-daniel-dines-1.jpg 2048w" width="1400"/><figcaption class="wp-caption-text" id="figcaption_attachment_20210084">SURSA FOTO: facebook.com/UiPath</figcaption></figure>
<h2><span>Reacția lui Daniel Dines</span></h2>
<p>Fondatorul și CEO-ul UiPath, Daniel Dines, a rostit și el câteva cuvinte odată cu anunțarea colaborării dintre compania sa și David Popovici:</p>
<blockquote><p>Ceea ce îl face pe David un campion nu este doar talentul brut – ci și capacitatea sa de a reuni fiecare element care conduce la excelență: disciplina, mentalitatea, antrenamentul, recuperarea și voința de a o lua de la capăt. Acest tip de integrare este ceea ce deblochează adevărata performanță. Văd un principiu similar în modul în care gândim despre viitorul tehnologiei: adevăratele descoperiri se întâmplă atunci când combini părțile potrivite – oameni, tehnologie și inteligență – în ceva mai mare decât suma părților sale. La UiPath, în timp ce modelăm ceea ce poate face tehnologia, ne concentrăm la fel de mult pe oamenii din spatele ei. Viziunea noastră asupra orchestrației agențice este despre unirea oamenilor, a agenților IA, a modelelor și a roboților într-un sistem coerent – la fel cum David reunește fiecare parte a meșteșugului său. El este întruchiparea perfectă a armoniei dintre precizie, perseverență și scop”, a spus Daniel Dines.</p></blockquote>

]]></description>
    </item>
    <item>
      <title>Goran Ivanisevic l-a distrus pe Stefanos Tsitsipas, sportiv al cărui antrenor este: „Nu am văzut în viața mea un jucător mai nepregătit!”</title>
      <link>https://www.prosport.ro/alte-sporturi/tenis/goran-ivanisevic-l-a-distrus-pe-stefanos-tsitsipas-sportiv-al-carui-antrenor-este-nu-am-vazut-in-viata-mea-un-jucator-mai-nepregatit-20209982</link>
      <description><![CDATA[<img src="https://www.prosport.ro/wp-content/uploads/2025/07/Goran-Ivanisevic-l-a-distrus-pe-Stefanos-Tsitsipas-sportiv-al-carui-antrenor-este-„Nu-am-vazut-in-viata-mea-un-jucator-mai-nepregatit-1400x955.jpg"/><br/><p>Goran Ivanisevic (53 de ani), fost antrenor al lui Novak Djokovic (38 de ani – 6 ATP), a început în urmă cu câteva săptămâni o colaborare cu grecul Stefanos Tsitsipas (26 de ani – 26 ATP).</p>
<p>Fost număr 3 mondial în perioada de glorie și finalist la Roland Garros 2021 și Australian Open 2023, Tsitsipas traversează o scădere dramatică în carieră, iar la Wimbledon 2025 a fost eliminat încă din primul tur.</p>
<h2><span>Goran Ivanisevic are mult de muncă pentru a-l readuce pe drumul cel bun pe Stefanos Tsitsipas</span></h2>
<p>Aflat într-un moment de cumpănă al carierei, Stefanos Tsitsipas a decis să producă o schimbare radicală la nivelul staff-ului tehnic.</p>
<p>Grecul s-a despărțit in 2024 de Apostolos Tsitsipas, tatăl său, care i-a coordonat cariera încă de la primii pași făcuți în tenis. Fostul număr 3 mondial a mai colaborat cu Patrick Mouratoglou, în perioada 2018-2021, dar și cu Thomas Enqvist, în 2022.</p>
<p>În urmă cu câteva săptămâni, Stefanos Tsitsipas a început să lucreze cu Goran Ivanisevic, care timp de mulți ani a fost numărul 1 în staff-ul lui Novak Djokovic.</p>
<p>Tsitsipas și Ivanisevic sperau să facă o figură frumoasă la Wimbledon 2025, însă grecul a dezamăgit și a fost eliminat încă din primul tur, scor 3-6, 2-6 de francezul Valentin Royer (24 de ani – 113 ATP).</p>
<p><span>Cunoscut pentru stilul său dur, Goran Ivanisevic</span> nu a putut rezista după această înfrângere umilitoare și a spus lucrurilor pe nume. Pe scurt, antrenorul croat l-a numit pe Tsitsipas „cel mai nepregătit jucător” pe care l-a pregătit vreodată:</p>
<blockquote><p>Situația lui Stefanos este complexă și simplă în același timp. Dacă se ocupă de anumite lucruri din afara terenului, vom fi martori la revenirea lui. Este prea valoros ca să stea departe de TOP 10. Totuși, dacă nu va face asta, șansele lui sunt foarte mici. Detaliile tehnice sunt ușor de rezolvat pe teren. Dar mai întâi trebuie să se ocupe singur de alte probleme și îi urez să le rezolve, cu sau fără ajutorul meu. Dorința este acolo, dar nu face nimic concret pentru a îmbunătăți lucrurile. Sau cel puțin eu nu îi observ efortul. Stefanos trebuie să găsească un remediu pentru problemele pe care le are la spate. Nu am văzut în viața mea un jucător mai nepregătit!”, a răbufnit Goran Ivanisevic, citat de <span>Tennis World USA</span>.</p></blockquote>
<h2><span>„Sunt într-o formă mai bună de trei ori decât el”</span></h2>
<p>În continuare, fostul antrenor al lui Novak Djokovic a spus că inclusiv el, la cei 53 de ani pe care îi are în buletin și cu multiplele accidentări prin care a trecut, se află într-o formă net superioară față de Stefanos Tsitsipas.</p>
<blockquote><p>La vârsta mea și cu situația în care se află genunchiul meu, tot sunt într-o formă de trei ori mai bună decât el. Nu sunt sigur ce a făcut în ultimele 12 luni, dar forma lui actuală este proastă”, a completat Ivanisevic.</p></blockquote>
<p>Rămâne de văzut dacă antrenorul croat va continua colaborarea cu Stefanos Tsitsipas și va reuși să îi relanseze cariera acestuia. <span>Ivanisevic s-a despărțit de Djokovic</span> în martie 2024.</p>
<blockquote><p>Chimia noastră pe teren a avut suişuri şi coborâşuri, dar prietenia noastră a fost întotdeauna solidă. Sunt mândru să spun (nu ştiu sigur dacă el este) că în afară de a câştiga turnee împreună, noi am avut un duel în Parchisi (un joc american popular) de mulţi ani. Şi acel turneu nu s-a încheiat niciodată pentru noi. Sefinjo, mulţumesc pentru tot prietene. Te iubesc”, Djokovic, în momentul în care a anunțat separarea de antrenorul croat.</p></blockquote>

]]></description>
    </item>
    <item>
      <title>După ce a discutat o oră la telefon cu Vladimir Putin, Donald Trump e gata de o nouă decizie controversată. E agitație la Casa Albă cu planul lui</title>
      <link>https://www.prosport.ro/alte-sporturi/dupa-ce-a-discutat-o-ora-la-telefon-cu-vladimir-putin-donald-trump-e-gata-de-o-noua-decizie-controversata-e-agitatie-la-casa-alba-cu-planul-lui-20209945</link>
      <description><![CDATA[<img src="https://www.prosport.ro/wp-content/uploads/2025/07/Dupa-ce-a-discutat-o-ora-la-telefon-cu-Vladimir-Putin-Donald-Trump-e-gata-de-o-noua-decizie-controversata.-E-agitatie-la-Casa-Alba-cu-planul-lui.jpg"/><br/><p>Donald Trump (79 de ani) a făcut uitată discuția de o oră pe care a purtat-o la telefon cu Vladimir Putin (72) și și-a mutat atenția către ziua în care Statele Unite ale Americii vor împlini 250 de ani de existență.</p>
<p>Evenimentul va avea loc în 2026, la data de 4 iulie, iar președintele SUA spune că va organiza mai multe spectacole la Casa Albă.</p>
<h2><span>A uitat de discuția cu Vladimir Putin și pregătește un eveniment uriaș la Casa Albă. Planul lui Donald Trump pentru 4 iulie 2026</span></h2>
<p>Joi, 3 iulie 2025, cu doar o zi înainte de sărbătorirea a 249 de ani de la obținerea independenței SUA, Donald Trump a vorbit cu Vladimir Putin la telefon și a încercat din nou să găsească soluții pentru oprirea războiului din Ucraina.</p>
<p>Din nefericire, <span>convorbirea Trump-Putin nu a avut</span> rezultatul dorit, motiv pentru care președintele SUA și-a exprimat dezamăgirea în spațiul public.</p>
<p>Totuși, cel de-al 45-lea și 47-lea șef din istoria Statelor Unite ale Americii a părut că a depășit rapid momentul și și-a mutat focusul pe națiunea pe care o conduce. Aflate în plină sărbătoare, SUA vor organiza un eveniment cu adevărat memorabil abia la anul, când se vor înregistra două secole și jumătate de la momentul obținerii independenței. Donald Trump se va implica personal în organizare și a spus că pune la cale mai multe spectacole de amploare la Casa Albă. Iar printre evenimentele pe care le ia în calcul se regăsește și o gală UFC.</p>
<p><span>Donald Trump este un mare fan al UFC</span> și nu de puține ori a fost văzut în preajma ringului, în timp ce luptătorii și-au împărțit pumni. De asemenea, Trump e și bun prieten cu Dana White, președintele UFC, astfel că va purta o discuție cu acesta pentru a coordona o gală aniversară pe terenul de la Casa Albă:</p>
<blockquote><p>Avem foarte mult pământ aici! Toate parcurile naționale și toate locurile istorice vor organiza evenimente speciale pentru America 250. Și chiar cred că vom organiza și o luptă UFC. Gândiți-vă cum ar fi asta pe pământul Casei Albe”, a declarat Donald Trump, citat de <span>Fox10Phoenix.com</span>.</p></blockquote>
<h2><span>Ce a spus Donald Trump despre dialogul pe care l-a purtat cu Vladimir Putin</span></h2>
<p>Revenind la lucrurile de interes internațional, respectiv la discuția purtată de Donald Trump cu Vladimir Putin, aceasta a avut, așa cum am precizat deja, un deznodământ nedorit. Președintele Statelor Unite ale Americii a transmis că omologul său din Rusia nu este dispus să pună capăt războiului din Ucraina în alte condiții decât cele stabilite de el:</p>
<blockquote><p>Sunt foarte dezamăgit de conversația pe care am avut-o astăzi (n.r. – joi, 3 iulie 2025) cu președintele Putin, deoarece nu cred că este dispus să negocieze, și sunt foarte dezamăgit. Spun doar că nu cred că el intenționează să se oprească, și e păcat”, a declarat Trump.</p></blockquote>
<p>Totodată, șeful SUA a confirmat în fața reporterilor că va continua să trimită arme în Ucraina.</p>

]]></description>
    </item>
  </channel>
</rss>
