<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Traumatizată”. Coco Gauff a țipat în cinema și s-a panicat după ce a văzut acest film horror</title>
      <link>https://www.prosport.ro/alte-sporturi/tenis/traumatizata-coco-gauff-a-tipat-in-cinema-si-s-a-panicat-dupa-ce-a-vazut-acest-film-horror-20247504</link>
      <description><![CDATA[<img src="https://www.prosport.ro//wp-content/uploads/2025/08/„Traumatizata.-Coco-Gauff-a-tipat-in-cinema-si-s-a-panicat-dupa-ce-a-vazut-acest-film-horror-1400x879.png"/><br/><p>Coco Gauff (21 de ani – 2 WTA), campioana de la Roland Garros 2025, a fost de curând în cinema pentru a vedea un film proaspăt lansat și a avut parte de o experiență nu tocmai plăcută.</p>
<p>Sportiva din Statele Unite ale Americii s-a panicat și a țipat, chiar dacă în jurul ei se mai aflau și alte câteva zeci de persoane.</p>
<h2><span>A mers la cinema pentru a se relaxa, dar a plecat de acolo „traumatizată”. Ce a pățit Coco Gauff la premiera filmului horror Arme</span></h2>
<p><span>Coco Gauff, campioana de la Roland Garros 2025</span>, a părăsit turneul WTA de la Cincinnati în faza sferturilor de finală, după ce a fost învinsă de italianca Jessica Paolini, scor 6-2, 4-6, 3-6.</p>
<p>Într-un dialog pe care l-a purtat cu reporterii americani, Gauff a încercat să se detașeze de tot ceea ce înseamnă fenomenul tenis și a mărturisit că de curând a mers să vadă premiera unui film la cinema. Este vorba despre „Weapons”, Arme în traducere, o producție cinematografică din genul horror care are ca temă dispariția misterioasă a mai multor copii.</p>
<p>Filmul a avut premiera în SUA pe 8 august, iar <span>Coco Gauf, deși nu de puține ori a spus că trăiește cu frică și în viața reală</span>, și-a făcut curaj pentru a-l vedea.</p>
<p>Însă, ceea ce trebuia să fie un moment de relaxare s-a transformat într-un coșmar, iar americanca a plecat de la cinema „tulburată, stresată și traumatizată”.</p>
<blockquote><p>Zilele trecute, am fost la cinema și am văzut Weapons, care este un film de groază. Nu recomand să vezi filme de groază singur. Și apoi, faptul că trebuie să conduci înapoi acasă în toiul nopții, în mijlocul statului Ohio, nu ajută nici el. Așa că nu știu dacă voi mai face asta vreodată. Da, m-am dus singură să văd filmul, ceea ce a fost în regulă. Părea o idee bună, apoi eram în parcare, care era practic goală… Și apoi filmul a fost înfricoșător și mi-am zis: «Nu e nimeni pe stradă în Ohio după ora 22:00, de ce fac asta?». Deci nu recomand asta”, a mai declarat Coco Gauff, citată de <span>Sports Keeda</span>.</p></blockquote>
<h2><span>De ce se teme Coco Gauff</span></h2>
<p>Așa cum am precizat deja, filmul Arme are la bază mai multe răpiri și dispariții ale unor copii care sunt colegi de clasă. Acest detaliu a speriat-o teribil pe Coco Gauff, deoarece nu de puține ori a fost hărțuită de fanii insistenți de-a lungul carierei.</p>
<p>Prin intermediul unei reacții pe care a oferit-o în acest an, americanca a dezvăluit că s-a văzut inclusiv urmărită pe drumul de la aeroport către hotel sau casă:</p>
<blockquote><p>Pățesc asta. Nu știu cum se întâmplă. După părerea mea, cred că cineva din aeroport le dezvăluie aceste lucruri (n.r. – zborurile în care se află și orele la care aterizează pe aeroport)”, a spus Coco Gauff, sugerând că a dat de mai multe ori peste fețele acelorași hărțuitori.</p></blockquote>
<p>Coco Gauff este una dintre cele mai bogate jucătoare de tenis din circuit, cu câștiguri de 27.421.774 dolari doar din turnee, potrivit site-ului oficial al <span>WTA</span>.</p>

]]></description>
    </item>
    <item>
      <title>Ai parcat ca un… fotbalist. Mașina de 500 de mii de euro a jucătorului a ocupat două locuri și a stârnit furia celorlalți șoferi</title>
      <link>https://www.prosport.ro/fotbal-extern/ai-parcat-ca-un-fotbalist-masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-20247598</link>
      <description><![CDATA[<img src="https://www.prosport.ro//wp-content/uploads/2025/08/Ai-parcat-ca-un…-fotbalist.-Masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-1400x933.jpg"/><br/><p>Phil Foden (25 de ani), fotbalistul de o sută de milioane de euro al lui Pep Guardiola (54) de la Manchester City, a parcat pe două locuri sistuate în apropierea unui supermarket din Anglia și a stârnit furia celorlalți șoferi.</p>
<p>Internaționalul englez, cu 4 goluri marcate în tricoul primei reprezentative, deține un Mercedes G-Wagon, care are o valoare de aproximativ o jumătate de milion de euro.</p>
<h2><span>„Cartonaș roșu pentru parcare!”. Ce au spus șoferii englezi când au văzut mașina de 500 de mii de euro a lui Phil Foden parcată pe două locuri</span></h2>
<p><span>Phil Foden, fotbalist care trage tare să își relanseze cariera</span>, a ajuns cap de afiș în presa tabloidă din Marea Britanie chiar în ziua în care a debutat noul sezon din Premier League.</p>
<p>Vineri, 15 august, pe Anfield a fost programat meciul Liverpool – Bournemouth 4-2, iar sâmbătă, 16 august, Foden va putea ieși și el la rampă, de la ora 19:30, cu ocazia meciului Wolves – Manchester City.</p>
<p>Însă, până la ora jocului de pe stadionul Molineux, Phil Foden a stârnit furia șoferilor din Anglia pentru felul în care și-a lăsat mașina în parcarea unui supermarket. Foden <span>nu a parcat într-o zonă nepermisă</span>, ci doar a avut tupeul de a-și plasa mașina pe două locuri. Și dacă e să luăm în calcul că deține un Mercedes G-Wagon, cu o valoare estimată de o jumătate de milion de euro, reacția celorlalți participați la trafic este simplă de anticipat.</p>
<p>Mașina lui Foden a fost fotografiată și inevitabil a ajuns și pe internet, iar cei de la The Sun au preluat câteva dintre reacțiile șoferilor englezi. Toate <span>imaginile cu mașina lui Foden pot fi văzute aici</span>.</p>
<blockquote><p>Mașina lui Phil este o frumusețe, dar ar trebui neapărat să primească un cartonaș roșu pentru parcare”, a scris un internaut.</p></blockquote>
<p>Un altul a avansat următoarea ipoteză:</p>
<blockquote><p>Ori trebuie să mai lucreze la parcarea unei mașini, ori s-a temut atât de tare că cineva îi va lovi autoturismul, încât l-a lăsat intenționat pe două locuri”, a punctat un șofer englez.</p></blockquote>
<p>Însă, reacția din urmă menționată nu a fost tocmai apreciată și a primit o replică:</p>
<blockquote><p>Dacă așa stau lucrurile, atunci ar trebui să își lase mașina în garajul de acasă și pur și simplu să o admire în loc să îi pornească motorul”, a răbufnit un internaut.</p></blockquote>
<h2><span>Continuă problemele pentru Phil Foden: e incert pentru partida cu Wolves</span></h2>
<p>Phil Foden a avut o vară decentă alături de Manchester City, reușind să înscrie trei goluri și să ofere o pasă decisivă la Campionatul Mondial al Cluburilor. Din nefericire pentru Pep Guardiola, internaționalul englez s-a accidentat în ultima dispută din SUA, cu Al-Hilal, iar în partida amicală cu Palermo, de pe 9 august, nu s-a aflat în lotul „cetățenilor”.</p>
<p>Conform The Sun, Foden este incert pentru meciul cu Wolves din runda inaugurală a Premier League.</p>
<p>În totalul de 319 partide pe care le-a jucat pentru Manchester City, el a contribuit cu 100 de goluri și cu 61 de pase decisive. Cândva evaluat la 150.000.000 de euro de site-ul de specialitate Transfermarkt, Phil Foden a ajuns acum să aibă o cotă de „doar” 100.000.000 de euro.</p>

]]></description>
    </item>
    <item>
      <title>Afacerea în care sunt implicați frații Pavăl care are pierderi tot mai mari! A ajuns la 12 milioane de lei în 2025</title>
      <link>https://www.prosport.ro/diverse/afacerea-in-care-sunt-implicati-fratii-paval-care-are-pierderi-tot-mai-mari-a-ajuns-la-12-milioane-de-lei-in-2025-20247546</link>
      <description><![CDATA[<img src="https://www.prosport.ro//wp-content/uploads/2025/08/Afacerea-in-care-sunt-implicati-fratii-Paval-care-are-pierderi-tot-mai-mari-A-ajuns-la-12-milioane-de-lei-in-2025-1400x832.png"/><br/><p>Frații Dedeman, Dragoș și Adrian Pavăl, proprietari ai echipei de fotbal FC Bacău, s-au consacrat în România ca fiind poate cei mai de succes antreprenori, însă cu toate acestea, o afacere în care sunt implicați nu merge deloc bine.</p>
<p>Este vorba despre o societate responsabilă cu producția de carton și hârtie, care conform celor mai proaspete rapoarte are pierderi mari. Doar în primul trimestru din 2025, compania e pe minus cu 12 milioane de lei.</p>
<h2><span>Se întâmplă și la case mari! Frații Dedeman, deținători ai echipei de fotbal FC Bacău, au o afacere păguboasă: ce arată ultimele rapoarte</span></h2>
<p>Dragoș și Adrian Pavăl, antreprenori care sunt mai degrabă cunoscuți drept frații Dedeman în spațiul public, se află deja de ani buni în fruntea celor mai bogați afaceriști români, cu o avere cumulată de ordinul miliardelor de euro.</p>
<p>De departe, succesul lor financiar este datorat companiei Dedeman, fondată în 1992 și responsabilă cu vânzarea de materiale de construcții, produse de amenajare pentru casă și grădină și multe altele.</p>
<p>Însă, cu timpul și-au creat un adevărat imperiu și s-au extins în mai multe domenii de activitate, între care și sportul. Mai precis „sportul rege”, anume fotbalul, <span>frații Pavăl fiind deja protagoniștii unei investiții importante la clubul FC Bacău</span>.</p>
<p>Iar potrivit informațiilor care s-au răspândit în spațiul public, <span>frații Pavăl vor să facă o echipă de fotbal fabuloasă în estul României, care să se poată bate cu formațiile lui Gigi Becali şi Dan Şucu în Superliga</span>. Pe de altă parte, nu de puține ori s-a speculat că <span>frații Dedeman ar vrea să ia Steaua</span> de sub administrarea Armatei, astfel încât echipa să poată avea dreptul legal de a urca pe prima scenă a fotbalului românesc. Însă, dacă despre proiectul de la Bacău lucrurile au devenit o certitudine, despre Steaua totul a rămas la nivel de zvonuri.</p>
<p>Un lucru e cert, anume că Dragoș și Adrian Pavăl sunt doi oameni extrem de potenți financiar și cu un fler rar în sectorul antreprenorial. Însă, chiar și așa, ultimele rapoarte au arătat că cei doi sunt acționari într-o afacere păguboasă.</p>
<p>Concret, <span>Economedia.ro</span> a aflat că societatea Vrancart, responsabilă cu producția de carton și hârtie, în care frații Dedeman dețin 17,3% din acțiuni, continuă să înregistreze pierderi semnificative și doar în primul trimestru din 2025 este pe minus cu 12 milioane de lei.</p>
<blockquote><p>A avut o pierdere de 12 milioane de lei în primul semestru din 2025, de la o pierdere de 9,3 milioane de lei în aceeași perioadă din 2024, potrivit calculelor realizate de Economedia pe baza raportului financiar semestrial publicat la Bursa de Valori București”, informează sursa citată.</p></blockquote>
<h2><span>Cum a motivat compania declinul</span></h2>
<p>Acționarul majoritar al societății Vrancart, cu 76.3 procente, este grupul Lion Capital, condus de Bogdan-Alexandru Drăgoi, din postura de director general.</p>
<p>În raportul financiar semestrial, compania a pus declinul pe seama „incertitudinii generate de contextul internațional instabil”, coroborată cu „criza globală, climatul politic tensionat din România si alegerile prezidențiale care au afectat dramatic evoluția cursului de schimb, dar și încrederea consumatorilor și apetitul investițional”.</p>
<p>Cu toate acestea, Vrancart ar avea un plan bine pus la punct pentru redresarea economică. Iar cursul ar putea fi schimbat încă din a doua jumătate a anului 2025, când va fi pus în funcțiune noul sistem Drum-pulper, ce va avea rolul de a reduce consumul de materii prime și în același timp de a îmbunătăți calitatea hârtiei produse.</p>

]]></description>
    </item>
    <item>
      <title>Ronnie O’Sullivan rescrie istoria în snooker. A reușit un dublu break maxim la Saudi Masters. „Nu am mai jucat niciodată atât de bine”</title>
      <link>https://www.prosport.ro/alte-sporturi/ronnie-osullivan-rescrie-istoria-in-snooker-a-reusit-un-dublu-break-maxim-la-saudi-masters-nu-am-mai-jucat-niciodata-atat-de-bine-20247434</link>
      <description><![CDATA[<img src="https://www.prosport.ro//wp-content/uploads/2025/08/Ronnie-OSullivan-rescrie-istoria-in-snooker.-A-reusit-un-dublu-break-maxim-la-Saudi-Masters.-„Nu-am-mai-jucat-niciodata-atat-de-bine-1400x1000.jpg"/><br/><p>Chiar și la cei 49 de ani ai săi, britanicul Ronnie O’Sullivan continuă să rescrie istoria în snooker, iar recent, cu ocazia Mastersului din Arabia Saudită, a reușit o performanță remarcabilă.</p>
<p>Ronnie O’Sullivan l-a învins în semifinale pe Chris Wakelin (33), însă nu victoria a atras atenția, ci faptul că a reușit un dublu break maxim pe parcursul confruntării. Acest detaliu a venit la pachet cu aplauzele binemeritate, dar și cu un cec în valoare de 147.000 de lire sterline.</p>
<h2><span>Ronnie O’Sullivan s-a surprins pe el însuși la Saudi Masters. Ce a declarat după ce a reușit un dublu break maxim în fața lui Chris Wakelin</span></h2>
<p><span>Marele campion Ronnie O’Sullivan continuă să impresioneze în snookerul profesionist</span>, iar cea mai recentă demonstrație de forță a avut-o la Mastersul din Arabia Saudită.</p>
<p>Septuplu campion mondial, <span>Ronnie O’Sullivan a fost eliminat de un chinez amator în semifinalele Campionatului Mondial de snooker</span> din 2025. Însă, acum și-a luat revanșa în fața susținătorilor săi și s-a calificat în finala competiției din Golf, după ce l-a învins cu scorul de 6 la 3 pe englezul Chris Wakelin în penultimul act.</p>
<p>În plus, două dintre cele 6 jocuri consemnate cu victorii în dreptul său au fost terminate cu break-uri maxime, detaliu ce i-a permis să pună mâna pe un cec suplimentar de 147.000 de lire sterline.</p>
<blockquote><p>Am auzit de premiul de 50.000 pentru un 147 și m-am gândit că merită să încerc. Și dintr-o dată m-am gândit: «Dacă mai fac unul… (n.r. iau premiul de 147.000)». Mă bucur să joc. M-am bucurat de fiecare meci din acest sezon. Simt că joc bine. Atâta timp cât joc bine, aștept cu nerăbdare să joc”, a glumit Ronnie O’Sullivan cu reporterii după meci.</p></blockquote>
<p>O’Sullivan a devenit al doilea jucător din istorie care reușește două break-uri maxime în același meci, după Jackson Page, care în urmă cu câteva luni a bifat o performanță similară într-o dispută cu Allan Taylor din turul 3 al calificărilor pentru Campionatul Mondial.</p>
<p>Britanicul a mărturisit că s-a surprins pe el însuși cu prestația de la Mastersul din Arabia Saudită:</p>
<blockquote><p>E o nebunie, într-adevăr, nu am mai jucat niciodată atât de bine într-un meci. La antrenamente mă simt bine pentru prima dată în doi ani, dar să joci așa în meci e cu totul altceva. Trebuie să joci bine, să-ți pui mintea la punct. Am simțit acea concentrare aseară (n.r. joi seara) împotriva lui Kyren Wilson și am încercat să adopt aceeași atitudine și în seara asta”, a completat Ronnie O’Sullivan. așa cum se poate vedea în <span>interviul video de aici</span>.</p></blockquote>
<h2><span>Pe cine va întâlni în marea finală</span></h2>
<p>Pe de altă parte, Ronnie O’Sullivan a devenit cel mai în vârstă jucător din istorie care face break-ul maxim într-o competiție oficială. La momentul înregistrării performanței, el a avut 49 de ani și 253 de zile.</p>
<p>În ultimul act al Mastersului din Arabia Saudită, Ronnie O’Sullivan va da piept cu australianul Neil Robertson (43 de ani). Finala este programată pentru ziua de sâmbătă, 16 august 2025, și se va desfășura în două sesiuni. Prima ar trebui să înceapă de la ora României 13:00 și a doua de la ora 19:30.</p>

]]></description>
    </item>
    <item>
      <title>Giovanni Becali, declarații emoționante despre dispariția colaboratorului său apropiat. „În cinci săptămâni s-a stins. Am trimis preotul la spital să-l împărtășească”</title>
      <link>https://www.prosport.ro/diverse/giovanni-becali-declaratii-emotionante-despre-disparitia-colaboratorului-sau-apropiat-in-cinci-saptamani-s-a-stins-am-trimis-preotul-la-spital-sa-l-impartaseasca-20247413</link>
      <description><![CDATA[<img src="https://www.prosport.ro//wp-content/uploads/2025/08/Giovanni-Becali-declaratii-emotionante-despre-disparitia-colaboratorului-sau-apropiat.-„In-cinci-saptamani-s-a-stins.-Am-trimis-preotul-la-spital-sa-l-impartaseasca.webp"/><br/><p>Giovanni Becali (73 de ani) a dezvăluit cum s-a produs dispariția subită a colaboratorului său apropiat, impresarul Robert Vișan, care s-a stins de curând din viață la vârsta de doar 48 de ani.</p>
<p>Agentul nu știa să aibă probleme de sănătate, însă o durere în zona abdominală l-a determinat să meargă la un control la doctor. Iar ce a aflat acolo a fost șocant. Așa cum mărturisește Giovanni Becali, Robert Vișan și-a dat ultima suflare la doar cinci săptămâni distanță.</p>
<h2><span>Giovanni Becali a oferit detalii cutremurătoare despre moartea lui Robert Vișan, colaboratorul său apropiat</span></h2>
<p>Giovanni și Victor Becali sunt în continuare cei mai renumiți impresari din fotbalul românesc, iar în cadrul agenției pe care o coordonează, Becali Sport, au și câțiva colaboratori foarte apropiați.</p>
<p>Printre ei s-a numărat și <span>Robert Vișan, poate omul numărul unu al fraților Becali, care în primăvara acestui an chiar s-a aflat</span> în platoul unei emisiuni TV și a oferit declarații îndrăznețe despre anumiți fotbaliști români.</p>
<p>Însă, în prima săptămână a lunii august, de nicăieri, <span>Robert Vișan a murit la vârsta de doar 48 de ani și frații Becali au intrat în doliu</span>.</p>
<p>Vestea tulburătoare a șocat pe toată lumea, deoarece Robert Vișan nu era cunoscut cu probleme medicale grave și, așa cum am precizat deja, în mai a fost prezent la o emisiune TV și totul părea în regulă.</p>
<p>Însă, totul s-a întâmplat subit, după cum mărturisește Giovanni Becali, copleșit de emoții. Impresarul spune că Robert Vișan a aflat chiar în această vară de anumite afecțiuni grave, în urma unor dureri pe care le-a simțit în zona abdominală, iar în doar cinci săptămâni de la primul control medical și-a dat ultima suflare:</p>
<blockquote><p>Da, 48 de ani, în cinci săptămâni s-a stins. Cancer la colon, ficat, rinichi. În cinci săptămâni. Când s-a jucat turneul final U21 din Slovacia? Acum, 10, 12, 15 iunie. Vine de acolo, acolo a început să îl doară ficatul cred, vine aici fără probleme, vine la birou, vorbim. Îl doare iar ficatul, se duce la un spital, Pantelimon, unde nepotul meu avea o doctoriță machidoancă. Și i-a făcut analizele. Și i-a făcut analizele și i le-a citit și lui, și lui Mirel, împreună. Și a zis cancer la colon, cutare, nu știu ce. A ieșit de acolo, bine, nu i-a plăcut nici spitalul, Pantelimon, îți dai seama. Și i-a zis lui Mirel, îmi pare rău să spun asta, că e și machidoancă de-a mea. «Bă, proasta asta de doctoră, ce sunt astea?». Femeia i-a spus ce e adevărat. Și a zis «Stai aici să încercăm, să vedem ce putem face». Și cutare, și nu știu ce. Nu a stat”, a declarat Giovanni Becali, la <span>Fanatik</span>.</p></blockquote>
<h2><span>Nu s-a mai putut face nimic</span></h2>
<p>Ulterior, când toate părțile implicate și-au dat seama că situația e gravă, Giovanni Becali a încercat să îl dea pe Robert Vișan pe mâna unuia dintre cei mai renumiți doctori. Însă, a fost prea târziu și nici măcar intervenția chirurgicală la care a fost supus agentul nu a mai avut efectul așteptat:</p>
<blockquote><p>Unde să se ducă? Am vorbit cu Irinel Popescu, doctorul cel mai bun în cancer, și au încercat oamenii să îl opereze de colon. L-au operat de colon, a trebuit să facă o pauză, trebuia să treacă vreo trei săptămâni ca să îi vină puncția aia pe care i-o lua. După care să înceapă… Dar până atunci ficatul a degenerat, a devenit un burete. L-au mai ținut prin câteva dialize și a murit. Da, și ficatul, și rinichii (n.r. au cedat). După care, a murit în spital cu lingurița preotului (n.r. în gură), pe care l-am trimis să-l (n.r. împărtășească) înainte să (n.r. moară). Că se știa că moare. Și asta e. În cinci săptămâni (n.r. s-a „curățat”)”, a completat Giovanni Becali, vizibil afectat de pierderea pe care a suferit-o.</p></blockquote>
<p>În încheiere, impresarul a confirmat că Robert Vișan era o persoană extrem de importantă în cadrul agenției sale:</p>
<blockquote><p>O lipsă importantă la mine. Un băiat priceput, care știa de fotbaliști, știa să facă scouting”, a încheiat Giovanni Becali.</p></blockquote>

]]></description>
    </item>
  </channel>
</rss>
