<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Venus Williams a găsit puterea să vorbească despre operația grea prin care a trecut: „Mi s-a spus că aș putea să sângerez până la moarte pe masă”</title>
      <link>https://www.prosport.ro/alte-sporturi/tenis/venus-williams-a-gasit-puterea-sa-vorbeasca-despre-operatia-grea-prin-care-a-trecut-mi-s-a-spus-ca-as-putea-sa-sangerez-pana-la-moarte-pe-masa-20236434</link>
      <description><![CDATA[<img src="https://www.prosport.ro/wp-content/uploads/2025/08/Venus-Williams-a-gasit-puterea-sa-vorbeasca-despre-operatia-grea-prin-care-a-trecut-„Mi-s-a-spus-ca-as-putea-sa-sangerez-pana-la-moarte-pe-masa.jpg"/><br/><p>Venus Williams (45 de ani) a revenit pe terenul de tenis după o pauză de 16 luni, în care a trecut prin momente complicate în privința stării sale de sănătate. Pe 1 august 2024, Venus Williams a fost supusă unei intervenții chirurgicale complicate, iar după un an a avut puterea să vorbească despre acest lucru, dar a și tras un semnal de alarmă privind sănătatea femeii.</p>
<ul>
<li>Venus Williams are o carieră impresionantă, cu șapte titluri de Grand Slam de simplu, 11 de dublu și două de dublu mixt, la care se adaugă și cele trei medalii olimpice, două de aur la dublu, alături de Serena, și una de argint, la dublu mixt, conform <span>WTA Tennis</span>.</li>
</ul>
<p>Potrivit declarațiilor sale, boala i-a afectat viața personală, dar și-a și pus amprenta pe întreaga sa carieră.</p>
<h2><span>Venus Williams a găsit puterea să vorbească despre operația gea prin care a trecut: „Mi s-a spus că aș putea să sângerez până la moarte pe masă”</span></h2>
<p>În iulie 2025, Venus Williams a revenit în circuit, în baza unei invitații din partea organizatorilor turneului de la Washington Open, iar modul în care s-a prezentat <span>a ajutat-o să scrie istorie în tenisul mondial</span>, devenind a doua cea mai în vârstă jucătoare care a câștigat un meci, după Martina Navratilova (47 de ani, la Wimbledon în 2004).</p>
<p>Venus a jucat atât în proba de simplu, unde a învins-o pe Peyton Stears (23 de ani, locul 35 la acel moment), cât și la dublu, alături de Hailey Baptiste, unde s-a oprit în turul al doilea, după o înfrângere în fața perechii favorite 2 Taylor Townsend/Shuai Zhang.</p>
<p>Într-o postare făcută pe social media, Venus Williams a vorbit despre operația dificilă prin care a trecut, dar și despre importanța diagnosticării corecte și la timp a bolii care afectează o treime dintre femei, la nivel global.</p>
<p>„În această zi, în urmă cu un an, am suferit o intervenție chirurgicală, o miomectomie deschisă pentru a îndepărta fibroamele și un adenomiom focal mare care era înfipt în mușchiul uterului meu. Ce diferență face un an! Am jucat primul meu turneu în peste 16 luni, Washington Open, și mă pregătesc acum să joc la US Open. Această postare este pentru a celebra ultima zi a lunii de conștientizare a fibromului. Pot exista finaluri fericite!</p>
<p>Mi s-a spus că am fost inoperabilă. Mi s-a spus că aș putea sângera până la moarte pe masă. Mi s-a spus să apelez la o mamă surogat și să uit speranța de a purta copiii mei. Am fost diagnosticată greșit. Nu am fost tratată timp de ani și ani și ani. Este atât de important să vă apărați sănătatea! Am suferit de anemie severă, dureri debilitante, sângerări excesive și cicluri menstruale anormal de frecvente timp de mulți ani. Mi-a afectat tenisul și traiectoria carierei mele”, a scris Venus Williams în postarea sa, la care a publicat și o serie de poze din perioada spitalizării.</p>
<h2><span>Venus Williams: „M-ați readus la sportul pe care îl iubesc”</span></h2>
<p>Motivul pentru care <span>Venus Williams și-a expus experiența personală</span> în fața publicului este acela de a atrage un semnal de alarmă pentru alte femei care suferă, în tăcere, de această boală, care poate avea impact atât asupra calității vieții, cât și asupra vieții, în sine.</p>
<p>„Mi-am spus povestea pentru ca alte femei să nu fie nevoite să treacă prin asta și pentru a se putea face bine mai repede. Vă mulțumesc, dr Shirazian (eroul meu!) și NYU Langone pentru că mi-ați deschis calea spre sănătate, pentru că m-ați readus la sportul pe care îl iubesc și pentru că m-ați ajutat să conștientizez această problemă foarte curabilă. Joc tenis acum pentru că pot juca mai sănătos ca niciodată, este un vis devenit realitate”, a mai scris „veterana” tenisului feminin, fost număr 1 mondial.</p>
<p>În trecut, medicii nu i-au spus niciodată cât de mari sunt fibroamele pe care le avea sau nu i-au explicat că acestea au legătură cu durerile intense, greața și anemia persistente cauzate de menstruațiile abundente. Ani de zile, Venus Williams a trecut prin toate acestea în timp ce încerca să își mențină statutul de jucătoare de tenis de top.</p>

]]></description>
    </item>
    <item>
      <title>Mircea Lucescu, în vizită la Dănuț Lupu în închisoare: „Au tras toți de el. Asta mi-a zis”</title>
      <link>https://www.prosport.ro/fotbal-intern/nationala/mircea-lucescu-in-vizita-la-danut-lupu-in-inchisoare-au-tras-toti-de-el-asta-mi-a-zis-20235676</link>
      <description><![CDATA[<img src="https://www.prosport.ro/wp-content/uploads/2025/08/Mircea-Lucescu-in-vizita-la-Danut-Lupu-in-inchisoare-„Au-tras-toti-de-el.-Asta-mi-a-zis.jpg"/><br/><p>Dănuț Lupu (58 de ani), care a fost încarcerat la Penitenciarul Rahova din București în intervalul octombrie 2023-martie 2024, a rememorat perioada petrecută în spatele gratiilor.</p>
<p>Mai exact, fostul fotbalist de la Dinamo și Rapid București a vorbit despre personalitățile care l-au vizitat în momentele dificile și a dezvăluit că printre acestea s-a regăsit și Mircea Lucescu (80).</p>
<h2><span>Ce a spus Dănuț Lupu despre vizita pe care Mircea Lucescu i-a făcut-o la închisoare</span></h2>
<p><span>Dănuț Lupu a ajuns la închisoare în octombrie 2023</span>, fiind arestat direct din Aeroportul Internațional „Henri Coandă”, după ce a primit o pedeapsă de 7 luni și 10 zile cu executare pentru faptul că a condus un autoturism fără să dețină permis valabil.</p>
<p>Lupu a rămas în spatele gratiilor până în martie 2024, iar în cele aproximativ 6 luni pe care le-a petrecut departe de lumina soarelui a beneficiat de sprijinul mai multor oameni de fotbal cu care a colaborat de-a lungul carierei.</p>
<p>Spre exemplu, <span>fostul coechipier Ioan Andone l-a vizitat pe Dănuț Lupu în închisoare</span> și a încercat să îi ridice moralul, dar în același timp l-a și certat pentru imprudența care l-a pus în acea postură.</p>
<p>Pus în postura de a rememora vizitele de care a avut parte, Dănuț Lupu a dezvăluit că și Mircea Lucescu a mers să îl vadă la Penitenciarul Rahova din București. Și deși Lupu a încercat să îl întoarcă din drum pe selecționer, „Il Luce” tot nu s-a lăsat până nu l-a vizitat:</p>
<blockquote><p>După cum îl cunosc pe nea Mircea, eram convins că o să vină la mine. Nu mi-am dorit lucrul acesta. Când mi-a spus că vrea să vină, i-am zis să nu o facă. Eu cred că este un nume mult prea mare și nu are ce căuta în locul acela. Nu era în elementul lui, toți trăgeau de el. Când a plecat de la mine mi-a zis: «Fii atent, sper că e ultima oară când mai vin în locul acesta, că nu îmi place deloc. Prima dată am fost la Copos, a doua oară la tine, a treia oară sper să nu mai vin niciodată». Nu cred că este plăcut pentru un om ca nea Mircea să… Dar vă dați seama că pentru mine a fost o onoare că a venit la mine”, a declarat Dănuț Lupu, citat de <span>Fanatik</span>.</p></blockquote>
<h2><span>Cum a comentat ideea că Mircea Lucescu l-a dorit în staff la echipa națională</span></h2>
<p>În continuare, Dănuț Lupu a confirmat că a avut ceva discuții cu Mircea Lucescu pentru a face parte din staff-ul acestuia la echipa națională, însă discuțiile nu s-au concretizat și fostul fotbalist de la Rapid și Dinamo nu a mai insistat:</p>
<blockquote><p>O întrebare pe care o primesc de la mulți (n.r. – Dacă Mircea Lucescu a vrut să îl ia în staff la echipa națională). Nu vreau să zică lumea că datorită lui am ajuns acolo sau că datorită lui… Am avut o discuție, puțin, și de atunci am îngropat-o. Nu i-am mai adus aminte, nu îmi place să trag de cineva sau să mă rog. Asta a apreciat nea Mircea la mine, n-am stat niciodată de capul lui”, a completat Lupu, conform aceleiași surse.</p></blockquote>
<p>Din postura de fotbalist, Dănuț Lupu a bifat 14 apariții în naționala mare a României.</p>

]]></description>
    </item>
    <item>
      <title>David Popovici, ce apariție! S-a ținut de cuvânt: și-a luat iubita și au început vacanța cu „skydiving”, o experiență de neuitat</title>
      <link>https://www.prosport.ro/david-popovici/david-popovici-ce-aparitie-s-a-tinut-de-cuvant-si-a-luat-iubita-si-au-inceput-vacanta-cu-skydiving-o-experienta-de-neuitat-20236436</link>
      <description><![CDATA[<img src="https://www.prosport.ro/wp-content/uploads/2025/08/David-Popovici-ce-aparitie-S-a-tinut-de-cuvant-si-a-luat-iubita-si-au-inceput-vacanta-cu-„skydiving-o-experienta-de-neuitat.jpg"/><br/><p>David Popovici (20 de ani) a început oficial vacanța, după ce a izbutit să câștige două medalii de aur la Campionatele Mondiale de Natație.</p>
<p>Talentatul sportiv român a ales să dea startul relaxării tot în Singapore, acolo unde a impresionat cu prestațiile din probele de 200 și 100 de metri liber.</p>
<h2><span>A început vacanța: primul lucru pe care l-au făcut David Popovici și Taisia Niţuleasa, după Mondialele de la Singapore</span></h2>
<p><span>David Popovici a cucerit două medalii de aur la Campionatele Mondiale de Natație de la Singapore</span>, în probele de 200 și 100 metri liber, reușind să impresioneze, din nou, o lume întreagă.</p>
<p>Superstarul din natația românească nu s-a deplasat doar cu staff-ul tehnic și familia în țara asiatică, ci a avut-o alături și pe tânăra sa iubită, Taisia Nițuleasa. De altfel, imediat după triumful de la 100 de metri liber, <span>iubita lui David Popovici a fost surprinsă de camerele de filmat înfășurată în steagul României</span>.</p>
<p>Imediat după ce și-a încheiat treaba la Mondialele de la Singapore, David Popovici a anunțat că vrea să se bucure de o binemeritată vacanță. El a spus că vrea să stea la plajă, întins pe spate și fără să se mai gândească la obiectivele care i-au încărcat mintea în ultimele săptămâni.</p>
<p>Însă, până să ajungă la plajă, David Popovici și-a început vacanța cu o nouă „injecție” de adrenalină. Alături de iubita sa, Taisia, David Popovici a mers la „skydiving” în Singapore pentru a simula o cădere în gol de la mare înălțime, similară cu săriturile cu parașuta.</p>
<p>David Popovici și Taisia Nițuleasa și-au pus echipamentul de specialitate, după care s-au filmat într-un scurt videoclip, în care care înotătorul nu a ezitat să își tachineze timid partenera.</p>
<p>Potrivit <span>Iflysingapore.com</span>, un bilet la „skidiving” pornește de la prețul de 49 de dolari singaporezi, ceea ce înseamnă aproximativ 170 de lei. În schimb, pentru o săritură în doi, pachet pentru care cel mai probabil au optat David Popovici și partenera sa, prețul este de 109 dolari singaporezi, adică 370 de lei.</p>
<figure aria-labelledby="figcaption_attachment_20236444" class="wp-caption aligncenter" id="attachment_20236444"><img alt="SURSA FOTO: instagram.com/chlorinedaddy/" class="wp-image-20236444 size-large" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro/wp-content/uploads/2025/08/david-popovici-1050x1400.png" srcset="https://www.prosport.ro/wp-content/uploads/2025/08/david-popovici-1050x1400.png 1050w, https://www.prosport.ro/wp-content/uploads/2025/08/david-popovici-768x1024.png 768w, https://www.prosport.ro/wp-content/uploads/2025/08/david-popovici.png 1118w" width="1050"/><figcaption class="wp-caption-text" id="figcaption_attachment_20236444">SURSA FOTO: instagram.com/chlorinedaddy/</figcaption></figure>
<h2><span>David Popovici, despre planurile de vacanță</span></h2>
<p>David Popovici a mai mărturisit că în vacanța pe care a început-o deja mai vrea să facă două lucruri: să își facă poftele fără să fie atent neapărat la valorile nutriționale de pe spatele etichetelor și să își conducă mașina pe drumuri cât mai frumoase și mai pitorești.</p>
<blockquote><p>O vacanță mare și frumoasă pe plajă, stând întins pe spate, bând ce vreau să beau. Vreau doar să mă bucur puțin de viață și să-mi conduc mașina rapidă pe drumuri frumoase și pitorești”, a transmis campionul mondial, direct de la Singapore, într-un dialog cu cei de la <span>Enca.com</span>.</p></blockquote>

]]></description>
    </item>
    <item>
      <title>Gheorghe Mustață intervine în forță între Denis Alibec și fanul care l-a înjurat: „S-a supărat pentru că era bunica lui acolo”</title>
      <link>https://www.prosport.ro/fotbal-extern/liga-campionilor/gheorghe-mustata-intervine-in-forta-intre-denis-alibec-si-fanul-care-l-a-injurat-s-a-suparat-pentru-ca-era-bunica-lui-acolo-20235291</link>
      <description><![CDATA[<img src="https://www.prosport.ro/wp-content/uploads/2025/08/Gheorghe-Mustata-intervine-in-forta-intre-Denis-Alibec-si-fanul-care-l-a-injurat-„S-a-suparat-pentru-ca-era-bunica-lui-acolo-1400x1050.jpg"/><br/><p>La finalul partidei retur cu Shkendija, Denis Alibec a fost victima unui derapaj grosolan al unui fan aflat în tribune: respectivul l-a înjurat și scuipat pe atacantul de la FCSB.</p>
<p>Gheorghe Mustață, liderul Peluzei Nord, a oferit mai multe detalii despre incidentul petrecut în apropierea tunelului care duce spre vestiare.</p>
<h2><span>Denis Alibec, scuipat și înjurat de un fan FCSB. Gheorghe Mustață a intervenit în forță în conflictul dintre cei doi</span></h2>
<p>Gheorghe Mustață a identificat <span>persoana care l-a agresat verbal pe Denis Alibec</span> și a dezvăluit că îl cunoaște pe suporterul respectiv dar și că a mai discutat cu el în trecut, comportamentul său nefiind un caz izolat. Mai mult, Mustață a vorbit și cu atacantul campioanei după meci, explicând că <span>reacția vehementă a lui Denis Alibec</span> a fost determinată de faptul că incidentul s-a petrecut chiar lângă bunica sa, aflată în tribune.</p>
<p>„Știu despre ce e vorba. Am aflat. Am vorbit și cu Denis. Am aflat cine e persoana respectivă. E vorba despre cineva care vine tot timpul la meciuri. Lui Denis nu i-a părut rău că a fost înjurat, ci mai tare l-a deranjat faptul că bunica lui era lângă personajul respectiv.</p>
<p>De-aia a reacționat așa. Bunica sa era lângă. A avut reacția asta. Faptul că persoana respectivă înjură mereu… Eu am avut o discuție cu el. O să mai vorbesc. O să îi explic că, în momentul în care înjuri jucătorii, iar acum două luni sărbătoreai titlul… Eu sunt de acord că trebuie să avem pretenții, dar dacă te bucuri doar la bine înseamnă că vii la meci doar pentru rezultat și pentru șicanare.</p>
<p>Noi nu dăm ultimatumuri. Nu poți să înjuri jucătorul pentru că a avut o zi mai proastă. Dacă acum Alibec dă două goluri cu Dinamo, ce faci? El a fost crescut de bunica sa. Asta l-a deranjat. Că a fost înjurat și bunica lui era acolo. Nu vreau să regrete Denis”, a spus Gheorghe Mustață, la <span>Fanatik</span>.</p>
<figure aria-labelledby="figcaption_attachment_20235322" class="wp-caption aligncenter" id="attachment_20235322"><img alt="" class="wp-image-20235322 size-full" decoding="async" height="512" src="https://www.prosport.ro/wp-content/uploads/2025/08/WhatsApp-Image-2025-07-30-at-19.52.30-768x512-1.jpeg" width="768"/><figcaption class="wp-caption-text" id="figcaption_attachment_20235322">Sursa foto: Mihai Pop / <span>Prosport</span></figcaption></figure>
<h2><span>Denis Alibec a revenit la FCSB după 7 ani de la primul său mandat la echipă</span></h2>
<p>Deși a plecat în urmă cu șapte ani de la FCSB într-un context tensionat, Denis Alibec s-a întors la campioana României cu un vis măreț: să joace în Liga Campionilor împotriva echipei sale de suflet, FC Barcelona.</p>
<p>Însă, din păcate pentru fotbalistul în vârstă de 34 de ani, acest vis a fost amânat cel puțin până în sezonul următor.</p>
<p>Atacantul a moștenit pasiunea pentru culorile „roș-albastre” de la unchiul său și povestea cum, în copilărie, urmărea cu sufletul la gură meciurile europene ale formației bucureștene.</p>

]]></description>
    </item>
    <item>
      <title>Ion Țiriac își ramifică imperiul imobiliar. Bagă 100 de milioane de euro în 600 de apartamente și într-un spital de oncologie pediatrică în orașul inimii lui</title>
      <link>https://www.prosport.ro/alte-sporturi/tenis/ion-tiriac-isi-ramifica-imperiul-imobiliar-baga-100-de-milioane-de-euro-in-600-de-apartamente-si-intr-un-spital-de-oncologie-pediatrica-in-orasul-inimii-lui-20235602</link>
      <description><![CDATA[<img src="https://www.prosport.ro/wp-content/uploads/2025/08/Ion-Tiriac-isi-ramifica-imperiul-imobiliar.-Baga-100-de-milioane-de-euro-in-600-de-apartamente-si-intr-un-spital-de-oncologie-pediatrica-in-orasul-inimii-lui.png"/><br/><p>Imperiul imobiliar gestionat de magnatul Ion Țiriac (86 de ani) este pe punctul de a se extinde copios, după ce miliardarul a primit undă verde pentru a demara un nou proiect.</p>
<p>Fostul jucător de tenis bagă 100 de milioane de euro într-un spital de oncologie pediatrică și în 600 de apartamente care vor fi ridicate în fosta zonă industrială Lemexim din Brașov.</p>
<h2><span>S-a deblocat investiția de 100 de milioane de euro pentru Ion Țiriac! Imperiul imobiliar al magnatului va atinge un nou nivel</span></h2>
<p><span>Ion Țiriac continuă să își satisfacă toate capriciile, drept dovadă că recent a plătit peste 2.000.000 de euro pentru un Ferrari Daytona</span> SP3, însă în același timp, magnatul are grijă să își extindă și averea, pentru a rămâne în topul celor mai bogați afaceriști români, în fruntea căruia se află deja de decenii.</p>
<p>Iar potrivit celor mai proaspete informații, <span>în Brașov, orașul sufletului lui Ion Țiriac</span>, miliardarul este gata să investească 100 de milioane de euro într-un proiect grandios.</p>
<p>Ion Țiriac vrea de mai mulți ani să construiască un complex rezidențial de 600 de apartamente și un spital de oncologie pediatrică, pe terenul fostei platforme industriale Lemexim, însă proiectul a fost blocat de mai multe detalii birocratice. Fostul jucător de tenis chiar s-a plâns public de acest aspect și se pare că, în cele din urmă, totul s-a deblocat. Magnatul a primit undă verde pentru a-și pune ideile în aplicare, iar conform jurnaliștilor din presa locală, de la <span>BizBrasov.ro</span> mai precis, „Țiriac a pornit demersurile urbanistice” pentru investiția de 100 de milioane de euro.</p>
<p>Proiectul va lua viață prin intermediul societății Masterange Imobiliare, care face parte din Grupul Țiriac, fondat și coordonat de celebrul miliardar brașovean.</p>
<h2><span>A cumpărat terenul de la fostul patron al lui FC Brașov</span></h2>
<p>Conform sursei menționate mai sus, magnatul Ion Țiriac deține terenul din fosta zonă industrială Lemexim încă din perioada 2005-2006. Atunci ar fi cumpărat respectiva parcelă de la omul de afaceri Ioan Neculaie, care este cunoscut și pentru activitatea pe care a avut-o în zona „sportului rege” din România. Pe scurt, Neculaie a fost patron la clubul de fotbal FC Brașov.</p>
<blockquote><p>Grupul Țiriac își propune să transforme această fostă zonă industrială într-un proiect rezidențial de amploare. Proiectul este structurat pe trei faze de dezvoltare, iar componenta sa principală presupune construirea a 600 de apartamente. Grupul de firme intenționează să construiască, tot în zona amintită, un spital de oncologie pediatrică, demarând negocieri cu un important furnizor național de servicii medicale pentru implementarea acestui proiect. Se preconizează alocarea a 12.000 mp pentru unitatea medicală și alți 2.500 mp pentru zone educaționale și sportive”, mai informează jurnaliștii brașoveni.</p></blockquote>
<p>Conform sursei citate, șantierul pentru proiectul de peste 100 de milioane de euro demarat de Ion Țiriac este așteptat să ia viață până la finalul lui 2025.</p>

]]></description>
    </item>
  </channel>
</rss>
