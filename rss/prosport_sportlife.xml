<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Leonard Doroftei a recunoscut care e relația lui acum cu Lucian Bute: „Trebuie să înveți să taci”</title>
      <link>https://www.prosport.ro/alte-sporturi/box/leonard-doroftei-a-recunoscut-care-e-relatia-lui-acum-cu-lucian-bute-trebuie-sa-inveti-sa-taci-20195401</link>
      <description><![CDATA[<img src="https://www.prosport.ro/wp-content/uploads/2025/06/Leonard-Doroftei-a-recunoscut-care-e-relatia-lui-acum-cu-Lucian-Bute-„Trebuie-sa-inveti-sa-taci.jpg"/><br/><p>Leonard Doroftei (55 de ani) a vorbit din nou despre presupusul conflict pe care l-ar fi avut cu Lucian Bute (45) și, de asemenea, a recunoscut care relația dintre ei în prezent.</p>
<p>Doroftei și Bute sunt doi dintre cei mai mari boxeri pe care i-a dat România, ambii ex-campioni mondiali la categorii diferite.</p>
<h2><span>Leonard Doroftei și Lucian Bute au o relație perfect normală și nu au fost certați niciodată</span></h2>
<p>În urmă cu mai bine de 10 ani, pe vremea când Lucian Bute încă activa în boxul profesionist, s-a vehiculat că între fostul campion mondial IBF de la supermijlocie și Leonard Doroftei ar exista un conflict.</p>
<p>Totul a pornit de la câteva declarații pe un ton critic date cel din urmă menționat. Însă, în realitate, acest lucru nu a dus și la izbucnirea unui conflict.</p>
<p>Iar odată cu trecerea anilor, lucrurile au început să se lămurească. În 2021, <span>Lucian Bute și Leonard Doroftei s-au întâlnit într-un ring de box din Canada</span> și chiar au „făcut o repriză la mănuși”, în spirit de colegialitate.</p>
<p>Mai apoi, în 2024, <span>Leonard Doroftei a vorbit public despre presupusul conflict dintre el și Lucian Bute</span> și și-a cerut scuze pentru declarațiile pe care le-a oferit și care au alimentat zvonurile.</p>
<p>Iar acum, în 2025, fostul campion mondial WBA la categoria semiușoară a reconfirmat că relația dintre el și Lucian Bute este una perfect normală:</p>
<blockquote><p>(n.r. – Ce relație aveți acum cu Lucian Bute?) Oamenii au tot vorbit, dar relația mea cu Bute e una normală, așa cum a fost dintotdeauna. Ne salutăm, ne întâlnim, stăm de vorbă și nu e nicio problemă. Fiecare are părerea lui”, a punctat Leonard Doroftei, pentru <span>GSP</span>.</p></blockquote>
<p>Pe de altă parte, acum că s-a retras și Lucian Bute din boxul profesionist de o perioadă lungă de timp, Doroftei și-a permis să adauge:</p>
<blockquote><p>(n.r. – Credeți că Bute ar fi putut să ajungă mai sus decât a reușit?) Bună întrebare. I s-a dat șansa de a reuși mai mult, nu l-a ținut nimeni în loc. Cred că asta a fost limita lui. I-am spus o dată că are nevoie de niște meciuri mai bune, pentru că va ajunge în America. A fost un sfat. Oamenii au înțeles greșit. A fost vina mea, pentru că trebuie să înveți să taci din gură din clipa în care nu mai ești activ. În ziua de azi nu mai ai dreptul să vorbești, așa consideră unii. Eu mereu am căutat să mă bat cu cei mai buni. Am demonstrat lucrul ăsta. Din 24 de meciuri jucate, 3 sunt de titlu mondial”, a mai declarat Leonard Doroftei.</p></blockquote>
<h2><span>Centurile mondiale pe care le-au deținut cei doi</span></h2>
<p>Leonard Doroftei a deținut centura mondială WBA la categoria semiușoară în intervalul 5 ianuarie 2002-24 octombrie 2003. În acest timp, el s-a luptat de trei ori cu titlul pe masă, de două ori cu argentinianul Raul Horacio Balbi și o dată cu americanul Paul Spadafora.</p>
<p>De partea cealaltă, Lucian Bute a deținut centura mondială IBF la categoria supermijlocie timp de aproape 5 ani, în care a boxat cu titlul pe masă de 9 ori.</p>

]]></description>
    </item>
    <item>
      <title>Raluca Zenga, reacție neaşteptată după atacul Israelului din Iran. Aflată în vacanță, într-o țară exotică, nu s-a ferit să atace</title>
      <link>https://www.prosport.ro/diverse/raluca-zenga-reactie-neasteptata-dupa-atacul-israelului-din-iran-aflata-in-vacanta-intr-o-tara-exotica-nu-s-a-ferit-sa-atace-20195963</link>
      <description><![CDATA[<img src="https://www.prosport.ro/wp-content/uploads/2025/06/Raluca-Zenga-reactie-neasteptata-dupa-atacul-Israelului-din-Iran.-Aflata-in-vacanta-intr-o-tara-exotica-nu-s-a-ferit-sa-atace.jpg"/><br/><p>Raluca Zenga (43 de ani), fosta soție a antrenorului italian Walter Zenga (65), a reacționat furios pe rețelele de socializare, direct dintr-o destinație exotică, după ce a văzut atacul Israelului din Iran.</p>
<p>Ea s-a poziționat ferm în conflictul escaladat din Orientul Mijlociu și a ținut să le amintească internauților de alte atacuri.</p>
<h2><span>„Well, well, well IsraHELL”. Ce a scris Raluca Zenga pe Instagram, după escaladarea conflictului Israel-Iran</span></h2>
<p>Raluca Zenga, fosta soție a antrenorului Walter Zenga, s-a dedicat de o bună perioadă de timp călătoriilor și nu ezită să le ofere urmăritorilor ei de pe rețelele de socializare tot felul de actualizări.</p>
<p>Ea beneficiază de o comunitate de aproape 70.000 de persoane doar pe Instagram, unde postează imagini care mai de care mai spectaculoase. Spre exemplu, <span>de Paște, Raluca Zenga a fost protagonista unei apariții exotice de pe insula Langkawi</span>, situată la aproximativ 30 de kilometri distanță de coasta nord-vestului Malaeziei.</p>
<p>Și mai recent, <span>Raluca Zenga i-a lăsat mască pe internauți cu o serie de fotografii realizată în Tanzania</span>, o țară din estul Africii.</p>
<p>Pe de altă parte, Raluca Zenga precizează pe profilul ei că are baza stabilită în Dubai, Emiratele Arabe Unite. Iar tot în secțiunea dedicată descrierii, fosta soție a lui Walter Zenga mai face o precizare importantă. Inima ei este în Palestina, sugerând astfel că este o susținătoare a palestinienilor <span>în conflictele din Fâșia Gaza și Orientul Mijlociu</span>.</p>
<p>Astfel, după ce a văzut că Israelul a atacat recent Iranul, Raluca Zenga a ținut să evidențieze un detaliu și a distribuit postarea unui internaut:</p>
<blockquote><p>Israel poate să elimine un comandat al Iranului de la 1.000 de kilometri distanță, cu o singură dronă și cu o singură rachetă care să penetreze zidul unui dormitor, fără să producă alte daune (n.r – poza poate fi văzută mai jos). Dar când au în vizor un lider Hamas (n.r. – organizație islamistă teroristă palestiniană) care se află la doar câțiva kilometri distanță, trebuie să dărâme din temelii un întreg cartier. Nici acum nu este evident?”, este mesajul preluat de Raluca Zenga de la un internaut și distribuit pe <span>pagina ei de Instagram</span>, sub forma unui Insta Story.</p></blockquote>
<p>De asemenea, trebuie precizat faptul că fosta soție a lui Walter Zenga a adăugat și ea un scurt text pe imaginea respectivă: „Well, well, well, IsraHELL…” (n.r. – Măi, măi, măi, IsraIAD), în traducere.</p>
<figure aria-labelledby="figcaption_attachment_20195969" class="wp-caption aligncenter" id="attachment_20195969"><img alt="" class="size-large wp-image-20195969" decoding="async" fetchpriority="high" height="1400" sizes="(max-width: 823px) 100vw, 823px" src="https://www.prosport.ro/wp-content/uploads/2025/06/raluca-zenga-2-1-823x1400.jpg" srcset="https://www.prosport.ro/wp-content/uploads/2025/06/raluca-zenga-2-1-823x1400.jpg 823w, https://www.prosport.ro/wp-content/uploads/2025/06/raluca-zenga-2-1-768x1307.jpg 768w, https://www.prosport.ro/wp-content/uploads/2025/06/raluca-zenga-2-1-903x1536.jpg 903w, https://www.prosport.ro/wp-content/uploads/2025/06/raluca-zenga-2-1.jpg 1080w" width="823"/><figcaption class="wp-caption-text" id="figcaption_attachment_20195969">SURSA FOTO: instagram.com/ralucazenga.travels/</figcaption></figure>
<h2><span>Raluca și Walter Zenga au format un cuplu timp de aproximativ 15 ani</span></h2>
<p>Raluca și Walter Zenga au fost căsătoriți cu acte în intervalul 2005 – 2020. După separare, ea a început să călătorească tot mai frecvent, în timp ce Walter Zenga s-a focusat pe cariera de antrenor.</p>
<p>Însă, în ultimii ani nu i-a mers tocmai bine. În intervalul martie-august 2020, Zenga a pregătit-o pe Cagliari, după care a luat o pauză lungă. A revenit în prim-planul „sportului rege” abia în iunie 2023, când a semnat cu Persita Tangerang, un club din Indonezia cu care a colaborat la nivel organizatoric până în ianuarie 2024.</p>
<p>A semnat apoi cu Emirates Club, din Emiratele Arabe Unite, din postura de antrenor, însă a rezistat pe banca tehnică doar 7 meciuri, până în aprilie.</p>
<p>În prezent, Walter Zenga este manager la Siracusa Calcio, formație din Serie D Italia.</p>

]]></description>
    </item>
    <item>
      <title>Rafael Nadal a dat verdictul despre Jannik Sinner, după ce l-a văzut cum a pierdut cu Carlos Alcaraz</title>
      <link>https://www.prosport.ro/alte-sporturi/tenis/rafael-nadal-a-dat-verdictul-despre-jannik-sinner-dupa-ce-l-a-vazut-cum-a-pierdut-cu-carlos-alcaraz-20196080</link>
      <description><![CDATA[<img src="https://www.prosport.ro/wp-content/uploads/2025/06/Rafael-Nadal-a-dat-verdictul-despre-Jannik-Sinner-dupa-ce-l-a-vazut-cum-a-pierdut-cu-Carlos-Alcaraz-1400x900.jpg"/><br/><p>Rafael Nadal (39 de ani) a fost pus în postura de a comenta finala masculină de la Roland Garros 2025, ediție de Grand Slam care nu l-a mai avut și pe el pe tabloul principal.</p>
<p>În ultimul act de la Paris, Jannik Sinner (23 de ani – 1 ATP) și Carlos Alcaraz (22 de ani – 2 ATP) s-au luptat pentru marele trofeu și au fost protagoniștii unei confruntări istorice.</p>
<h2><span>S-a bucurat pentru Carlos Alcaraz, dar în același timp i-a părut rău pentru Jannik Sinner. Reacția lui Rafael Nadal despre finala Roland Garros 2025</span></h2>
<p><span>Carlos Alcaraz a câștigat Roland Garros 2025, după ce l-a învins pe Jannik Sinner la capătul unei finale istorice</span>, care a durat 5 ore și 29 de minute.</p>
<p>Însă, nu durata în sine a atras atenția, ci felul în care s-a desfășurat confruntarea. Aflat într-o formă de senzație înaintea ultimului act, italianul Jannik Sinner a pășit dezlănțuit pe teren și și-a adjudecat primele două seturi în puțin peste două ore, scor 6-4, 7-6(4). Ulterior, Alcaraz a câștigat setul 3, scor 6-4, iar în setul 4 au urmat clipe incredibile. Sinner a început din nou mai bine și a dus scorul până la 5-3 în favoarea lui, asigurându-și și 3 mingi de meci pe serviciul adversarului. Însă, Alcaraz le-a salvat pe toate și a revenit incredibil, izbutind să câștige și setul 4, scor 7-6(3), moment în care a dus confruntarea în decisiv. În ultimul set, același Carlos Alcaraz s-a impus cu 7-6 (2) și a ridicat trofeul deasupra capului.</p>
<p><span>Finala dintre Carlos Alcaraz și Jannik Sinner de la Roland Garros 2025 va rămâne în istoria tenisului profesionist</span> drept una dintre cele mai frumoase și disputate din toate timpurile.</p>
<p>În mod evident, Rafael Nadal s-a bucurat pentru triumful conaționalului său, Carlos Alcaraz, însă în același timp, legenda tenisului iberic a mărturisit că a fost încercat de sentimente de tristețe pentru Jannik Sinner, deoarece italianul a dat dovadă de „o atitudine impecabilă” pe tot parcursul duelului de la Paris.</p>
<blockquote><p>Finala de la Roland Garros a fost palpitantă și spectaculoasă. Carlos a terminat cu un trofeu în mâini, după ce Jannik a fost la un pas de victorie. A fost un meci pe care ni-l vom aminti cu toții toată viața. Îmi pare rău pentru Jannik pentru că, în ciuda dificultăților cu care s-a confruntat în timpul meciului, a avut o atitudine impecabilă și aproape a câștigat”, a declarat Rafael Nadal, citat de <span>TennisWorldUSA</span>.</p></blockquote>
<h2><span>Jannik Sinner, noi declarații după eșecul de la Roland Garros 2025</span></h2>
<p>Jannik Sinner va reveni pe teren în săptămâna 16-22 iunie, cu ocazia turneului ATP de la Halle, din Germania. Italianul va participa atât pe tabloul de dublu, unde va face echipă cu conaționalul Lorenzo Sonego, cât și pe cel de simplu.</p>
<p>Înaintea confruntărilor de la Halle, Jannik Sinner le-a vorbit din nou reporterilor despre finala pierdută la Roland Garros 2025.</p>
<blockquote><p>Roland Garros nu s-a încheiat așa cum mi-aș fi dorit. Dar sunt motive pentru a fi satisfăcut. E vorba de perspectivă. O poți privi din unghiul celor 3 mingi de meci pe care le-am pierdut sau a faptului că a fost cel mai bun meci pe care l-am jucat vreodată pe zgură. Carlos Alcaraz e un jucător foarte puternic, până la urmă”, a declarat Jannik Sinner, printre altele.</p></blockquote>

]]></description>
    </item>
    <item>
      <title>Controversatul milionar a vorbit pentru prima dată despre despărțirea de frumoasa influenceriță</title>
      <link>https://www.prosport.ro/alte-sporturi/tenis/controversatul-milionar-a-vorbit-pentru-prima-data-despre-despartirea-de-frumoasa-influencerita-20195223</link>
      <description><![CDATA[<img src="https://www.prosport.ro/wp-content/uploads/2025/06/Controversatul-milionar-a-vorbit-pentru-prima-data-despre-despartirea-de-frumoasa-influencerita.jpg"/><br/><p>Nick Kyrgios (30 de ani – 636 ATP), controversatul milionar din tenisul masculin care a jucat finala la Wimbledon 2022, a vorbit pentru prima oară despre despărțirea de frumoasa influenceriță Costeen Hatzi (25).</p>
<p>Cei doi formau un cuplu din 2021, iar vestea separării a fost oferită de tânără în luna mai a acestui an.</p>
<h2><span>„Astfel de lucruri se întâmplă”. Ce a spus Nick Kyrgios despre despărțirea de influencerița Costeen Hatzi</span></h2>
<p><span>Nick Kyrgios și Costeen Hatzi au început să formeze o relație</span> în 2021, iar de-a lungul ultimilor ani, cei doi au reprezentat unul dintre cele mai mediatizate cupluri din tenisul profesionist.</p>
<p>Acest lucru s-a datorat faptului că sportivul australian este unul controversat, ajungând nu de puține ori în presă, dar și lui Costeen Hatzi, care este o frumoasă influenceriță, cu aproape 200.000 de urmăritori doar pe pagina oficială de Instagram.</p>
<p>În ciuda faptului că nimic nu părea să îi separe, <span>Nick Kyrgios și Costeen Hatzi au fost, în prima jumătate a lui 2025, protagoniștii unei despărțiri zgomotoase</span>.</p>
<p>Vestea „divorțului” a fost comunicată în spațiul public de tânără, care nu a precizat cu subiect și predicat separarea, dar a sugerat că nu a mai vorbit cu Kyrgios.</p>
<p>Iar acum, la aproximativ o lună distanță de la declarația lui Costeen Hatzi, Nick Kyrgios și-a spus și el punctul de vedere. Întrebat fiind de un internaut, într-o sesiune de întrebări și răspunsuri de pe rețelele de socializare, dacă s-a despărțit de iubită, australianul a transmis:</p>
<blockquote><p>Astfel de lucruri se întâmplă. Nu-i pot decât să îi doresc tot binele. Am adunat atâtea amintiri incredibile care vor rămâne mereu cu mine”, a spus Nick Kyrgios, citat de <span>The Sun</span>, confirmând practic separarea.</p></blockquote>
<h2><span>Ce a transmis Costeen Hatzi în urmă cu o lună</span></h2>
<p>La mijlocul lunii mai, atunci când vestea separării doar ce ajunsese în spațiul public, Costeen Hatzi a reacționat misterios.</p>
<blockquote><p>Nu am mai vorbit… Sper că își va găsi pacea și fericirea interioară. Eu pot să spun că am intrat în relație cu intenții pure”, spunea tânăra influenceriță.</p></blockquote>
<p>În ciuda faptului că s-au despărțit în condiții amiabile, potrivit aparențelor, Nick Kyrgios și Costeen Hatzi nu se mai urmăresc reciproc pe rețelele de socializare.</p>
<p>Cu toate acestea, pe pagina de Instagram a influenceriței încă mai pot fi văzute câteva poze vechi cu ea și jucătorul profesionist de tenis.</p>
<p>Pe lângă finala de la Wimbledon 2022, Nick Kyrgios a mai jucat două sferturi de finală la turneele de Grand Slam, la Australian Open 2025 și US Open 2022.</p>

]]></description>
    </item>
    <item>
      <title>Anunțul de acum al lui Adrian Mititelu, după ce în urmă cu trei zile a zis că se retrage din fotbal. „Nu e un capăt de lume”</title>
      <link>https://www.prosport.ro/fotbal-intern/anuntul-de-acum-al-lui-adrian-mititelu-dupa-ce-in-urma-cu-trei-zile-a-zis-ca-se-retrage-din-fotbal-nu-e-un-capat-de-lume-20195142</link>
      <description><![CDATA[<img src="https://www.prosport.ro/wp-content/uploads/2025/06/Anuntul-de-acum-al-lui-Adrian-Mititelu-dupa-ce-in-urma-cu-trei-zile-a-zis-ca-se-retrage-din-fotbal.-„Nu-e-un-capat-de-lume.jpg"/><br/><p>Adrian Mititelu (57 de ani), patronul clubului FCU Craiova, a revenit cu un nou anunț, după ce la data de 10 iunie a amenințat public că se retrage din fotbal.</p>
<p>Afaceristul spunea în urmă cu trei zile că își va pune planul în aplicare în cazul în care autoritățile competente nu vor lua măsuri în războiul dintre el și președintele Federației Române de Fotbal, Răzvan Burleanu.</p>
<h2><span>Adrian Mititelu vrea să suspende activitatea echipei FCU Craiova, dar nu se retrage definitiv din fotbal</span></h2>
<p>La data de 10 iunie 2025, <span>Adrian Mititelu a dus conflictul dintre el și Răzvan Burleanu la un alt nivel și a declanșat un scandal de proporții la Adunarea Generală a FRF</span>, unde s-a lăsat inclusiv cu jingiri.</p>
<p>Principala nemulțumire a afaceristului care conduce clubul de fotbal FCU Craiova a fost reprezentată de ideea că Federația Română de Fotbal ar funcționa ilegal. Iar dacă acest detaliu s-ar dovedi a fi adevărat, atunci și dezafilierea FC Universitatea Craiova din 2011 ar fi nulă.</p>
<p>După încheierea ședinței menționate mai sus, <span>Adrian Mititelu a purtat un scurt dialog cu reporterii și, printre altele, a amenințat că se retrage din fotbal</span>.</p>
<blockquote><p>Ăsta e regimul lui Burleanu. Vreau să spun că mâine voi sesiza Parchetul General, voi sesiza Guvernul României și dacă în termen de 3 zile nu se iau măsuri, mă retrag din fotbal”, spunea Mititelu.</p></blockquote>
<p>Câteva zile mai târziu, patronul FCU Craiova a revenit cu o nouă declarație și a sugerat că nu se va retrage definitiv din „sportul rege”, ci doar va suspenda activitatea echipei pentru o perioadă determinată de timp:</p>
<blockquote><p>Ce am spus, asta fac. Eu nu pot să continui cu echipa în afara legii, să știți că nu moare fotbalul dacă federația se dizolvă, un an competițiile sunt perturbate, dar apoi se începe de la zero, fără interese. Eu nu desființez echipa de fotbal, asta nu au înțeles mulți. Eu dacă nu joc o lună, două, trei, nu e un capăt de lume. Vreau sa fac fotbal curat!”, a spus Adrian Mititelu, potrivit <span>Gsp.ro</span>, după ce termenul de 3 zile stabilit de el a expirat.</p></blockquote>
<h2><span>Luptă până la capăt pentru dizolvarea FRF</span></h2>
<p>FCU Craiova a terminat pe locul 3 în play-out-ul Ligii 2, astfel că s-a salvat de la retrogradare și teoretic ar trebui să ia startul tot în eșalonul secund. Însă, rămâne de văzut ce se va întâmpla, în funcție de decizia pe care afaceristul o va lua în perioada imediat următoare.</p>
<p>Adrian Mititelu e determinat să lupte până la capăt pentru dizolvarea FRF:</p>
<blockquote><p>Am făcut toate demersurile, la toate autoritățile, inclusiv la ANS (n.r. Agenția Națională pentru Sport), care e abilitată să administreze structurile sportive, cum e și FRF, cei de acolo au ignorat activitatea federației în tot acest timp. Apoi, am mers la DNA, unde există o cerere și din 2024, pentru că Burleanu efectuează o activitate în afara legii, fac plăți, funcționează ilegal. În aceste zile, am formulat cereri de revizuire în vreo 30 de procese intentate în ultimii ani, veți vedea că se vor redeschide. Nu uitați că mi-am pierdut patrimoniul, noi de atunci tot luptăm pentru cauza noastră, din 2011 – 2012. Ca să scape de dosarul de excludere, s-au corupt niște judecători, ei au creat această practică. Federația funcționează fals! Am acuzat încă din 2011, DNA a greșit, tot ei apoi ne-au transmis că sunt suspecți de fals, dar totul s-a prescris. Avem 30 de dosare, deja au termen, va fi o sarabandă. Dacă toate actele sunt false, justiția n-are cum sa treacă peste. Sunt false documentele. Când un document nu conține date corecte, reale, e fals”, a completat Adrian Mititelu, printre altele.</p></blockquote>

]]></description>
    </item>
  </channel>
</rss>
