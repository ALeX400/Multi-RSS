<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce a făcut Simona Halep de 1 Mai la Dubai: „Mai multă dragoste, vă rog!”</title>
      <link>https://www.prosport.ro/diverse/ce-a-facut-simona-halep-de-1-mai-la-dubai-mai-multa-dragoste-va-rog-20160051</link>
      <description><![CDATA[<img src="https://www.prosport.ro/wp-content/uploads/2025/05/Ce-a-facut-Simona-Halep-de-1-Mai-la-Dubai-„Mai-multa-dragoste-va-rog.jpg"/><br/><p>Simona Halep s-a relaxat de 1 Mai departe de România într-un resort de 5 stele din Dubai, unul dintre orașele sale de suflet.</p>
<p>Fosta jucătoare de tenis profită la maximum de timpul liber după retragerea din circuit și vizitează locații de vis din orașele sale preferate. Ea a revenit la Dubai, acolo unde a petrecut de 1 Mai într-un cadru romantic la un restaurant a cărui deviză este „Mai multă dragoste, vă rog”.</p>
<h2><span>Destinație romantică pentru Simona Halep: a petrecut pe plajă de 1 Mai</span></h2>
<p>Simona Halep a ales o destinație exclusivistă pentru a-și petrece mini vacanța de 1 Mai. Departe de grătare și iarbă verde, românca a ales nisipul fierbinte din Dubai. Ea a postat pe rețelele de socializare imagini din resortul exclusivist în care este cazată. „Casa Amor” este o destinație pe o plajă privată, care are și un restaurant cu ”inspirație boemă, ce îmbină gastronomia, divertismentul și arta la doar câțiva pași de mare”, după cum se arată chiar pe site-ul locației.</p>
<p><span>Locația superbă</span> pe care a ales-o românca se află pe țărmurile Dubaiului și oferă o experiență exclusivistă. Masa a luat-o la un restaurant cu o bucătărie rafinată acolo unde lipsesc din meniu celebrele preparate românești degustate de români în această zi.</p>
<h2><span>Dubai, a doua casă a Simonei Halep: „A început să îmi placă”</span></h2>
<p>Simona Halep a fost criticată de fani că <span>petrece mai mult timp la Dubai</span> decât în România. Fosta sportivă și-a achiziționat un apartament în valoare de 1 milion de euro aflat într-un zgârie-nori din cel mai luxos complex rezidențial. Se pare că deține apartamentul chiar în același loc cu Dorin Mateiu, un afacerist despre care s-a scris că ar avea o relație.</p>
<p>„Sunt și în România, sunt și la Dubai. A început să-mi placă foarte mult la Dubai, deoarece condițiile pentru antrenament sunt cele mai bune. Vremea este extraordinară pe timpul iernii și sinceră să fiu, după atâția ani în care am răbdat frigul din România la alergări, în cantonamente, acum mi-am dat seama că este mult mai bine să te antrenezi la căldură.</p>
<p>Am și îmbătrânit și, da, îmi face plăcere să fiu la Dubai, pentru că e o atmosferă relaxată și pot să trăiesc bine. Bineînțeles că în România vin de câte ori pot, mi-e drag, pentru că România rămâne acasă”, declara Simona Halep în 2024, la <span>Digi Sport.</span></p>
<p>Simona Halep s-a retras oficial din tenisul feminin, după o luptă lungă cu accidentările. A pus capăt unei cariere spectaculoase, umbrită de o decizie a celor de la ITIA care a afectat-o grav în ultimii ani.</p>

]]></description>
    </item>
    <item>
      <title>S-a lăsat de fotbal și e om de afaceri la doar 28 de ani, după ce Gigi Becali l-a denumit „bomba atomică de la FCSB” și i-a fixat prețul la 50.000.000 de euro</title>
      <link>https://www.prosport.ro/fotbal-intern/superliga/s-a-lasat-de-fotbal-si-e-om-de-afaceri-la-doar-28-de-ani-dupa-ce-gigi-becali-l-a-denumit-bomba-atomica-de-la-fcsb-si-i-a-fixat-pretul-la-50-000-000-de-euro-20159804</link>
      <description><![CDATA[<img src="https://www.prosport.ro/wp-content/uploads/2025/05/S-a-lasat-de-fotbal-si-e-om-de-afaceri-la-doar-28-de-ani-dupa-ce-Gigi-Becali-l-a-denumit-„bomba-atomica-de-la-FCSB-si-i-a-fixat-pretul-la-50.000.000-de-euro-1400x714.jpg"/><br/><p>Supranumit „bombă atomică” de Gigi Becali pe vremea când juca la FCSB, mijlocașul Robert Vîlceanu s-a lăsat de fotbal și acum, la 28 de ani, este om de afaceri.</p>
<p>Finanțatorul „roș-albaștrilor” era atât de impresionat de tânărul fotbalist al său încât i-a fixat o clauză de reziliere fabuloasă în valoare de 50.000.000 de euro.</p>
<h2><span>Ce mai face Robert Vîlceanu, „bomba atomică” a lui Gigi Becali</span></h2>
<p>Poreclit „bombă atomică” de Gigi Becali <span>pe vremea când îmbrăca tricoul lui FCSB</span>, mijlocașul Robert Vîlceanu a agățat ghetele în cui în 2023 și, la 28 de ani, a devenit om de afaceri, scrie <span>digisport.ro</span>.</p>
<p>Latifundiarul din Pipera a fost dat efectiv pe spate de fotbalistul său la acea vreme încât i-a fixat „celebra” clauză de reziliere cifrată la 50 de milioane de euro.</p>
<blockquote><p>Mi-a spus MM că Vâlceanu e «bombă» mare de tot! – Gigi Becali</p></blockquote>
<p>Afectat de accidentări serioase, Vîlceanu a suferit două intervenții chirurgicale și, ulterior, n-a mai putut reveni la un nivel rezonabil. Văzând că nu mai poate face față nici măcar în eșaloanele inferioare, a decis să pună stop carierei la doar 26 de ani.</p>
<p>„Am fost forțat să mă las, s-a întâmplat din cauza accidentărilor. Am avut două operații destul de grele în decurs de trei ani. Am decis să pun punct sportului de performanță pentru că am simțit că nu mai pot. Nu simțeam piciorul stabil. Mi-a fost frică să nu mi se întâmple iar. Dacă nu ar fi fost așa, poate prindeam și eu echipa națională. De ce nu, poate jucam și eu la Campionatul European”, a spus Vîlceanu la <span>sport.ro</span> (2023)</p>
<p><img alt="" class="size-large wp-image-20159814" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7338656-Mediafax_Foto-Dragos_Savu-1400x932.jpg" srcset="https://www.prosport.ro/wp-content/uploads/2025/05/7338656-Mediafax_Foto-Dragos_Savu-1400x932.jpg 1400w, https://www.prosport.ro/wp-content/uploads/2025/05/7338656-Mediafax_Foto-Dragos_Savu-768x511.jpg 768w, https://www.prosport.ro/wp-content/uploads/2025/05/7338656-Mediafax_Foto-Dragos_Savu-1536x1022.jpg 1536w, https://www.prosport.ro/wp-content/uploads/2025/05/7338656-Mediafax_Foto-Dragos_Savu-2048x1363.jpg 2048w" width="1400"/></p>
<h2><span>După ce a fost cedat de FCSB, cariera sa a luat-o definitiv în jos</span></h2>
<p>Robert Vîlceanu marca în 2014, la doar 16 ani și 11 luni, primul său gol în Liga 1. S-a întâmplat într-un meci câștigat lejer de FCSB cu Gaz Metan Mediaș, scor 3-0. Reușita îl transforma în <span>cel mai tânăr marcator în campionat din istoria clubului „roș-albastru”</span>.</p>
<p>Degeaba însă, pentru că că oficialii de la FCSB au decis să-l împrumute mai întâi la Voluntari, apoi la UTA, pentru ca într-un final să fie vândut definitiv la Astra, în 2017. A stat la Giurgiu timp de un an și jumătate, fiind cedat temporar la Metaloglobus. Din 2020 și până în 2023, când a spus stop definitiv, Vîlceanu a mai bifat Dacia Unirea Brăila, CS Tunari și Rapid Buzescu, toate din eșaloanele inferioare.</p>
<ul>
<li>5 trofee are în palmares Robert Vîlceanu cu FCSB: două titluri de campion, două Cupe ale Ligii și o Cupă a României</li>
<li>2 goluri și un assist în 18 meciuri sunt cifrele mijlocașului la FCSB</li>
</ul>
<p> </p>

]]></description>
    </item>
    <item>
      <title>Dani Coman, bătăi de stradă în Berceni, organizate de Dan Alexa. Erau săraci şi n-aveau bani decât de lapte bătut la pungă: „E cel mai smardoi”</title>
      <link>https://www.prosport.ro/diverse/dani-coman-batai-de-strada-in-berceni-organizate-de-dan-alexa-erau-saraci-si-n-aveau-bani-decat-de-lapte-batut-la-punga-e-cel-mai-smardoi-20160023</link>
      <description><![CDATA[<img src="https://www.prosport.ro/wp-content/uploads/2025/05/Dani-Coman-batai-de-strada-in-Berceni-organizate-de-Dan-Alexa.-Erau-saraci-si-n-aveau-bani-decat-de-lapte-batut-la-punga-„E-cel-mai-smardoi.jpg"/><br/><p>Dan Alexa a dezvăluit cum „organiza bătăi de stradă” în Berceni pentru Dani Coman, cel pe care îl consideră cel mai bun bătăuș din fotbalul românesc.</p>
<p>După foarte mulți ani, <span>Dan Alexa a vorbit </span>despre o întâmplare fabuloasă petrecută cu Dani Coman. Cei doi sunt buni prieteni încă din perioada junioratului. Au trăit momente grele când nu aveau ce să mânânce așa că au decis să participe la lupte de stradă.</p>
<h2><span>Dan Alexa, „impresarul” lui Dani Coman la luptele de stradă: „Mi-e dor de o bătaie”</span></h2>
<p>Fostul jucător de la Rapid și Dinamo a rememorat o perioadă petrecută alături de Dani Coman la Rocar. Actualul <span>președinte de la FC Argeș</span> era mare „smardoi”, după cum îl laudă chiar bunul său prieten. Cei doi nu aveau un trai prea bun, așa că erau nevoiți să improvizeze pentru a face rost de o masă caldă.</p>
<p>Dani Coman îi tot spunea lui Alexa că îi e „dor de o bătaie” așa că bunul său prieten i-a găsit să se bată într-un cadru organizat, dar să facă și bani din asta. Toate bune și frumoase până la al treilea meci când un adversar l-a dovedit pe Coman și banii nu s-au mai împărțit frățește.</p>
<p>„Cu Dani (nr. Coman) am o poveste la Rocar, am jucat împreună. Noi am fost în aceeași generație și am jucat la echipa națională UEFA 98. Aveam masă de luni până vineri. Și am avut momente când nu aveam nicun ban și peste drum era un chioșc. îmi aduc aminte, ne-am dus la chioșc și l-am întrebat „câți bani avem la noi”. De banii ăștia puteam să ne luăm maxim o pâine.</p>
<p>Ne-am dus și era lapte bătut la pungă. Am mâncat cu Coman nu știu câte weekenduri doar lapte bătut. Coman e cel mai smardoi. Nu are adversar. Cum stăteam împreună el tot spunea „m-aș bate, mi-e dor de o bătaie”. Are niște mâini imense, eu îi zic căpuț, el îmi zice căpăloi.</p>
<p>În noul meu cerc de prieteni auzeam că se fac bătăi de stradă în Berceni. La un moment dat povesteam eu ce tot povesteam și zice unul „adu-l pe Coman la bătaie”. Îi zic „Te-ai bate mă? Hai să luăm și niște bani. Fii atent. Se organizează bătăi, dar nu răspund eu”. El zice „da, mă, da, organizează”.</p>
<p>S-a bătut, a câștigat primul meci, 200 de dolari a luat, 100 el, 100 eu. Am avut încredere, zic „bă, e bun”. Următorul meci, după vreo 2 luni, zic „bă, e altul”. Îl bate pe ala, dar cu emoții, 400 de dolari, i-am împărțit. Următoarea, îi dă unul un cap, îi umflă capul.</p>
<p>Stătea în pat și îi puneam compresă pe față, a doua zi aveam antrenament. Și zic, „Câți bani avem aici? 1000”. Îi dau 500 și zice „Mai refă calculul ăla că te omor”. Îi zic „fii atent, iau eu 100 și ia tu 900”, a spus Dan Alexa, la emisiunea <span>MicroBeast</span>.</p>

]]></description>
    </item>
    <item>
      <title>Motivul greu de crezut pentru care Marius Şumudică nu i-a răspuns lui Gigi Becali la mesaje. Pare un film de comedie</title>
      <link>https://www.prosport.ro/fotbal-intern/superliga/motivul-greu-de-crezut-pentru-care-marius-sumudica-nu-i-a-raspuns-lui-gigi-becali-la-mesaje-pare-un-film-de-comedie-20159789</link>
      <description><![CDATA[<img src="https://www.prosport.ro/wp-content/uploads/2025/05/Motivul-greu-de-crezut-pentru-care-Marius-Sumudica-nu-i-a-raspuns-lui-Gigi-Becali-la-mesaje.-Pare-un-film-de-comedie-2.jpeg"/><br/><p>Gigi Becali a spus că i-a trimis un mesaj ironic lui Marius Șumudică după ce FCSB a învins-o pe Rapid cu 2-1, în Giulești, iar acum antrenorul grupării de lângă Podul Grant a explicat de ce nu i-a răspuns patronului campioanei.</p>
<p>Finanțatorul „roș-albaștrilor” a ținut să transmită public că l-a ironizat pe tehnicianul clubului patronat de Dan Șucu, iar acesta a spus, în cadrul conferinței de presă de joi, că nu a primit niciun astfel de mesaj. Mai mult, Șumudică a spus că nu are în agenda telefonului numărul lui Gigi Becali.</p>
<h2><span>Marius Șumudică nu are numărul lui Gigi Becali! „Vă arăt telefonul”</span></h2>
<p>Marius Șumudică susține că nu a primit niciun mesaj de la Gigi Becali după înfrângerea cu FCSB. Mai mult, tehnicianul din Giulești a ținut să anunțe în cadrul unei conferințe de presă că nu are numărul de telefon al patronului campioanei.</p>
<p>„Unde să-i răspund? Ce mesaje? Nu am numărul dânsului. N-am vorbit cu Gigi la telefon… Cred că sunt 7-8-10 luni. De când sunt antrenor la Rapid, n-am vorbit cu Gigi la telefon.</p>
<p>Nu am numărul dânsului. Mie nu mi-a apărut niciun mesaj. N-am niciun mesaj, vă arăt telefonul. Îi răspundeam cu mare plăcere, cum o să-i răspund și domnului Mihai Stoica. Deocamdată nu este momentul, dar îi voi răspunde și domnului Mihai Stoica”, a declarat Marius Șumudică.</p>
<h2><span>Gigi Becali a început să râdă de Șumudică în fața jurnaliștilor: „E numărul 2 acum”. A spus că antrenorul Rapidului i-a citit ironiile pe WhatsApp</span></h2>
<p>După ce FCSB a învins-o pe Rapid, Gigi Becali a spus că i-a trimis lui Șumudică un mesaj în care i-a transmis că este „numărul 2”, aluzie la declarațiile tehnicianului de lângă Podul Grant dinaintea meciului, când a afirmat că el este „numărul 1”.</p>
<p>„Ce să facă Șumudică? A zis că e numărul 1, i-am dat și eu mesaj aseară: «Acum ești numărul 2.» Asta i-am zis: «Felicitări pentru locul 1 din coadă!».</p>
<p>N-a răspuns… felicitări pentru locul 1 din coadă (n.r. – râde încontinuu). Nu mai ești numărul 1, ești numărul 2”, a declarat Gigi Becali, în fața jurnaliștilor, a doua zi după Rapid – FCSB 1-2.</p>
<p>Ulterior, patronul de la FCSB a transmis chiar că a văzut, pe WhatsApp, că Marius Șumudică a citit mesajele sale.</p>
<p>„Lui Șumudică i-am dat mesaje că nu mai e numărul 1, e numărul 2. I-am zis aseară că îl felicit pentru că e numărul 1 din coadă. Azi i-am dat mesaj și i-am zis că e prietenul meu. Dar, eu arbitrez și play-off-ul. I-am zis că e prietenul meu, că nu-l las și că îl bag în cupele europene.</p>
<p>Eu pot să o bat pe U Cluj, asta pot să fac pentru el.</p>
<p>S-a uitat, a văzut că am râs prea mult, nu a răspuns. Cred că s-a supărat. Block nu îmi dă, e prietenul meu. Îl bag în cupele europene. I-am zis să bată Craiova și eu îi garantez cupele europene”, a spus Gigi Becali, la <span>DigiSport</span>.</p>
<blockquote><p>Vă uitați la fața mea, vi se pare că mai sunt ca în trecut? (râde). Dacă sunt și eu mai bun, unul dintre cei mai buni, dacă colegii mei spun că sunt unul dintre cei mai buni, ce să fac, frate? Dacă vrei să te duci la un concurs de miss și îți spune unul că ești frumoasă și te simți și îți spune panglica aia pe tine. Eu mă consider unul dintre cei mai buni antrenori și mă simt extraordinar bine.</p>
<p>Atât de fericit sunt, pe cuvântul meu de onoare… Spune-le colegilor tăi că Șumudică este cel mai fericit, eu sunt numărul 1!</p>
<ul>
<li>Marius Șumudică, la numai câteva zile după ce Rapid a fost eliminată de Hermannstadt din Cupa României, meci care l-a făcut să își anunțe demisia în fața propriilor fani.</li>
</ul>
</blockquote>

]]></description>
    </item>
    <item>
      <title>„A fost detubat!”. Mihai Leu, aproape de un nou miracol, deşi starea sa este critică în continuare</title>
      <link>https://www.prosport.ro/sport-life/a-fost-detubat-mihai-leu-aproape-de-un-nou-miracol-desi-starea-sa-este-critica-in-continuare-20159609</link>
      <description><![CDATA[<img src="https://www.prosport.ro/wp-content/uploads/2025/05/„A-fost-detubat.-Mihai-Leu-aproape-de-un-nou-miracol-desi-starea-sa-este-critica-in-continuare-1400x934.jpg"/><br/><p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în stare foarte gravă la Spitalul Fundeni din Capitală, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<h2><span>Vești excelente despre Mihai Leu. „A fost detubat”</span></h2>
<p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în <span>stare foarte gravă la Spitalul Fundeni din Capitală</span>, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<p>Miercuri seară au venit veștile bune de la spital. După mai multe zile în care a fost intubat, Mihai Leu a putut respira singur, însă deocamdată momentul de cumpănă nu a trecut.</p>
<p>„Mihai a fost detubat, dar e mult prea devreme să spunem că a trecut peste starea critică. În continuare, avem speranța că lucrurile vor merge în direcția bună și pacientul va depăși și această perioadă grea!”, au transmis surse medicale pentru <span>gândul.ro</span>.</p>
<p><img alt="" class="aligncenter size-full wp-image-19959779" decoding="async" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>A driblat moartea și în urmă cu câteva luni</span></h2>
<p>Problemele de sănătate ale lui Mihai Leu au început în urmă cu mai mult de un deceniu, mai exact în 2014, atunci când a fost diagnosticat cu cancer de colon. De atunci, <span>fostul mare sportiv a trecut prin trei intervenții chirurgicale complicate</span>.</p>
<p>A fost operat de reputatul chirurg Irinel Popescu, însă teribila boală i-a recidivat la sfârșitul lui 2024, și a fost din nou operat. Mihai Leu a fost internat ultima oară la Spitalul Fundeni în luna decembrie a anului trecut, când a fost din nou la un pas de moarte, după schimbarea unui banal stent la rinichi.</p>
<blockquote><p>Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0. Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune – Mihai Leu (Facebook, 9 decembrie 2024)</p></blockquote>
<p> </p>

]]></description>
    </item>
  </channel>
</rss>
