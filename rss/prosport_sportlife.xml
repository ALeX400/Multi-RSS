<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi e şomer, dar profită de timp și îşi răsfață soția pe litoralul din România</title>
      <link>https://www.prosport.ro/diverse/ianis-hagi-e-somer-dar-profita-de-timp-si-isi-rasfata-sotia-pe-litoralul-din-romania-20190757</link>
      <description><![CDATA[<img src="https://www.prosport.ro/wp-content/uploads/2025/06/Ianis-Hagi-e-somer-dar-profita-de-timp-isi-rasfata-sotia-pe-litoralul-din-Romania.jpg"/><br/><p>Ianis Hagi (26 de ani) e șomer după despărțirea de Rangers, dar nu se grăbește să semneze cu un nou club și profită de timp pentru a-și răsfăța soția pe litoralul din România.</p>
<p>Contractul mijlocașului cu gruparea din Scoția a ajuns la final în această vară și s-a știut încă de acum câteva luni că nu se va semna prelungirea.</p>
<h2><span>Ianis Hagi se bucură de vacanță alături de Elena, soția sa</span></h2>
<p>Ianis Hagi se află postura fotbalistului liber de contract și nu dă semne că ar fi aproape de a semna un angajament cu o nouă echipă.</p>
<p>În urmă cu câteva săptămâni <span>s-a scris despre transferul său la FCSB</span>, însă zvonurile s-au evaporat rapid din considerente financiare. Pe scurt, Gigi Becali a spus că nu se poate apropia de pretențiile salariale pe care le-ar avea mijlocașul.</p>
<p>De asemenea, despre <span>Ianis Hagi s-a spus că ar fi în continuare în vizorul Borussiei Monchengladbach</span>, grupare din Bundesliga, însă nici în acest caz lucrurile nu au mai avansat.</p>
<p>Până când va apărea o ofertă concretă și va fi tentat să dea cu pixul pe contract, fiul lui Gică Hagi se bucură de vacanța de vară și își răsfață soția pe litoralul din România.</p>
<p>Elena Hagi a încărcat mai multe fotografii pe <span>pagina ei de Instagram</span>, prin intermediul cărora le-a arătat urmăritorilor cum și-a petrecut ziua. Aparent, după o scurtă plimbare pe plajă, ea și soțul Ianis Hagi s-au oprit la un restaurant select de pe litoral și s-au delectat cu câte o porție de fructe de mare.</p>
<h2><span>De ce întârzie Ianis Hagi să ia o decizie: „Încă nu știu. E prima dată”</span></h2>
<p>Cei mai mulți fotbaliști aflați în ultimele 6 luni de contract aleg să negocieze din timp, astfel ca atunci când vine vara să aibă o idee concretă cu privire la ce îi așteaptă în sezonul următor.</p>
<p>Însă, în cazul lui Ianis Hagi, mijlocașul echipei naționale s-a văzut pentru prima oară pus într-o astfel de postură. Iar din dorința de a fi precaut, Hagi Jr. nu a semnat cu nicio altă echipă până când nu și-a luat adio, oficial, de la Rangers.</p>
<blockquote><p>Încă nu știu. Este pentru prima dată în cariera mea când sunt liber de contract. Sunt foarte mulțumit de sezonul avut. Am reușit să-mi întorc la 180 de grade cariera la Rangers, sunt foarte mulțumit de sezon, individual și colectiv. Acum mă concentrez să iau cea mai bună decizie pentru mine pentru că este foarte importantă. Încerc să pun în balanță tot, inclusiv echipa națională. Să mă pun într-o poziție favorabilă să pot continua progresul. Sunt liber de contract, am primit telefoane. Este greu de spus unde mă văd. Voi pune în balanță tot ce mi se oferă. Voi încerca să iau cea mai bună decizie pentru progresul meu și pentru cariera mea. Am încă 26 de ani, voi juca încă cel puțin 10 ani de acum încolo. Este un moment important și sper să fiu inspirat”, a spus Ianis Hagi, în finalul lunii mai, cu ocazia apariției de la un eveniment public.</p></blockquote>

]]></description>
    </item>
    <item>
      <title>Aryna Sabalenka, discurs nemaivăzut: „Aş înjura acum! Vreau doar câteva zile cu tequilla, jeleuri şi plajă”</title>
      <link>https://www.prosport.ro/alte-sporturi/tenis/aryna-sabalenka-discurs-nemaivazut-as-injura-acum-vreau-doar-cateva-zile-cu-tequilla-jeleuri-si-plaja-20190715</link>
      <description><![CDATA[<img src="https://www.prosport.ro/wp-content/uploads/2025/06/Aryna-Sabalenka-discurs-nemaivazut-„As-injura-acum-Vreau-doar-cateva-zile-cu-tequilla-jeleuri-si-plaja-e1749373740790-1400x758.jpg"/><br/><p>Aryna Sabalenka (27 de ani – 1 WTA) a pierdut finala feminină de la Roland Garros 2025, după ce a cedat în trei seturi în fața americancei Coco Gauff (21 de ani – 2 WTA), scor 7-6(5), 2-6, 4-6.</p>
<p>La conferința de presă de după meci, sportiva din Belarus a fost protagonista unui discurs nemaivăzut, în care și-a dezvăluit planurile pentru perioada imediat următoare.</p>
<h2><span>Aryna Sabalenka vrea să se deconecteze total de la tenis după finala pierdută cu Coco Gauff. Cât de tare a afectat-o eșecul de la Roland Garros</span></h2>
<p><span>Aryna Sabalenka a întâlnit-o în finala de la Roland Garros 2025 pe Coco Gauff, sportivă pe care doar ce o învinsese în finala de milioane de euro</span> de la Mutua Madrid Open.</p>
<p>Atunci a fost un 2-0 pentru sportiva din Belarus, 6-3, 7-6(3), însă pe zgura pariziană, roata s-a întors și <span>Coco Gauff a învins-o pe Aryna Sabalenka în trei seturi, scor (5)6-7, 6-2, 6-4</span>.</p>
<p>Chiar și după finala pierdută la Roland Garros 2025, Aryna Sabalenka va continua să rămână în fruntea clasamentului WTA, cu un total de 11.553 de puncte. În schimb, americanca Coco Gauff s-a apropiat ușor de ea, având acum un total de 8.083 puncte. Podiumul jucătoarelor din topul WTA e completat tot de o reprezentantă a SUA, anume Jessica Pegula, cu 6.483 puncte.</p>
<p>Însă, clasamentul WTA nu pare să o intereseze prea tare pe Sabalenka în acest moment. Sportiva din Belarus și-a dorit enorm să poată triumfa la Paris, unde nu a câștigat niciun trofeu. Ea are 3 titluri de Grand Slam, două dintre ele cucerite la Australian Open și unul la US Open, în timp ce la Roland Garros, în 2025 a jucat pentru prima oară finala.</p>
<p>În plus, felul dramatic în care a pierdut meciul cu Coco Gauff, după ce a izbutit să câștige primul set, a scos-o din minți pe Sabalenka. Așadar, la conferința de presă de după joc le-a mărturisit reporterilor că și-a rezervat un bilet de vacanță și că în următoarele zile va dori să se deconecteze total de la tenis:</p>
<blockquote><p>Am deja un zbor rezervat pentru Mykonos (n.r. – insulă populară din Grecia). Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat astăzi, cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat astăzi pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, a spus Aryna Sabalenka, după finala feminină de la Roland Garros 2025, pe care a pierdut-o în fața americancei Coco Gauff.</p></blockquote>
<blockquote cite="https://www.tiktok.com/@tntsports/video/7513313623301754134" class="tiktok-embed" data-video-id="7513313623301754134" style="max-width: 605px; min-width: 325px;">
<section>@tntsports “If I could swear, I would swear right now” 😤 Aryna Sabalenka reacts to her defeat against Coco Gauff 🗣️ #rolandgarros #tennis ♬ original sound – TNT Sports</section>
</blockquote>
<p><script async="" src="https://www.tiktok.com/embed.js"></script></p>
<h2><span>Coco Gauff, primul ei triumf de la Roland Garros</span></h2>
<p>În ceea ce o privește pe Coco Gauff, americanca și-a adjudecat al doilea ei titlu de Grand Slam, după US Open 2023.</p>
<p>La Australian Open, primul mare turneu al anului 2025, Gauff s-a oprit doar în faza semifinalelor. Acum, americanca se va pregăti pentru Wimbledon, unde nu a izbutit niciodată să depășească faza optimilor de finală.</p>

]]></description>
    </item>
    <item>
      <title>Rebela tenisului românesc a revenit în forță, cu o imagine neobişnuită: „Mă pârlesc pe teren”</title>
      <link>https://www.prosport.ro/diverse/rebela-tenisului-romanesc-a-revenit-in-forta-cu-o-imagine-neobisnuita-ma-parlesc-pe-teren-20190712</link>
      <description><![CDATA[<img src="https://www.prosport.ro/wp-content/uploads/2025/06/Rebela-tenisului-romanesc-a-revenit-in-forta-cu-o-imagine-neobisnuita-„Ma-parlesc-pe-teren.jpg"/><br/><p>Una dintre cele mai rebele sportive române a revenit cu o imagine neobișnuită pe rețelele de socializare în care le arată fanilor „cum se pârlește pe teren”.</p>
<p>Andreea Prisăcariu s-a luptat pentru un trofeu ITF la Focșani. Deși a pornit ca favorită, românca a cedat în semifinale în fața ibericei Ruth Roura Llaverias. La finalul unui antrenament, sportiva le-a arătat fanilor o imagine cu pielea de pe spatele său pentru a vedea la ce „chinuri” e supusă să facă performanță. Temperaturile au fost foarte ridicate zilele acestea și sportivii care au evoluat la orele după-amiezii au avut cel mai mult de suferit din cauza razelor solare „arzătoare”.</p>
<h2><span>Andreea Prisăcariu, o nouă fotografie incendiară pentru fanii săi</span></h2>
<p>Jucătoarea română de tenis este foarte populară pe rețelele de socializare. <span>Postează des fotografii </span>în care își încântă fanii cu formele de invidiat. Andreea Prisăcariu ocupă locul 451 WTA, iar de-a lungul carierei a strâns peste 150.000 de euro din turnee.</p>
<p>Zilele acestea, Prisăcariu a fost prezentă la turneul ITF de la Focșani, acolo unde a avut șansa de a-și trece în palmares încă un trofeu. Din păcate pentru sportiva română, drumul său s-a oprit în semifinale, unde a fost învinsă sâmbătă de iberica Ruth Roura Llaverias, scor 6-4, 2-6, 3-6.</p>
<p>Andreea Prisăcariu a făcut o scurtă recapitulare a weekendului petrecut la Focșani în care a pus și o fotografie în care apare cu spatele gol pentru a arăta cât de mult a afectat-o căldura toridă din aceste zile. S-a bronzat fără să vrea, fiind vizile urmele în zona acoperită de maioul purtat în timpul antrenamentelor.</p>
<p>În finala de dublu de la Focșani s-au duelat două perechi româneşti, Cara Maria Meşter/Vanessa Ioana Georgiana Popa Teiuşanu şi Alexandra Irina Anghel/Patricia Georgiana Goina. Perechea formată din Cara Maria Meșter și Vanessa Ioana Georgiana Popa Teiușanu a câștigat proba de dublu la ediția din acest an.</p>
<h2><span>A „trădat-o” pe Dinamo pentru Steaua București</span></h2>
<p><span>Anul trecut, Prisăcariu a făcut trecerea de la Dinamo</span> la Steaua București. A simțit că nu era tratată cum trebuie și a decis să părăsească clubul din „Ștefan cel Mare”.</p>
<blockquote><p>„Antrenoarea mea (n.r. Raluca Platon) e acolo și am fost de acord să reprezint Steaua. Indiferent câtă iubire am avut pentru Dinamo și pentru suporteri, când nu mai ești tratat cu respect unde ai dat totul, și eu am dat totul, din punct de vedere al imaginii și al sprijinului pe care l-am oferit mereu.</p>
<p> </p>
<p>Nu regret absolut nimic. Dar când ești luată la mișto, trebuie să iei măsuri. Am o relație superfrumoasă cu galeria. Eu am fluturat steagul, de aceea le-am dat și mesaj celor mai apropiați. Vă iubesc, vă ador, dar trebuie să merg mai departe.</p>
<p> </p>
<p>Și trebuie să mă respect eu pe mine, pentru că preș nu voi fi niciodată și nu am fost niciodată. Și de aceea nu mi-a fost bine, pentru că nu am fost preș.”, spunea Andreea, la podcastul Business Philosophy.</p>
<p> </p></blockquote>

]]></description>
    </item>
    <item>
      <title>Mirel Rădoi îşi face imperiu în zona de business. A cumpărat o fostă fabrică de zahăr, simbol al României mai bine de 114 ani</title>
      <link>https://www.prosport.ro/diverse/mirel-radoi-isi-face-imperiu-in-zona-de-business-a-cumparat-o-fosta-fabrica-de-zahar-simbol-al-romaniei-mai-bine-de-114-ani-20190680</link>
      <description><![CDATA[<img src="https://www.prosport.ro/wp-content/uploads/2025/06/Mirel-Radoi-isi-face-imperiu-in-zona-de-business.-A-cumparat-o-fosta-fabrica-de-zahar-simbol-al-Romaniei-mai-bine-de-114-ani.webp"/><br/><p>Mirel Rădoi (44 de ani) continuă să se dezvolte în zona de business și recent a încheiat o tranzacție pe care o plănuia de câteva luni de zile.</p>
<p>Împreună cu alți parteneri de afaceri, antrenorul Universității Craiova a cumpărat o parcelă importantă de teren care a aparținut fostei fabrici de zahăr din Târgu Mureș. Uzina a fost un adevărat simbol al României, deoarece a reprezentat unul dintre cei mai mari producători de zahăr din țară și a funcționat mai bine de 114 ani.</p>
<h2><span>Mirel Rădoi a investit în achiziția a 12.000 de metri pătrați pentru a pune bazele unui nou business</span></h2>
<p>Mirel Rădoi a strâns o avere impresionantă de-a lungul carierei, în principal datorită colaborărilor pe care le-a avut în zona arabă, iar pe lângă capriciile cu care a obișnuit, precum achizițiile de mașini și ceasuri, antrenorul a ales să și investească o parte din banii câștigați.</p>
<p>Dacă <span>prin 2017 se zvonea că ar dori să cumpere un club de fotbal din Liga 1, Mirel Rădoi</span> și-a schimbat ideile în ultimii ani și s-a hotărât să își pompeze banii în afaceri mai sigure.</p>
<p>Asociat cu <span>Florentin Avădanei, un afacerist cu greutate din România, Mirel Rădoi a plănuit încă din toamna lui 2024 să deschidă o rețea de parcuri de retail</span>.</p>
<p>Iar la mai bine de jumătate de an distanță, antreprenorii au făcut prima achiziție de teren care să le permită să își pună ideile în aplicare.</p>
<p>Potrivit <span>Profit.ro</span>, grupul Goldbach, deținut de soții Elena Oancea și Florin Avădanei și din care face parte, din postura de asociat, și Mirel Rădoi, a cumpărat o parcelă importantă de teren care a aparținut fostei fabrici de zahăr din Târgu Mureș. Mai precis, 12.000 de metri pătrați, care urmează să fie exploatați cu două proiecte de retail, după cum a confirmat Florentin Avădanei.</p>
<blockquote><p>Noi am achiziționat două loturi în Târgu Mureș, în total aproximativ 12.000 de metri pătrați, pe care vom dezvolta două proiecte de retail, unul pe parter (circa 3.100 metri pătrați) și celălalt parter plus etaj (aproximativ 4.300 metri pătrați). Ancora food există deja (Lidl, deschis în iunie anul trecut, n.red.), iar noi vom dezvolta un proiect mixed use: retail și servicii. Vom avea pe lângă retailul clasic și spații amenajate pentru sală de fitness, loc de joacă pentru copii, agenție bancară etc.”, a declarat antreprenorul, potrivit sursei citate.</p></blockquote>
<h2><span>Locația beneficiază de o istorie impresionantă</span></h2>
<p>Conform sursei citate, actele proiectului au fost deja depuse și sunt în curs de autorizare. Iar cel târziu în luna noiembrie a acestui an, procesul birocratic ar trebui finalizat.</p>
<p>Locația în care își va investi și Mirel Rădoi o parte din avere beneficiază de o istorie impresionantă, iar în ultimii ani a trecut printr-un proces important de transformare.</p>
<p>Dacă până în anul 2007 a funcționat acolo o fabrică de zahăr cu o istorie de peste 114 ani, una dintre cele mai importante uzine de acest tip din țară, ulterior terenul a fost vândut și destinat altor proiecte.</p>
<p>Conform sursei menționate mai sus, o bună bucată din întreg terenul îi aparține lui Simon Maurer, care a ales să construiască un ansamblu rezidențial ce cuprinde peste 1.600 de apartamente în 24 de blocuri. Însă, antreprenorul intenționează să dubleze numărul unităților în viitorul nu foarte îndepărtat.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/i3HS9rlTv3E?si=f6QfU5l_CoQA9iT_" title="YouTube video player" width="560"></iframe></p>

]]></description>
    </item>
    <item>
      <title>Florinel Coman a „spart” banii de la arabi pe lăutari, la nunta fostului fotbalist al lui Gigi Becali. Manelistul Tzancă Uraganu, în extaz: „Două mii de la campionul nostru”</title>
      <link>https://www.prosport.ro/diverse/florinel-coman-a-spart-banii-de-la-arabi-pe-lautari-la-nunta-fostului-fotbalist-al-lui-gigi-becali-manelistul-tzanca-uraganu-in-extaz-doua-mii-de-la-campionul-nostru-20190685</link>
      <description><![CDATA[<img src="https://www.prosport.ro/wp-content/uploads/2025/06/Florinel-Coman-a-„spart-banii-de-la-arabi-pe-lautari-la-nunta-fostului-fotbalist-al-lui-Gigi-Becali.-Manelistul-Tzanca-Uraganu-in.png"/><br/><p>Florinel Coman a făcut din nou show la o nuntă și nu s-a uitat la bani când a dat dedicații la manelistul Tzancă Uraganu.</p>
<p>Fostul jucător de la FCSB, Vali Gheorghe, s-a căsătorit în acest weekend, iar la nuntă <span>a fost prezent și Florinel Coman</span>. Fostul star de la FCSB a încins atmosfera pe ringul de dans și a „spart” banii de la arabi pe lăutari. Atmosfera a fost întreținută de celebrul manelist Tzancă Uraganu.</p>
<h2><span>Florinel Coman, one-man show și la nunta lui Vali Gheorghe</span></h2>
<p>Mircea Lucescu nu l-a convocat pe Florinel Coman pentru „dubla” cu Austria și Cipru din preliminariile Campionatului Mondial, dar asta nu l-a oprit să se distreze la nunta unuia dintre foștii săi colegi de la FCSB. După ce<span> a dansat cu mare patos</span> la nunta lui Darius Olaru pe muzica lui Constantin Budescu, Florinel Coman a fost în centrul atenției pe ringul de dans și la nunta lui Vali Gheorghe. De această dată a dat dedicații cu banii de la arabi la cel mai în vogă manelist.</p>
<p>Vali Gheorghe și Florinel Coman au fost colegi la FCSB în perioada 2021-2023. Fotbalistul de la Petrolul nu a bifat prea multe meciuri în perioada petrecută la formația roș-albastră dar a rămas bun prieten cu o parte din foștii săi colegi.</p>
<p>Tzancă Uraganu a distribuit un clip pe rețelele de socializare în care încinge atmosfera pe ringul de dans alături de Florinel Coman. Jucătorul dansează pe muzica manelistului, iar ceilalți invitați au format un cerc în jurul lor.</p>
<p>Nașul lui Vali Gheorghe a fost impresarul Florin Vulturar, omul de încredere al lui Gigi Becali.</p>
<blockquote cite="https://www.tiktok.com/@tzzzancauraganu/video/7513020403980242198" class="tiktok-embed" data-video-id="7513020403980242198" style="max-width: 605px; min-width: 325px;">
<section>@tzzzancauraganu♬ sunet original – tzzzanca uraganu 🏆</section>
</blockquote>
<p><script async="" src="https://www.tiktok.com/embed.js"></script></p>
<h2><span>Vali Gheorghe este norocos: s-a căsătorit cu femeia alături de care este de mai bine de cinci ani</span></h2>
<p>Extrema stângă s-a născut la Ploiești și a făcut junioratul la Astra Giurgiu. În 2016 a făcut pasul la seniori, iar câțiva ani mai târziu a cunoscut-o pe Denisa Demian, cea care avea să îi devină soție în acest acest weekend. Cei doi trăiesc o frumoasă poveste de dragoste de cinci ani de zile, înainte ca fotbalistul să semneze cu FCSB. Soția lui Gheorghe este absolventă la Facultatea de Design Interior.</p>
<p>De-a lungul carierei, Vali Gheorghe a evoluat la Astra, FCSB, CS Afumați, Umraniyespor, U Cluj, Poli Iași și Petrolul. A participat alături de naționala României la Jocurile Olimpice de la Tokyo, dar nu a mai fost convocat niciodată la echipa mare pentru competițiile organizate de UEFA.</p>

]]></description>
    </item>
  </channel>
</rss>
