<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imagini dureroase cu familia lui Boupendza. Preşedintele din Gabon a decis ca fotbalistul să fie înmormântat ca un erou național</title>
      <link>https://www.prosport.ro/diverse/imagini-dureroase-cu-familia-lui-boupendza-presedintele-din-gabon-a-decis-ca-fotbalistul-sa-fie-inmormantat-ca-un-erou-national-20149937</link>
      <description><![CDATA[<img src="https://www.prosport.ro/wp-content/uploads/2025/04/Imagini-dureroase-cu-familia-lui-Boupendza-1400x788.jpg"/><br/><p>Aaron Boupendza va fi înmormântat în țara natală ca un erou, potrivit anunțului făcut chiar de președintele din Gabon.</p>
<p>Familia fostului jucător de la Rapid este distrusă de <span>vestea primită</span> în urmă cu câteva zile. Aaron Boupendza și-a pus capăt zilelor la doar 28 de ani, după ce a trecut printr-o perioadă dificilă. Cei apropiați pregătesc funerariile, dar sunt grav afectați de cele întâmplate.</p>
<h2><span>Familia îndurerată a lui Aaron Boupendza se pregătește de înmormântarea fostului atacant din Gabon</span></h2>
<p>Întreaga țară în care s-a născut Aaron Boupendza se pregătește să își ia adio de la starul gabonez. Vor avea loc ceremonii speciale, fotbalistul urmând să fie înmormântat ca un erou național. Anunțul a fost făcut chiar de președintele din Gabon.</p>
<p>Ministrul Tineretului și Sportului din Gabon, Patrick Barbera Isaac, a mers, de asemenea, în vizită la familia fotbalistului pentru a-și exprima sprijinul în urma morții tragice care a îndurerat foarte multă lume. Alături de Guvern și-a exprimat deschis sprijinul necesar pentru efectuarea procedurilor legate de repatrierea corpului și organizarea înmormântării. În prezent, trupul neînsuflețit al bărbatului se află în China.</p>
<p>„În numele președintelui Republicii, șefului statului Brice Clotaire Oligui Nguema, Guvernului și întregului popor gabon, ministrul a transmis cele mai triste condoleanțe familiei decedatului. A fost, de asemenea, o oportunitate pentru ministru să asculte nevoile și preocupările familiei.</p>
<p>În urma acestei întâlniri emoționante, domnul ministru și-a exprimat solidaritatea cu Guvernul și a confirmat angajamentul autorităților de a însoți familia în toate procedurile legate de repatrierea corpului și organizarea înmormântării.</p>
<p>Un omagiu național va fi adus în zilele următoare, în coordonare cu autoritățile competente și autoritățile sportive, pentru a onora cu demnitate memoria acestui mare ambasador al fotbalului gabonez”, notează Ministerul Tineretului și Sportului pe rețelele de socializare.</p>
<h2><span>Rapid l-a comemorat pe fostul atacant înaintea meciului cu U Cluj</span></h2>
<p>Și <span>rapidiștii sunt în doliu</span> după decesul cumplit al fostului atacant din Giulești. Aaron Boupendza a plecat cu scandal de la Rapid în urmă cu câteva luni, dar a rămas în inimile foștilor colegi și a conducerii clubului, astfel că înaintea meciului cu U Cluj s-a ținut un moment de reculegere. Foștii săi colegi au purtat tricouri cu mesajul „Odihnește-te în pace, Aaron!”.</p>
<blockquote><p>„Îmi pare rău, nespus! Vreau să transmit condoleanțe familiei, era parte din mine, un jucător care rar mi-a fost dat să întâlnesc, să antrenez un jucător cu calitățile lui. Atâta dorință, atâta putere… dar, din păcate, viața e crudă și cei buni pleacă de lângă noi. Este o durere mare în suflet”, a spus Marius Șumudică pentru <span>sport.ro.</span></p></blockquote>

]]></description>
    </item>
    <item>
      <title>„Mă duc să-i dau un pumn lui Prunea”. Fotbalistul din Generația de Aur care a vrut să-l bată pe portarul naționalei, după gafa din meciul cu Suedia de la World Cup 1994</title>
      <link>https://www.prosport.ro/sport-life/ma-duc-sa-i-dau-un-pumn-lui-prunea-fotbalistul-din-generatia-de-aur-care-a-vrut-sa-l-bata-pe-portarul-nationalei-dupa-gafa-din-meciul-cu-suedia-de-la-world-cup-1994-20149799</link>
      <description><![CDATA[<img src="https://www.prosport.ro/wp-content/uploads/2025/04/„Ma-duc-sa-i-dau-un-pumn-lui-Prunea.-Fotbalistul-din-Generatia-de-Aur-care-a-vrut-sa-l-bata-pe-portarul-nationalei-dupa-gafa-din-meciul-cu-Suedia-de-la-World-Cup-1994-1-scaled-e1745085245417-1400x820.jpg"/><br/><p>Fostul fotbalist al Generației de Aur, Miodrag Belodedici a mărturisit cum a fost la un pas să-l bată pe portarul Florin Prunea după celebra gafă de la meciul cu Suedia, din „sferturile” Campionatului Mondial din 1994.</p>
<p>Fotbalistul care are are în palmares două Cupe ale Campionilor Europeni a spus că a fost marcat profund de faza în care suedezii au reușit să profite de gafa lui Prunea și să înscrie prin Kennet Andersson.</p>
<h2><span>Fotbalistul din Generația de Aur care a vrut să-l bată pe portarul naționalei, după gafa din meciul cu Suedia de la World Cup 1994: „Mă duc să-i dau un pumn lui Prunea”</span></h2>
<p>Miodrag Belodedici a venit cu noi dezvăluiri de la celebrul meci cu Suedia, din „sferturile” Campionatului Mondial din 1994, în care „tricolorii” au fost la un pas de a ajunge în semifinale, dar au fost eliminați dramatic, la loviturile de departajare. Fostul component al Generației de Aur a rememorat celebra fază în care Prunea iese la întâmpinarea mingii lovită cu capul de Kennet Andersson.</p>
<p>„Belo” a mărturisit că a fost la un pas de bătaie cu goalkeeperul naționalei și a spus că l-a urmărit pentru foarte multă vreme acea fază din punct de vedere psihic. Fotbalistul care are are în palmares două Cupe ale Campionilor Europeni a vorbit despre cele întâmplate de după celebrul meci cu reprezentativa nordică.</p>
<p>„Didi Prodan mi-a zis (n.r. după gafa lui Prunea cu Suedia): ‘Mă duc să-i dau un pumn lui Prunea’ Am visat mult timp noaptea faza aia, a durat mult să nu mai mă gândesc la ea. (N-ar fi trebuit să execuți acel penalty?) Când s-au terminat primii cinci nu era nimeni stabilit. Gică Popescu își dăduse jos ghetele, arbitrul fluiera, Gabi Balint mi-a zis: ‘Du-te tu’. Voiam să-l întreb cum să dau, dar n-am mai apucat, el deja o luase la fugă spre nea Puiu Iordănescu. (Te-a urmărit mult chestia asta) Da, puneam capul pe pernă și îmi venea în cap. Nu știam ce să fac, țineam aer în piept, respiram adânc ca să mă eliberez de gândul ăla”, a declarat Miodrag Belodedici, la podcastul lui Costin Deșliu.</p>
<h2><span>Regretul lui Belodedici</span></h2>
<p>Fostul dublu câștigător de Cupa Campionilor Europeni cu Steaua București și Steaua Roșie Belgrad a mai spus și care este regretul său în momentul de față. Belodedici regretă că nu s-a apucat de antrenorat după retragerea din cariera de jucător, dar a ales să activeze în cadrul Federației Române de Fotbal, lucru pe care îl face în prezent.</p>
<p>„(n.r. – Ai avut vreodată vreun gând să te faci antrenor?) Am făcut școala de antrenori la Valencia, am început-o acolo, am fost antrenor la copii și juniori la Valencia, la o școală privată. Am stat un an antrenor. După aceea, m-a sunat Mircea Sandu. Eu eram antrenor la două grupe de copii, în Spania. Și am venit la Federație și aici nu sunt, nu am… Aici am terminat școala, licența Pro, dar nu m-am apucat de antrenat. Mi-a zis Gabi Balint să mergem, să începem să antrenăm amândoi, să facem… Și m-am angajat la Federație și acolo am rămas”, a completat Miodrag Belodedici, potrivit sursei citate.</p>

]]></description>
    </item>
    <item>
      <title>A cerut judecătorilor 25 de ani de închisoare pentru fiul lui Gino Iorgulescu: „Dacă e posibil, pe viață”</title>
      <link>https://www.prosport.ro/diverse/a-cerut-judecatorilor-25-de-ani-de-inchisoare-pentru-fiul-lui-gino-iorgulescu-daca-e-posibil-pe-viata-20149833</link>
      <description><![CDATA[<img src="https://www.prosport.ro/wp-content/uploads/2025/04/A-cerut-judecatorilor-25-de-ani-de-inchisoare-pentru-fiul-lui-Gino-Iorgulescu-„Daca-e-posibil-pe-viata.jpg"/><br/><p>Văduva bărbatului ucis de fiul lui Gino Iorgulescu le-a solicitat judecătorilor pedeapsa maximă pentru Mario.</p>
<p>Fiul șefului de la LPF a provocat un accident mortal în 2019, în urma căruia a lăsat o familie îndoliată. Patricia Vicol, văduva <span>bărbatului ucis în 2019,</span> a dezvăluit că nu a primit niciun ban de la familia Iorgulescu, ci doar din asigurarea soțului său. Ea le-a solicitat judecătorilor să îi acorde pedeapsa maximă lui Mario Iorgulescu.</p>
<h2><span>Mario Iorgulescu a scăpat doar cu 8 ani și 8 luni de închisoare cu executare: „Am cerut 25 de ani, dacă e posibil pe viață”</span></h2>
<p>Accidentul cumplit din 2019 a avut loc pe drumul Chitila – București. Mario Iorgulescu a forțat culoarea roșie la o intersecție, după care a încercat să depășească o mașină cu o viteză foarte mare și s-a lovit frontal pe contrasens cu mașina condusă de un bărbat, la o viteză de 143 de km/h. Mario Iorgulescu a fost dus în stare gravă la spital în timp ce soțul Patriciei Vicol a decedat pe loc.</p>
<p>Fiul lui Gino Iorgulescu a fost dus la o clinică privată din Italia, iar medicii de acolo au concluzionat că nu poate fi pregătit să fie audiat la proces, astfel că după cinci ani s-a dat verdictul final. Bărbatul a fost pedepsit cu 8 ani și 8 luni de închisoare cu executare, însă până în prezent nu a revenit în România să își ispășească pedeapsa.</p>
<p>Patricia Vicol a precizat că nu a cerut niciun ban familiei Iorgulescu după decesul soțului său, dar a solicitat pedeapsa maximă pentru Mario Iorgulescu, lucru care nu s-a întâmplat, acesta scăpând cu o pedeapsă mai mică cu cinci ani decât pedeapsa anulată de Înalta Curte.</p>
<blockquote><p>„Eu nu am primit bani de la familia Iorgulescu, am primit bani din asigurarea soțului meu. Banii pe care i-am primit i-am investit pentru copiii mei. (Pensie alimentară pentru copii ai cerut de la el?) Nu. Am cerut pedeapsă. Nu 13 sau cinci ani. 25 de ani, dacă e posibil pe viață. Eu am cerut, eu am auzit”, a declarat văduva bărbatului ucis de Mario Iorgulescu la un <span>podcast</span>.</p></blockquote>
<h2><span>Dezvăluire șocantă despre starea în care se află Mario Iorgulescu: „Dansa cu femei”</span></h2>
<p>Bărbatul se află în continuare la o clinică privată din Italia, acolo unde se reface după accidentul cumplit în care a distrus viața unei familii. Soția lui Dani Vicol, cel ucis de Mario Iorgulescu, a afirmat că <span>a primit recent filmări </span>cu Mario în timp ce se distrează cu femei și consumă alcool.</p>
<blockquote><p>„(n.r.: Te-a contactat vreodată Mario sau cineva din familia lui să își ceară scuze, să se intereseze de copii?) Nu, niciodată! Cineva mi-a trimis în privat niște filmări cu Mario Iorgulescu, recente, în care dansa cu femei, bea, adică de unde păreri de rău?”, a mai spus Patricia Vicol în cadrul aceluași podcast găzduit de Mihaela Moise.</p></blockquote>

]]></description>
    </item>
    <item>
      <title>Milionarii care pot sta la masa bogaților lângă Ion Țiriac. Superstarurile din sport care au avioane private de zeci de milioane de euro</title>
      <link>https://www.prosport.ro/diverse/milionarii-care-pot-sta-la-masa-bogatilor-langa-ion-tiriac-superstarurile-din-sport-care-au-avioane-private-de-zeci-de-milioane-de-euro-20149793</link>
      <description><![CDATA[<img src="https://www.prosport.ro/wp-content/uploads/2025/04/Milionarii-care-pot-sta-la-masa-bogatilor-langa-Ion-Tiriac.jpg"/><br/><p>Nu doar Ion Țiriac se poate mândri că dispune de avioane private de milioane de euro, ci și alte superstaruri din sport.</p>
<p>Majoritatea sportivilor de top <span>aleg să zboare la o clasă „superioară” </span>și dispun de propriile avioane private, la fel ca legendarul tenismen, Ion Țiriac. Printre aceștia se numără Michael Jordan, Cristiano Ronaldo, Tiger Woods sau Max Verstappen.</p>
<h2><span>Michael Jordan și-a achiziționat recent un avion privat</span></h2>
<p>Fostul star din NBA, Michael Jordan, și-a surprins anul trecut fanii făcându-și apariția la bordul unui avion privat care l-a costat nu mai puțin de 65 de milioane de dolari. Este o sumă foarte mică comparativ cu câștigurile înregistrate de cel mai bogat sportiv all-time, a cărui avere e estimată la peste 3.5 miliarde de dolari.</p>
<p>Starul american are un avion Gulfstream G650ER care impresionează prin design-ul extravagant. Pe coada avionului este logo-ul Jumpman, celebrul simbol al brandului său vestimentar. De asemenea, are personalizat și numărul de înregistrare al aeronavei cu inițialele sale N236MJ.</p>
<p>Tiger Woods folosește un model Gulfstream G550 înregistrat tot cu inițialele sale, N517TW. Legendarul jucător de golf are propria aeronavă a cărei valoare se ridică la 55 de milioane de dolari. Cu o avere estimată la 1.3 miliarde de dolari, Tiger Woods rămâne în continuare un nume sonor în lumea sportului mondial, chiar dacă în ultima vreme a fost mai mult prezent în tabloide datorită relației făcută publică cu fosta noră a președintelui american Donald Trump. Fostul jucător de golf folosește foarte des avionul privat. Potrivit JetSpy, aeronava americanului a efectuat nu mai puțin de 71 de zboruri în 2024.</p>
<p>Un alt superstar, dar de această dată din Formula 1, și-a achiziționat recent un model Dassault Falcon 8X de peste 50 de milioane de dolari. Achiziția făcută de Max Verstappen a fost zărită des în apropiere de locațiile în care s-au desfășurat cursele de Formula 1 din acest sezon. Este un model deosebit recunoscut pentru autonomia uriașă, care permite un zbor fără escală de la New York la Beijing.</p>
<p>De pe lista milionarilor care dețin avioane private nu putea lipsi Cristiano Ronaldo, cel mai bine plătit fotbalist din lume. Starul portughez deține un Bombardier Global Express XRS înscripționat cu „CR7” și silueta fotbalistului în timpul ce celebrează un gol.</p>
<h2><span>Ion Țiriac, investiție de peste 60 de milioane într-un avion privat</span></h2>
<p><span>Miliardarul român</span> a povestit în urmă cu ceva vreme că deține un avion care poate funcționa fără escală timp de 14 ore. Aeronava fostului tenismen costă peste 60 de milioane de euro.</p>
<p>„Eu am acum un avion care mă duce la Beijing. De aici la Hong Kong. 14 ore! Am un avion, care e aproape nou, și care ăsta zboară cu 1.000 de mile mai mult decât celălalt. Un avion din ăsta nou costă vreo 60 de milioane de euro. Acesta este un avion relativ nou. După 15 ani îl desface complet și îl pune înapoi, ca să vadă dacă are ceva. Avionul iese nou, zero kilometri. Dacă vrei să-l vinzi, nu mai iei 20 de milioane pe el”, a spus Ion Țiriac în emisiunea „Prietenii lui Ovidiu”.</p>
<p>Ion Țiriac are în total trei avioane și un elicopter pentru care plătește anual 1.5 milioane de euro doar pe asigurare.</p>

]]></description>
    </item>
    <item>
      <title>Maria Sharapova, selfie în costum de baie. Rusoaica şi-a arătat trupul la cei 38 de ani ai săi şi se menține impecabil</title>
      <link>https://www.prosport.ro/diverse/maria-sharapova-selfie-in-costum-de-baie-rusoaica-si-a-aratat-trupul-la-cei-38-de-ani-ai-sai-si-se-mentine-impecabil-20149767</link>
      <description><![CDATA[<img src="https://www.prosport.ro/wp-content/uploads/2025/04/Maria-Sharapova-selfie-in-costum-de-baie.jpg"/><br/><p>Fosta mare jucătoare de tenis Maria Sharapova şi-a arătat trupul la cei 38 de ani ai săi, făcându-și un selfie în costum de baie.</p>
<p>Născută pe 19 aprilie 1987, Maria Sharapova a dorit să-și aniverseze ziua de naștere la Tokyo, prezentând celor care-i urmăresc activitatea un selfie în costum de baie.</p>
<h2><span>Maria Sharapova „a rupt” instagramul, după ce și-a făcut selfie în costum de baie</span></h2>
<p>Aflată la Tokyo, unde își aniversează ziua de naștere, Maria Șarapova și-a încântat admiratorii cu două secvențe ale voiajului ei în capitala Japoniei. Prima ilustrație este din sala de forță, iar fosta mare jucătoare de tenis transmite că singura diferență de fus orar pe care o acceptă este cea din Tokyo. „Și dacă sunt la o sală de sport la 5:30 am, de preferință să fie Aman Tokyo”, aflată în cadrul hotelului de lux cu același nume.</p>
<p>O a doua fotografie o înfățișează pe rusoaică în camera ei de hotel, în timp ce își face un selfie. Decorul este încă o dovadă a faptului că japonezii rămân tradiționali, chiar și când este vorba despre un stabiliment unde prețul unei camere de hotel pentru două persoane nu coboară sub 3.000 de euro.</p>
<p>În spatele Mariei se vede un shoji întredeschis, care amintește de „ușile” glisante din perioada în care samurarii făceau legea în „Țara Soarelui Răsare”.</p>
<h2><span>Maria Sharapova fost logodită cu stariul baschetului din Slovenia, Sasha Vujacic, și a avut o relație cu jucătorul bulgar de tenis Grigor Dimitrov</span></h2>
<p>Sharapova a avut o carieră care s-a întins din 2002 până în 2020 și a făcut senzație încă de la început. La doi ani de la debutul în circuitul profesionist, câștiga turneul de Mare Șlem de la Wimbledon, după 6-1, 6-4 în ulștimul act cu marea ei rivală, americanca Serena Williams.</p>
<p>Rusoaica face parte din categoria sportivelor care și-au trecut în palmares toate cele patru titluri de Mare Șlem. A triumfat la Australian Open în 2008 (7-5, 6-3 cu sârboaica Ana Ivanovic), la Roland Garros în 2012 (6-3, 6-2 cu italianca Sara Errani) și <span>2014 (6-4, 6-7 / 5, 6-4 cu Simona Halep)</span>, iar la US Open în 2006 (6-4, 6-4 cu belgianca Justine Henin).</p>
<p>Tot în 2004, într-o perioadă în care tenisul mondial feminin era dominat de sportivele din Rusia și Statele Unite, Sharapova a câștigat Turneul Campioanelor, după ce a învins-o în finală tot pe Serena, cu 4-6, 6-2, 6-4.</p>
<p>De precizat că la ediția din acel an au mai participat rusoaicele Anastasia Myskina, Elena Dementieva și Vera Zvonareva, americanca Lindsay Davenport și franțuzoaica Amelie Mauresmo.</p>
<p>De-a lungul timpului, Maria Sharapova a avut mai multe relații care au ținut capul de afiș. În 2011, ea s-a logodit cu jucătorul sloven profesionist de baschet Sasha Vujacic. Erau împreuină de doi ani, iar în pe 31 august 2012, jucătoarea recunoștea că perechea a rupt logodna și s-a despărțit la începutul acelui an.</p>
<p>Între 2012 și 2015, <span>Sharapova s-a întâlnit cu tenismenul bulgar Grigor Dimitrov</span>. Din 2018, ea are o relație cu omul de afaceri britanic Alexander Gilkes. S-au logodit în decembrie 2020, iar pe 1 iulie 2022 ea a născut un fiu, Theo.</p>

]]></description>
    </item>
  </channel>
</rss>
