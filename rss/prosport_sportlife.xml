<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Nici acum nu te iert”. Rivala i-a spus-o direct în față Simonei Halep</title>
      <link>https://www.prosport.ro/diverse/nici-acum-nu-te-iert-rivala-i-a-spus-o-direct-in-fata-simonei-halep-20375262</link>
      <description><![CDATA[<img src="https://www.prosport.ro//wp-content/uploads/2026/02/„Nici-acum-nu-te-iert.-Rivala-i-a-spus-o-direct-in-fata-Simonei-Halep-1400x892.png"/><br/><p>Simona Halep s-a reîntâlnit cu o veche rivală din circuitul WTA care i-a reamintit de finala pierdută la Roland Garros, în 2017.</p>
<p>Două foste număr 1 mondial WTA, Simona Halep și Karolina Pliskova, s-au revăzut înainte de startul competiției de la Cluj, Transylvania Open 2026. Au luat parte la un set de întrebări în care și-au amintit de meciurile jucate în marile turnee și de câte ori s-au duelat de-a lungul carierei. Pliskova nu a iertat-o pe Halep că a cedat în finala cu Ostapenko la Roland Garros, după ce trecuse chiar de cehoaică în semifinale.</p>
<h2><span>Karolina Pliskova n-a trecut peste momentul semifinalei din 2017 de la Roland Garros: „Nici acum nu te iert”</span></h2>
<p>Simona Halep și Karolina Pliskova au făcut un mic quiz game în care și-au testat împreună cunoștințele de tenis. Majoritatea întrebărilor au fost legate de meciurile și competițiile la care au luat parte împreună.</p>
<p>La prima întrebare au trebuit să ghicească care a fost scorul meciurilor directe. Ambele foste sportive au spus 7-8, dar nu au jucat de 15 ori, ci s-au confruntat direct doar în 12 partide. Simona Halep a obținut 8 victorii, în timp ce Pliskova s-a impus de 4 ori.</p>
<p>Cele două au vorbit și despre momentul în care au mizat că cea care a câștigat duelul direct din semifinale va triumfa la finalul competiției. Pliskova și-a pus toată încrederea în Simona Halep, în 2017, atunci când românca o învingea în semifinale la Roland Garros, scor 6-4, 3-6, 6-3. În finală, Halep nu a reușit să treacă de Ostapenko, iar Pliskova a ținut-o minte pentru asta pe fosta adversară.</p>
<p>„Îmi amintesc, a fost când ai pierdut cu Ostapenko. Nici acum nu te iert,” a precizat Pliskova, potrivit <span>Transylvania Open.</span></p>
<h2><span>Simona Halep, despre revenirea la Cluj: „Mă bucur”</span></h2>
<p>Cu ocazia turneului organizat de bunul său prieten, Patrick Ciorcilă,<span> Simona Halep a revenit </span>la Transylvania Open pentru a <span>le susține pe jucătoarele române.</span> S-a arătat încântată că a revenit la Cluj, chiar dacă nu a prins cea mai bună vreme. A vorbit și despre revenirea în teren, însă doar ca hobby, după o pauză destul de lungă.</p>
<p>„Chiar dacă e un pic prea frig, mă bucur să revin la Cluj și să îi reîntâlnesc pe oamenii dragi. A fost un an plăcut, de odihnă totală, pentru că am simțit nevoia. Eram epuizată, după toată cariera, dar acum sunt proaspătă, simt că îmi doresc să revin pe lângă tenis, cât mai mult, și mă bucur că pot să încep, fiind la Transylvania Open, locul unde am oprit tenisul. Sunt amintiri plăcute, a fost un moment dificil, dar și plăcut, pentru că simțeam că nu mai pot”, a declarat Simona Halep, de la Cluj-Napoca, potrivit <span>Sport.ro.</span></p>

]]></description>
    </item>
    <item>
      <title>EXTRA Campioana olimpică, obligată să-și finanțeze pregătirea pentru Jocurile Olimpice prin imaginile pe care le vinde pe un site destinat adulților</title>
      <link>https://www.prosport.ro/diverse/campioana-olimpica-obligata-sa-si-finanteze-pregatirea-pentru-jocurile-olimpice-prin-imaginile-pe-care-le-vinde-pe-un-site-destinat-adultilor-20375340</link>
      <description><![CDATA[<img src="https://www.prosport.ro//wp-content/uploads/2026/02/Campioana-olimpica-obligata-sa-si-finanteze-pregatirea-pentru-Jocurile-Olimpice-prin-imaginile-pe-care-le-vinde-pe-un-site-destinat-adultilor.jpg"/><br/><p>O campioană olimpică a fost nevoită să vândă imagini pe un site pentru adulți pentru a-și finanța singură pregătirea pentru următoarea ediție a Jocurilor Olimpice de Iarnă.</p>
<p>Lisa Bukvic este multipla campioană care a șocat o lume întreagă după ce a decis să se expună pe o platformă destinată adulților ca <span>să facă rost de bani.</span> Nu a făcut-o de plăcere, ci  pentru a avea resursele necesare pentru pregătirea următoarei ediții a JO de la Milano. Altfel, i-ar fi fost imposibil să poată participa la această ediție, neavând finanțare din partea Federației Germane.</p>
<h2><span>Multiplă campioană mondială, apariții incendiare pe site pentru adulți înainte de Jocurile Olimpice de Iarnă</span></h2>
<p>Sportiva a povestit pentru presa germană că și-a făcut un cont pe un site pentru adulți , acolo unde publică fotografii în echipament sportiv, bikini sau de la antrenamente. Chiar dacă e o platformă unde cei care plătesc vor să aibă parte de anumite privilegii, Bukvic nu a fost de acord să publice imagini dezbrăcată.</p>
<p>„Cu siguranță nu mă voi dezbrăca niciodată complet. Abonamentul la profilul meu costă aproximativ 25 de dolari, iar acest lucru m-a ajutat să asigur financiar întregul meu echipaj de bob.”, a precizat sportiva, notează <span>sportalblic.</span></p>
<p>I-ar fi fost aproape imposibil să se antreneze în cele mai bune condiții dacă s-ar fi bazat doar pe sponsorii tradiționali, așa că la fel ca mulți alți sportivi a decis să apeleze la aceste platforme de conținut unde se fac mulți bani doar din conținut explicit.</p>
<p data-end="1434" data-start="1309">„Sunt campioană olimpică, dar pe nimeni nu-l interesează doar acea medalie. Este trist că nu mă pot concentra doar pe sport.”, a mai spus Lisa Bukvic.</p>
<p data-end="1434" data-start="1309">Ea are nevoie de peste 50.000 de euro. Costurile sunt uriașe cu cantonamentele, biletele de avion, echipamente și alte cheltuieli sportive. A reușit să facă suma asta postând materiale video și imagini pe site-urile pentru adulți.</p>
<h2 data-end="1434" data-start="1309"><span>Ce performanțe are la bob Lisa Bukvic</span></h2>
<p>Sportiva de origine germană are un palmares impresionant. E una din cele mai de succes sportive din acest sport. A cucerit aurul la Jocurile Olimpice de la Pyeongchang, în 2018, iar patru ani mai târziu a terminat pe locul 4 la Beijing, în proba de bob – 2 persoane.</p>
<p>A cucerit tot ce se putea la Campionatele Mondiale și Europene. A stabilit, de asemenea, recorduri de pistă și de start la bob. A fost câștigătoare a clasamentului general al Cupei Mondiale la monobob pentru două sezoane consecutive.</p>
<p>Jocurile Olimpice de Iarnă de la Milano Cortina vor avea loc între 6 februarie și 22 februarie 2026.</p>

]]></description>
    </item>
    <item>
      <title>Lupta medaliatului olimpic cu boala autoimună rară: „Muşchii dispăreau în fața ochilor mei, oricâte exerciții aş fi făcut”</title>
      <link>https://www.prosport.ro/natatie/lupta-medaliatului-olimpic-cu-boala-autoimuna-rara-muschii-dispareau-in-fata-ochilor-mei-oricate-exercitii-as-fi-facut-20375133</link>
      <description><![CDATA[<img src="https://www.prosport.ro//wp-content/uploads/2026/02/Screenshot-2026-02-02-at-15.55.54-1400x920.png"/><br/><p><span>Fostul mare înotător australian Michael Klim, multiplu medaliat olimpic și campion mondial, a vorbit despre lupta cu o boală autoimună rară care i-a schimbat radical viața după retragerea din sportul de performanță.</span></p>
<p><span>La sfârșitul anului 2019, Klim a început să se confrunte cu probleme serioase de mobilitate. </span></p>
<h2><span>Ce spune Michael Klim despre diagnostic</span></h2>
<p><span>Primele semne au apărut brusc, într-un aeroport din Kuala Lumpur, unde picioarele practic „i-au cedat” și a fost nevoit să se așeze pe podea. La acel moment, fostul sportiv nu știa ce i se întâmplă.</span></p>
<p><span>Diagnosticul a venit abia după <span>șase luni de investigații</span>: polineuropatie demielinizantă inflamatorie cronică (CIDP), o afecțiune neurologică autoimună rară care atacă nervii periferici și duce la slăbiciune musculară progresivă, amorțeli și pierderea forței în membre. Boala nu are vindecare, iar evoluția diferă de la un pacient la altul, spune el.</span></p>
<p><span>„Când vezi cum mușchii îți dispar sub ochi, indiferent câte exerciții faci, îți dai seama că se întâmplă ceva grav”, a mărturisit Klim. În decurs de aproximativ un an, acesta a pierdut aproape complet masa musculară din zona gambelor, ajungând să folosească baston și orteze pentru a se deplasa.</span></p>
<p><span>Impactul nu a fost doar fizic, ci și psihologic. Fostul campion a vorbit despre episoade de depresie, anxietate și dificultatea de a-și redefini identitatea, după ce ani la rând fusese în luptă pentru forță, performanța și succesul sportiv. Problemele de mobilitate l-au făcut să evite ieșirile publice și să se izoleze.</span></p>
<p>„Odată ce m-am hotorât definitiv să devin mai sănătos și să fac mai multe pentru a-mi îmbunătăți stilul de viață, să încep ziua cu mișcare sau o baie cu gheață sau să prioritizez lucrurile în funcție de sănătatea mea, am început să mă simt mai bine destul de repede”, spune Klim.</p>
<h2><span>Ce face acum Klim </span></h2>
<p><span>În prezent, starea lui Michael Klim este stabilizată cu ajutorul tratamentului cu imunoglobuline intravenoase (IVIg), administrate periodic. Terapia nu vindecă boala, dar poate încetini sau opri degradarea nervilor. De asemenea, Klim continuă să înoate, activitate care îi oferă atât recuperare fizică, cât și echilibru mental, după cum el spune.</span></p>
<p><span>Fostul înotător s-a implicat activ în informarea publicului despre CIDP și a înființat o fundație dedicată sprijinirii pacienților și familiilor acestora, cerând un diagnostic mai rapid și acces mai bun la tratament.</span></p>
<p><span>Michael Klim a participat la trei ediții <span>ale Jocurilor Olimpice</span>, unde a câștigat două medalii de aur, trei de argint și una de bronz, și a stabilit 21 de recorduri mondiale. </span></p>

]]></description>
    </item>
    <item>
      <title>Fotbalist legitimat la Știința Poli, reținut de poliție în urma bătăii de la Timișoara! ProSport a identificat încă un jucător al alb-violeților prezent la scandal</title>
      <link>https://www.prosport.ro/fotbal-intern/liga-3/fotbalist-legitimat-la-stiinta-poli-retinut-de-politie-in-urma-bataii-de-la-timisoara-prosport-a-identificat-inca-un-jucator-al-alb-violetilor-prezent-la-scandal-20375241</link>
      <description><![CDATA[<img src="https://www.prosport.ro//wp-content/uploads/2026/02/imagini-dupa-bataia-de-la-timisoara.jpg"/><br/><div class="embeded-wrapper">
<blockquote class="wp-embedded-content" data-secret="uHrxClckUT"><p>Fotbalistul Cosmin Huminic a fost reținut de poliție în urma bătăii de la Timișoara! Liga2.ro a identificat încă un jucător de la Știința Poli prezent la scandal</p></blockquote>
<p><iframe class="wp-embedded-content" data-secret="uHrxClckUT" frameborder="0" height="282" marginheight="0" marginwidth="0" sandbox="allow-scripts" scrolling="no" security="restricted" src="https://liga2.prosport.ro/liga-3/fotbalistul-cosmin-huminic-a-fost-retinut-de-politie-in-urma-bataii-de-la-timisoara-19376999/embed#?secret=FUgbkB5y6M#?secret=uHrxClckUT" title="„Fotbalistul Cosmin Huminic a fost reținut de poliție în urma bătăii de la Timișoara! Liga2.ro a identificat încă un jucător de la Știința Poli prezent la scandal” – Liga 2" width="500"></iframe></p></div>

]]></description>
    </item>
    <item>
      <title>Cum a ajuns marea campioană care a avut contract de sponsorizare de aproape 200.000 de euro pe an să lucreze în internship plătit cu 12 euro pe oră</title>
      <link>https://www.prosport.ro/diverse/cum-a-ajuns-marea-campioana-care-a-avut-contract-de-sponsorizare-de-aproape-200-000-de-euro-pe-an-sa-lucreze-in-internship-platit-cu-12-euro-pe-ora-20375109</link>
      <description><![CDATA[<img src="https://www.prosport.ro//wp-content/uploads/2026/02/Cum-a-ajuns-marea-campioana-care-a-avut-contract-de-sponsorizare-de-aproape-200.000-de-euro-pe-an-sa-lucreze-in-internship-platit-cu-12-euro-pe-ora-1400x979.jpg"/><br/><p>Lauryn Williams (42 de ani), mare campioană a sportului din Statele Unite ale Americii, a povestit cum a ajuns, de la un contract de sponsorizare de aproape 200.000 de euro pe an, să lucreze în internship plătit cu 12 euro pe oră.</p>
<p>Lauryn Williams a fost prima sportivă din SUA care a izbutit să câștige medalii atât la Jocurile Olimpice de vară, cât și la cele de iarnă.</p>
<h2><span>Ce s-a ales de Lauryn Williams, prima sportivă din istoria SUA medaliată la Jocurile Olimpice de vară și iarnă</span></h2>
<p>Numele lui Lauryn Williams ar putea să nu spună multe în Europa, însă în Statele Unite ale Americii, campioana în vârstă de 42 de ani este o figură istorică.</p>
<p>Pasionată de sport de la o vârstă foarte fragedă, Williams a debutat pe scena internațională în atletism, iar de-a lungul carierei a fost multiplă campioană mondială. De asemenea, la Jocurile Olimpice Atena 2004 a cucerit argintul la 100 de metri, iar la Jocurile Olimpice Londra 2012 a câștigat mult râvnitul aur, doar că la 4×100 de metri ștafetă.</p>
<p>Ani buni mai târziu, ea a decis să își mute atenția către Jocurile Olimpice de iarnă și a început să concureze la bob dublu feminin. Iar în 2014, <span>la Olimpiada de iarnă de la Sochi, ea și partenera Elana Meyers au reușit să pună în palmaresul Statelor Unite ale Americii o medalie de argint</span>.</p>
<p>Cu această ocazie, Lauryn Williams a devenit prima sportivă din SUA medaliată atât la Jocurile Olimpice de vară, cât și la cele de iarnă, iar acest detaliu i-a adus un val de celebritate inițial.</p>
<p>Pe lângă banii primiți din partea Guvernului, ea s-a ales cu un contract de sponsorizare din partea Nike, care i-a asigurat pentru o perioadă suma de 200.000 de dolari pe an. Însă, din acest total 20% s-au dus către impresar, iar o altă parte importantă către impozite și taxe.</p>
<p>Iar cum costurile în SUA sunt imense, din toate punctele de vedere, <span>Lauryn Williams a ajuns în cele din urmă la fundul sacului</span>.</p>
<p>Faima a dispărut și ea odată cu trecerea anilor, iar americanca, pentru a-și putea întreține familia, a ajuns să lucreze în internship plătit cu 12 euro pe oră:</p>
<p>„Există această concepție greșită cum că, pentru că am fost prima și am făcut ceva fără precedent, sunt angajată pentru tot restul vieții să țin discursuri. Mai reușesc să obțin diverse colaborări ici și colo, dar nu pot să-mi câștig existența din asta. Știrea a captat atenția, dar nu și pe cea a sponsorilor. Am câștigat 80 de mii de dolari în anul în care am devenit prima americancă medaliată la Jocurile Olimpice de vară și de iarnă. Dar eram deja cu un pas în spate, pentru că aveam 30 de ani. Prietenii de vârsta mea erau deja medici, avocați, aveau cariere bine înrădăcinate. În schimb, eu am petrecut 20 de ani concurând, așa că m-am simțit cam nesigură (n.r. – după ce a terminat-o cu sportul). Banii nu ajung cum își imaginează oamenii, chiar dacă la 20 de ani am avut un trai destul de bun pentru o tânără de această vârstă. Cariera mea a durat cu adevărat 10 ani și m-am descurcat mai bine decât o persoană obișnuită în tot acest timp. Dar nici nu am avut venitul necesar, astfel încât să mă pot descurca la nesfârșit și să nu mai fiu nevoită să fac ceva tot restul vieții”, a declarat Lauryn Williams, potrivit <span>Yahoo!Finance</span>.</p>
<h2><span>Cum a ajuns la jobul actual</span></h2>
<p>Așa cum am precizat deja, Lauryn Williams lucrează într-un internship plătit cu 12 euro pe oră, pentru o companie de consultanță financiară.</p>
<p>„M-am înscris orbește, pentru că pur și simplu voiam să înțeleg mai bine finanțele. Și s-a întâmplat să am clienți mai mulți sportivi medaliați cu aur, care nu au concurat în sporturi de prim-plan. Și nu câștigau nici măcar 100.000 de dolari pe an, după toate cheltuielile. Există câțiva oameni, pe care îi poți numi drept vedete ale Jocurilor Olimpice, care apar în reclame și lucruri de genul acesta. Ei se pot pensiona fără să mai lucreze vreodată, dacă își gestionează bine finanțele. Dar majoritatea sportivilor vor trebui să muncească după terminarea carierelor”, a completat Lauryn Williams, conform aceleiași surse.</p>

]]></description>
    </item>
  </channel>
</rss>
