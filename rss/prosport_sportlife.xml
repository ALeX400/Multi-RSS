<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum l-a cucerit ginerele lui Gică Hagi pe „Rege” de la primele vorbe schimbate despre Kira Hagi</title>
      <link>https://www.prosport.ro/diverse/cum-l-a-cucerit-ginerele-lui-gica-hagi-pe-rege-de-la-primele-vorbe-schimbate-despre-kira-hagi-20206727</link>
      <description><![CDATA[<img src="https://www.prosport.ro/wp-content/uploads/2025/06/Cum-l-a-cucerit-ginerele-lui-Gica-Hagi-pe-„Rege-de-la-primele-vorbe-schimbate-despre-Kira-Hagi-1400x837.jpeg"/><br/><p>Gica Hagi a fost socru mic la nunta fetei sale Kira cu Thomas Ferfelis, „Regele” fiind de-a dreptul încântat de ginerele său.</p>
<p>Liderul Generației de Aur a fost cucerit de faptul că tânărul de 29 de ani, grec la origini, vorbește foarte bine dialectul machidonesc.</p>
<h2><span>Gică Hagi, impresionat de ginerele Thomas Ferfelis</span></h2>
<p>După ce anul trecut s-a însurat Ianis, acum Gica Hagi <span>a fost socru mic la nunta fetei sale</span> Kira, cu Thomas Ferfelis, legenda fotbalului românesc fiind impresionat de ginerele său.</p>
<p>„Regele” a fost cucerit de faptul că tânărul în vârstă de 29 de ani, grec la origini, vorbește foarte bine dialectul machidonesc, iar asta a contat enorm în relația pe care au dezvoltat-o în timp. Kira Hagi i-a făcut cunoștință părinților ei cu viitorul ei soț în urmă cu 9 luni, mai precis în septembrie 2024, cu prilejul inaugurării hotelului de la Ovidiu, aflat în proprietatea lui Gheorghe Hagi.</p>
<p>Thomas și Kira se cunosc de mai mulți ani, de pe vremea când urmau împreună cursurile International School of Bucharest. Atunci nu s-a legat nimic, iar apoi drumurile lor s-au separat. La mii de kilometri distanță unul de celălalt.</p>
<p>Kira a fost în Statele Unite ale Americii pentru a studia actoria la celebra New York Film Academy, în timp ce Thomas s-a mutat în Anglia pentru a urma cursurile Universității din Southtampton. La finalizarea studiilor, cei s-au reîntâlnit, iar de atunci sunt de nedespărțit.</p>
<p><img alt="" class="size-full wp-image-20206766" decoding="async" fetchpriority="high" height="675" sizes="(max-width: 1200px) 100vw, 1200px" src="https://www.prosport.ro/wp-content/uploads/2025/06/https___www.prosport.ro_wp-content_uploads_2025_06_Cuscrii-lui-Gica-Hagi-aparitie-de-impact-instant.-Cum-si-au-facut-intrarea-socrii-Kirei-Hagi-1.webp" srcset="https://www.prosport.ro/wp-content/uploads/2025/06/https___www.prosport.ro_wp-content_uploads_2025_06_Cuscrii-lui-Gica-Hagi-aparitie-de-impact-instant.-Cum-si-au-facut-intrarea-socrii-Kirei-Hagi-1.webp 1200w, https://www.prosport.ro/wp-content/uploads/2025/06/https___www.prosport.ro_wp-content_uploads_2025_06_Cuscrii-lui-Gica-Hagi-aparitie-de-impact-instant.-Cum-si-au-facut-intrarea-socrii-Kirei-Hagi-1-768x432.webp 768w" width="1200"/></p>
<h2><span>Socrii Kirei, patronii colosului Elgeka – Ferfelis România</span></h2>
<p>Pe lângă faptul că provine dintr-o familie cu origini machidonești puternice, pentru Gică Hagi a contat că Thomas Ferfelis se trage dintr-o familie extrem de avută.</p>
<p>Părinții săi, Evangelia Taka și Vasileios Ferfelis, <span>greci la origine, dar stabiliți în România, dețin o groază de proprietăți în Grecia</span> și sunt la conducerea unei companii de top înființată în urmă cu mai bine de trei decenii în domeniul distribuției de larg consum, acolo unde au în subordine sute de angajați.</p>
<p>La rândul să, Thomas Ferfelis este manager la Cernica Events, salonul de evenimente de pe malul lacului Cernica.</p>
<p>Sunt fericit. Copiii au crescut, eu îmbătrânesc. Mă bucur pentru ei. Nu am avut emoții pe teren, nu o să am nici acum. Mă bucur pentru ei, fiecare își are drumul lui în viață. Să fie fericiți, să se iubească, să aibă grijă unul de altul. Ca la orice nuntă, lumea e bucuroasă, fericită, important e ca Dumnezeu să aibă grijă de ei, să fie împreună și să își facă o viață frumoasă – Gică Hagi</p>
<p> </p>
<p> </p>

]]></description>
    </item>
    <item>
      <title>Milionarul a curățat bărci și a împărțit flyere pentru bani: „Toată lumea a crezut că am înnebunit”</title>
      <link>https://www.prosport.ro/alte-sporturi/milionarul-a-curatat-barci-si-a-impartit-flyere-pentru-bani-toata-lumea-a-crezut-ca-am-innebunit-20206476</link>
      <description><![CDATA[<img src="https://www.prosport.ro/wp-content/uploads/2025/06/Milionarul-a-curatat-barci-si-a-impartit-flyere-pentru-bani.-„Toata-lumea-a-crezut-ca-am-innebunit-2.jpeg"/><br/><p>Vedeta de la Wimbledon, în vârstă de 31 de ani, a curățat bărci și a distribuit pliante pentru că în trecut, nu mai voia să audă de terenul de tenis, iar lumea credea că „a înnebunit”.</p>
<p>În cauză este vorba despre milionarul Chris O’Connell, omul care a ajuns cel mai sus în carieră pe locul 53 și nu a trecut niciodată de turul 3 la turneele de Mare Șlem.</p>
<h2><span>Chris O’Connell a ajuns să curățe bărci și să împartă pliante pentru bani</span></h2>
<p>Chris O’Connell a curățat bărci și a distribuit pliante pentru că, în trecutul său, <span>din cauza repetatelor accidentări</span>, nu mai voia să calce pe terenul de tenis, iar lumea credea că „a luat-o razna”, potrivit <span>thesun.co.uk</span>.</p>
<p>Omul cu 2,5 milioane de lire sterline în conturi din premii a ajuns cel mai sus în carieră pe locul 53 ATP și nu a depășit niciodată turul 3 la turneele de Grand Slam.</p>
<p>Dacă povestea sa cu tenisul este una destul de obișnuită, în viața personală totul se schimbă cu 180 de grade. A suferit o fractură de stres, la spate, în 2012, care l-a ținut pe loc timp de 18 luni, apoi a contractat o pneumonie urâtă în 2017. A urmat tendinita la genunchi din 2018 care i-a pus capac și l-a determinat să ajungă să urască tenisul.</p>
<p><img alt="" class="aligncenter size-full wp-image-20206511" decoding="async" height="1272" sizes="(max-width: 921px) 100vw, 921px" src="https://www.prosport.ro/wp-content/uploads/2025/06/PbQstf2i-1.jpeg" srcset="https://www.prosport.ro/wp-content/uploads/2025/06/PbQstf2i-1.jpeg 921w, https://www.prosport.ro/wp-content/uploads/2025/06/PbQstf2i-1-768x1061.jpeg 768w" width="921"/></p>
<h2><span>Toată lumea credea că a luat-o razna. „A fost incredibil de frustrant”</span></h2>
<p>Așa că, în loc să se apuce de antrenorat, O’Connell a preferat să dea curs invitației fratelui său Ben de a curăța bărci. Nimeni nu înțelegea de ce nu antrenează, pentru a câștiga bani serioși. Însă, în cap a avut mereu gândul revenirii, și a făcut-o, în 2019, când și-a propus, inițial, <span>să intre în Top 100</span>, dar a ajuns ulterior mult mai sus.</p>
<p>„În acel moment, mă gândeam că am prea multe accidentări și vreau să mă îndepărtez de tenis. Mă gândeam să antrenez copii și poate să fac cursuri, dar nu mai voiam să calc pe un teren de tenis. Am decis să fac ceva complet ciudat. Locuiam într-un mic golf din Sydney și fratele meu, Ben, era și el acolo. M-a invitat să vin cu el să curăț bărci. Mă gândesc la momente de genul ăsta, când lucram acasă, ca să văd unde sunt acum… Nu-mi vine să cred.</p>
<p>Mă gândeam: «Super, nu trebuie să învăț pe nimeni să lovească forehand-ul și pot pur și simplu să curăț bărcile și să mă relaxez». Asta făceam dimineața și după-amiaza și mergeam cu bicicleta până în golf. Am făcut asta din februarie până în iunie.</p>
<p>Erau bani groaznici și toată lumea credea că sunt nebun pentru că puteam câștiga mai mulți bani antrenând. A fost incredibil de frustrant, pentru că aveam 23 de ani pe atunci și viața trecea atât de repede. Simțeam că nu am obținut încă nimic din joc și că nu mi-am atins potențialul. Dar am avut mereu în minte că voi reveni acolo odată ce voi fi sănătos și pregătit. Când am decis să mă întorc în 2019, am avut un an de succes.</p>
<p>Mă gândesc la momente ca acelea când lucram acasă și, când văd unde sunt acum, pot să cred, dar nu pot să cred cu adevărat. Sper să rămân aici mult mai mult.</p>
<p>Anul trecut pe vremea asta, a ajunge în top 100 era un obiectiv uriaș al meu. Așadar, să stau aici un an mai târziu, privind top 50, este minunat. Toate joburile mărunte la care am lucrat. Curățarea bărcilor, lucrul într-un magazin de haine, antrenor de tenis, livrarea de pliante… Mă gândesc la toate astea și mă gândesc: «Uau, acum sunt aici»”, a spus Chris O’Connell.</p>

]]></description>
    </item>
    <item>
      <title>Milionarul salvat de Ion Țiriac de la faliment și-a refăcut viața: așteaptă al cincilea copil cu a patra nevastă!</title>
      <link>https://www.prosport.ro/alte-sporturi/tenis/milionarul-salvat-de-ion-tiriac-de-la-faliment-si-a-refacut-viata-asteapta-al-cincilea-copil-cu-a-patra-nevasta-20206460</link>
      <description><![CDATA[<img src="https://www.prosport.ro/wp-content/uploads/2025/06/Milionarul-salvat-de-Ion-Tiriac-de-la-faliment-si-a-refacut-viata-asteapta-al-cincilea-copil-cu-a-patra-nevasta-e1751288438695-1400x819.jpg"/><br/><p>Boris Becker (57 de ani), milionarul supranumit „copilul lui Ion Țiriac” (86), și-a refăcut viața în 2024 și acum a primit o veste extraordinară.</p>
<p>Lilian de Carvalho Monteiro, femeia care i-a devenit nevastă după o ceremomenie spectaculoasă la Portofino, în Italia, este însărcinată. Așadar, Becker așteaptă al 5-lea copil.</p>
<h2><span>Boris Becker, pe urmele lui Cristi Borcea. Ce veste a primit „copilul lui Ion Țiriac”</span></h2>
<p><span>Boris Becker, supranumit „copilul lui Ion Țiriac”</span>, din simplul fapt că magnatul român i-a manageriat cariera din tenis și l-a salvat de la faliment, a avut parte de o viață plină de aventuri, drept dovadă că a trecut și prin spatele gratiilor.</p>
<p>De altfel, motivul pentru care a ajuns la închisoare a fost reprezentat de faptul că a evitat plata datoriilor către stat cu orice preț, ajungând inclusiv să își ascundă anumite bunuri.</p>
<p>Și pe plan sentimental, viața lui Becker a fost la fel de tumultoasă. S-a căsătorit pentru prima oară în 1993, cu Barbara Becker, alături de care a format un mariaj până în 2001 și a dat naștere la doi copii, un fiu și o fiică, anume Noah și Elias.</p>
<p>Ulterior, fostul mare jucător de tenis s-a însurat cu Lilly Becker, alături de care a stat în intervalul 2009 – 2018. Și aceasta i-a dăruit un copil, un băiat mai exact, pe nume Amadeus.</p>
<p>Și, nu în cele din urmă, trebuie amintit de faptul că Boris Becker mai are un copil din relația cu Angela Ermakova, un model din Rusia. Moștenitorul din relația cu aceasta l-a recunoscut abia în urma unei bătălii juridice.</p>
<p>În 2024, <span>„copilul lui Ion Țiriac” și-a refăcut din nou viața</span>, după ce s-a căsătorit, la Portofino, în Italia, cu Lilian de Carvalho Monteiro, o tânără din Roma care lucrează ca analist de risc politic.</p>
<p>Acum, Boris Becker și Lilian de Carvalho Monteiro așteaptă primul lor copil, care va fi al 5-lea moștenitor al fostului multiplu campion de la Australian Open, Wimbledon și US Open.</p>
<blockquote><p>O mică minune se apropie… ce e mai bun abia urmează”, a anunțat Boris Becker, prin intermediul unei postări pe care a realizat-o pe rețelele de socializare, potrivit <span>The Sun</span>.</p></blockquote>
<h2><span>Becker spune că și-a găsit, în sfârșit, perechea perfectă</span></h2>
<p>Într-un interviu acordat după mariajul din 2024, Boris Becker a vorbit la superlativ despre Lilian de Carvalho Monteiro și a descris-o ca fiind perechea perfectă pentru el.</p>
<blockquote><p>Acesta este probabil prima mea relație care se derulează în condiții echitabile. Nu există ca unul din cuplu să fie mai important decât celălalt. Am nevoie de Lilian și sper că și ea are nevoie de mine. Ne-am întâlnit într-un moment în care mă simțeam foarte rău. Profesional, personal, fizic, treceam prin cel mai rău moment din viața mea. Dar în ciuda acestor detalii, Lilian a fost atrasă de mine. Este impresionant, pentru că nu aveam nimic de oferit în acele clipe, astfel că putea fi atrasă doar de mine ca persoană. Și nu am mai întâlnit niciodată o asemenea femeie”, a spus Boris Becker, citat de The Sun.</p></blockquote>
<p>Remarcat și propulsat de Ion Țiriac în tenisul profesionist, Boris Becker a devenit, în 1985, cel mai tânăr câștigător din istoria turneului Wimbledon, la vârsta de doar 17 ani și jumătate.</p>
<p>Ulterior, Becker s-a mai impus de două ori la All England Club, în 1986 și 1989, o dată la US Open, în 1989, și de două ori la Australian Open, în 1991 și 1996.</p>

]]></description>
    </item>
    <item>
      <title>Steaua e în doliu. A murit Lajos Sătmăreanu, fotbalistul de legendă al roş-albaştrilor</title>
      <link>https://www.prosport.ro/diverse/steaua-e-in-doliu-a-murit-lajos-satmareanu-fotbalistul-de-legenda-al-ros-albastrilor-20206356</link>
      <description><![CDATA[<img src="https://www.prosport.ro/wp-content/uploads/2025/06/Steaua-e-in-doliu.-A-murit-Lajos-Satmareanu-fotbalistul-de-legenda-al-ros-albastrilor-1.jpg"/><br/><p>Lajos Sătmăreanu, fotbalistul de legendă al celor de la Steaua București, de 5 ori campion al României, a murit la vârsta de 81 de ani.</p>
<p>Anunțul a fost făcut de Liga Profesionistă de Fotbal, prin intermediul unui comunicat postat, luni, 30 iunie 2025, pe site-ul oficial.</p>
<h2><span>Lajos Sătmăreanu a murit la 81 de ani. Ce a transmis LPF pentru legenda Stelei</span></h2>
<p>Luni, 30 iunie 2025, Liga Profesionistă de Fotbal a comunicat anunțul decesului lui <span>Lajos Sătmăreanu, unul dintre cei mai iubiți jucători din întreaga existență a Stelei</span>.</p>
<blockquote><p>Unul dintre cei mai valoroși fotbaliști români din istorie, Lajos Sătmăreanu, a încetat din viață la vârsta de 81 de ani. Fost jucător emblematic la Steaua București, club pentru care a jucat 271 de meciuri, câștigând un titlu de campion și 5 Cupe ale României, Lajos Sătmăreanu a îmbrăcat de 42 de ori și tricoul echipei naționale, fiind integralist în toate cele trei partide ale României de la Campionatul Mondial din Mexic, în 1970. Și-a încheiat cariera în 1977 la clubul Progresul București. Liga Profesionistă de Fotbal transmite sincere condoleanțe familiei greu încercate!<br/>
Dumnezeu să-l odihnească în pace!”, se arată pe <span>LPF.ro</span>.</p></blockquote>
<h2><span>Reacția Clubului Sportiv al Armatei Steaua</span></h2>
<p>Ca urmare a decesului lui Lajos Sătmăreanu, Clubul Sportiv al Armatei Steaua București și-a schimbat fotografiile de pe platformele de socializare. Atât imaginea de profil, cât și cea de copertă au fost trecute pe fundal alb-negru.</p>
<p>Totodată, „militarii” și-au luat rămas-bun de la legenda lor și prin intermediul unui scurt text:</p>
<blockquote><p>DECES. Rămas-bun, Lajos Sătmăreanu! Zi tristă pentru clubul nostru! Unul dintre fotbaliștii de excepție ai Stelei, din perioada anilor ’60-’70, Lajos Sătmăreanu a plecat dintre noi. Lajos Sătmăreanu a debutat în prima divizie a fotbalului românesc pe 17 martie 1963, într-un meci Crișana Oradea – Steaua București, scor 2-4, iar la finalul sezonului 1964-1965 a ajuns în Ghencea. A purtat tricoul roș-albastru timp de zece sezoane. Fostul fundaș dreapta a avut 271 de apariții pentru Steaua, dintre care 20 în cupele europene. Cu formația noastră a cucerit un titlu de campion național și cinci Cupe ale României. Clubul Steaua București transmite sincere condoleanțe familiei! Dumnezeu să-l odihnească în pace!”, se arată pe <span>pagina de Facebook</span> a Clubului Sportiv al Armatei Steaua București.</p></blockquote>
<h2><span>Ce a transmis Federația Română de Fotbal</span></h2>
<p>Și, nu în cele din urmă, moartea lui Lajor Sătmăreanu este comentată cu regret și de Federația Română de Fotbal.</p>
<blockquote><p>Lajos Sătmăreanu, fundașul dreapta al naționalei la Mondialul din 1970, s-a stins din viață la vârsta de 81 de ani. Transmitem condoleanțe familiei și apropiaților. Dumnezeu să îl odihnească în pace!”, au transmis oficialii FRF, prin intermediul <span>paginii de Facebook a echipei naționale</span>.</p></blockquote>
<p>Pentru naționala mare a României, <span>Lajos Sătmăreanu a debutat</span> în ianuarie 1967 și a bifat un total de 46 de apariții.</p>
<p>UTA Arad, ASA Tg. Mureș, Steaua București, Bihor Oradea și FC Național sunt echipele de club pe la care a trecut de-a lungul carierei.</p>

]]></description>
    </item>
    <item>
      <title>Donald Trump a găsit cumpărători pentru rețeaua despre care Gigi Becali a zis că e „plină de draci și îți mănâncă creierul”</title>
      <link>https://www.prosport.ro/diverse/donald-trump-a-gasit-cumparatori-pentru-reteaua-despre-care-gigi-becali-a-zis-ca-e-plina-de-draci-si-iti-mananca-creierul-20206341</link>
      <description><![CDATA[<img src="https://www.prosport.ro/wp-content/uploads/2025/06/Donald-Trump-a-gasit-cumparatori-pentru-reteaua-despre-care-Gigi-Becali-a-zis-ca-e-„plina-de-draci-si-iti-mananca-creierul-1400x933.jpg"/><br/><p>Donald Trump se laudă că a găsit cumpărători pentru TikTok, în cauză fiind vorba despre un grup „foarte puternic financiar”.</p>
<p>Totuși, pentru vânzarea rețelei din SUA, despre care Gigi Becali a spus că e „plină de draci și îți mănâncă creierul”, ar fi nevoie de acordul Chinei și, implicit, cel al liderului Xi Jinping.</p>
<h2><span>Anunțul de ultimă oră al lui Donald Trump în legătură cu vânzarea operațiunilor TikTok din SUA</span></h2>
<p>Președintele american susține că a identificat cumpărători pentru TikTok, în cauză fiind vorba despre un grup „foarte bogat”. Totuși, pentru vânzarea vânzarea activelor TikTok din SUA,<span> rețea pusă la zid </span>de către Gigi Becali, e nevoie de ok-ul Chinei și, totodată, cel al liderului Xi Jinping.</p>
<p>Momentan, șeful de la Casa Albă nu a dezvăluit numele viitorilor investitori, însă acest lucru urmează să fie făcut public în aproximativ două săptămâni. A asigurat încă o dată, în emisiunea “Sunday Morning Futures”, că aceștia sunt „un grup de oameni foarte bogați”.</p>
<p>Președintele Statelor Unite are nevoie însă de acordul lui Xi Jinping pentru această mega-tranzacție, deoarece TikTok aparține companiei chineze ByteDance.</p>
<p>Declarațiile lui Trump vin după ce acesta a semnat de curând, pentru a treia oară, prelungirea termenului-limită pentru vânzarea activelor TikTok din SUA până pe 17 septembrie 2025, invocând motive legate de securitatea națională. Pe de altă parte, administrația Trump vrea pe cât posibil să evite sancțiuni totale asupra aplicației.</p>
<p>Miliardarul Frank McCourt, prin compania Project Liberty, s-a numărat printre numele vehiculate anterior ca fiind potențiali cumpărători ai acțiunilor TikTok.</p>
<p>„Avem un cumpărător pentru TikTok, apropo. Un grup cu intenţii serioase şi resurse impresionante. Cred că va fi nevoie, probabil, de aprobarea Chinei. Și cred că președintele Xi o va acorda”, a spus Trump.</p>
<p><img alt="" class="size-large wp-image-20202188" decoding="async" height="786" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Gigi-Becali-Sa-l-vad-la-juniori-de-acum-1400x786.jpg" srcset="https://www.prosport.ro/wp-content/uploads/2025/06/Gigi-Becali-Sa-l-vad-la-juniori-de-acum-1400x786.jpg 1400w, https://www.prosport.ro/wp-content/uploads/2025/06/Gigi-Becali-Sa-l-vad-la-juniori-de-acum-768x431.jpg 768w, https://www.prosport.ro/wp-content/uploads/2025/06/Gigi-Becali-Sa-l-vad-la-juniori-de-acum-1536x862.jpg 1536w, https://www.prosport.ro/wp-content/uploads/2025/06/Gigi-Becali-Sa-l-vad-la-juniori-de-acum.jpg 2000w" width="1400"/></p>
<h2><span>Patronul de la FCSB a răbufnit după ce a aflat. „TikTok-ul ăla satanist”</span></h2>
<p>Gigi Becali <span>a reacționat virulent după ce a aflat că fotbaliștii săi de la FCSB s-au apucat de TikTok</span>. Latifundiarul din Pipera susține că, după părerea sa, aceasta aplicație „îți mănâncă creierul, mintea și te păcălesc dracii și dai mingea în altă parte”, referitor la jucătorii săi care s-au apucat să posteze pe această rețea.</p>
<p>„Toți care s-au apucat de TikTok. Acolo, dracii îți iau mintea! Apoi, când vrei să dai cu piciorul în minge, te păcălesc dracii și o dai în altă parte, pentru că mintea ta e drăcească. Te înnebunesc alea. Eu am un telefon care e la Luțu. Avea Facebook, Instagram, de toate. Am zis să văd și eu. Instagram: numai femei, femei, femei. Am zis: «Ia scoate-l». Pe urmă, TikTok. Am băgat TikTok și am început să mă uit pe acolo. Când m-am uitat la ceas, era ora 5 și eu eram pe TikTok!</p>
<p>Nu că l-am lăsat, am luat telefonul și l-am dat de pământ! Am zis scoate TikTok-ul ăla satanist! Mintea ta stă numai acolo, stai șapte ore, îți mănâncă creierul. Eu nu am Instagram, TikTok pe telefon. Are Luțu. Treaba lui ce face. Cred că se uită el, că erau numai femei. El stătea și se uita. Am luat telefonul și l-am aruncat.</p>
<p>Vrei TikTok, uită mingea! Alege: ori mingea, ori TikTok! Olaru are TikTok? Să uite fotbalul. Șut, Târnovanu, să uite! Dacă are TikTok Târnovanu, intră Zima în poartă! Bine că mi-ați zis, mă! Toate mă amuză, dar unele sunt cu prostii. Eu nici nu mai pronunț cuvintele alea. De alea mi-e jenă, nu știu cum să fac să le scot”, a spus patronul FCSB.</p>

]]></description>
    </item>
  </channel>
</rss>
