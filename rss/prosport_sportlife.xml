<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce aliment consumă zilnic Dembélé. L-a ajutat să atingă randamentul care i-a adus Balonul de Aur</title>
      <link>https://www.prosport.ro/sport-life/sport-si-sanatate/ce-aliment-consuma-zilnic-dembele-l-a-ajutat-sa-atinga-randamentul-care-i-a-adus-balonul-de-aur-20281040</link>
      <description><![CDATA[<img src="https://www.prosport.ro//wp-content/uploads/2025/09/Ce-aliment-consuma-zilnic-Dembele.-L-a-ajutat-sa-atinga-randamentul-care-i-a-adus-Balonul-de-Aur-e1758720247116.jpg"/><br/><p>Ousmane Dembélé, revelația sezonului trecut de la Paris Saint-Germain, este câștigătorul Balonului de Aur 2025. Fotbalistul francez are o dietă strictă, care l-a ajutat pentru a-și îmbunătăți performanțele pe teren.</p>
<p>Proaspăt câștigător al celei mai mari distincții individuale din fotbal, Ousmane Dembélé a povestit despre alimentul minune pe care l-a inclus în dieta sa, care-l ajută zi de zi. Extrema franceză recunoaște că a inclus în mesele sale frecvent bananele, o sursă importantă de carbohidrați, care ajută la energie.</p>
<h2><span>Bananele, alimentul minune pentru câștigătorul Balonului de Aur, Ousmane Dembélé</span></h2>
<p>Deși a fost contestat de mulți oameni din fotbal, <span>câștigătorul Balonului de Aur din acest an, Ousmane Dembélé</span> a intrat fără doar și poate în istoria fotbalului. Francezul ajuns la vârsta de 28 de ani a „explodat” sub ghidajul lui Luis Enrique, după ce s-a pus la punct în viața extrasportivă.</p>
<p>Cunoscut ca un fotbalist problematic în trecut, care pierdea multe nopți jucându-se pe Playstation, Dembélé și-a schimbat rutina în ultimii doi ani și a pus mai mult accent pe mâncare sănătoasă. Despre fotbalist s-a scris în trecut că este un mare iubitor de fast-food. Acum, acesta recunoaște că bananele l-au ajutat enorm în dieta sa.</p>
<p>Ousmane Dembélé nu ar renunța niciodată la banane, deoarece sunt o alegere excelentă pentru un boost de energie. Fotbalistul consumă zilnic cel puțin o banană, care are în medie 100-120 de kilocalorii pentru 25-30 de grame de carbohidrați naturali. De altfel, bananele au un efect probiotic dacă sunt mai necoapte, precum și trei grame de fibre.</p>
<p>Micronutrienții din banane sunt importanți pentru contracția musculară și funcția nervoasă, deoarece sunt o sursă mare de potasiu, de 400-450 de miligrame per banană. De altfel, acest fruct are și vitamine B6, C și mangan. Dembélé a fost cunoscut de-a lungul timpului pentru frecventele sale accidentări musculare.</p>
<h2><span>Ousmane Dembélé, câștigătorul Balonului de Aur</span></h2>
<p>Ousmane Dembélé este marele câștigător al Balonului de Aur pentru anul 2025. Fotbalistul francez era favoritul fanilor din „Hexagon”, deși <span>multe voci considerau că Lamine Yamal sau Raphinha meritau mai mult trofeul</span>. Ultimii doi au terminat în clasamentul final pe poziția a doua, respectiv a cincea.</p>
<p>TOP 10 a fost completat de nume precum Vitinha (PSG – locul 3), Mohamed Salah (Liverpool – locul 5), Achraf Hakimi (PSG – locul 6), Kylian Mbappe (Real Madrid – locul 7), Cole Palmer (Chelsea – locul 8), Gianluigi Donnarumma (Manchester City, ex-PSG – locul 9) și Nuno Mendes (PSG – locul 10).</p>

]]></description>
    </item>
    <item>
      <title>Și-a luat țeapă cu un Mercedes pe care a plătit 1.200.000 de dolari și a dat dealerul auto în judecată! Mayweather a plătit 400 de milioane de dolari pe 1.000 de apartamente, dar se uită la fiecare ban</title>
      <link>https://www.prosport.ro/diverse/si-a-luat-teapa-cu-un-mercedes-pe-care-a-platit-1-200-000-de-dolari-si-a-dat-dealerul-auto-in-judecata-mayweather-a-platit-400-de-milioane-de-dolari-pe-1-000-de-apartamente-dar-se-uita-la-fiecare-ba-20281151</link>
      <description><![CDATA[<img src="https://www.prosport.ro//wp-content/uploads/2025/09/Si-a-luat-teapa-cu-un-Mercedes-pe-care-a-platit-1.200.000-de-dolari-si-a-dat-dealerul-auto-in-judecata-Mayweather-a-platit-400-de-milioane-de-dolari-pe-1.000-de-apartamente-dar-se-uita-la-fiecare-ban.jpg"/><br/><p>Mayweather a strâns o avere uriașă din sport, dar se uită la fiecare ban și nu îl iartă pe dealerul auto care i-a dat țeapă cu o mașină de 1.200.000 de dolari.</p>
<p>Fostul boxer a dezvăluit că un dealer auto l-a înșelat cu aproape jumătate de milion de dolari și a decis să îl dea în judecată pentru <span>a-și recupera banii.</span></p>
<h2><span>Floyd Mayweather nu mai sperie pe nimeni: a devenit ținta escrocilor</span></h2>
<p>Nici fostul mare pugilist nu mai sperie pe nimeni după ce s-a retras din box. Fostul campion le-a inspirat, în trecut, teamă adversarilor în ring, iar acum a ajuns ținta escrocilor, așa cum susține chiar milionarul american. În vârstă de 48 de ani, Mayweather a încheiat o carieră strălucitoare la capătul căreia are un bilanț impecabil (50 de victorii, 0 înfrângeri).</p>
<p>Chiar dacă a fost un boxer de temut, a avut parte de o experiență nefericită cu un dealer auto atunci când a decis să cumpere patru mașini, la pachet. A plătit 2.25 de milioane de dolari, o sumă foarte mică pentru cel care <span>a investit 400 de milioane de dolari pe 1.000 de apartamente.</span></p>
<p>Un dealer auto din Las Vegas i-a pus la dispoziție un Mercedes-Maybach G650 Landaulet din 2018 (1,2 milioane $), un Ferrari F8 Spider din 2023 (480.000 $), un Porsche 911 GT3 din 2023 (285.000 $) și un McLaren Artura din 2025 (285.000 $).</p>
<p>Floyd Mayweather a descoperit că a plătit mult mai mult decât valoarea reală a celor patru mașini și a decis să le returneze. Dealerul auto a refuzat să accepte Mercedesul pentru care milionarul plătise 1.2 milioane de dolari. Spre apărarea sa, Mayweather a spus că dealerii au achiziționat mașina cu doar 718.000 de dolari și i-au vândut-o la un preț aproape dublu. În plus, la momentul achiziției, a fost tentat de vorbele dealerului auto, care i-a transmis că adaosul firmei e de doar 100.000 de euro la acel Mercedes.</p>
<blockquote><p>„Mi s-a părut suspect când nu au vrut să accepte returul Mercedesul. Atunci i-am rugat pe partenerii mei de afaceri să verifice tot ce se poate despre mașină. În cele din urmă am aflat că fusese implicată în procese și că unele piese au fost schimbate.</p>
<p>Mi s-a spus că a costat 1,1 milioane $ și am fost de acord să plătesc 1,2 milioane. Apoi am făcut cercetări și am descoperit că au plătit, dacă nu greșesc, doar 728.000 $. Așa au scos de la mine peste jumătate de milion de dolari”, a declarat Mayweather pentru TMZ.</p></blockquote>
<p>Cele două părți au ajuns în instanță, iar acolo se va dovedi cine pe cine a păcălit de fapt. În apărarea sa, dealerul auto a precizat că fostul boxer a semnat un contract și știa deja toate condițiile. În plus, Mayweather ar fi depășit termenele de plată.</p>

]]></description>
    </item>
    <item>
      <title>El are 53 de ani și o avere de peste 600 de milioane de euro, iar ea abia a împlinit 21 de ani. Cum a petrecut Shaquille O’Neal cu tânăra care a refuzat starurile actuale din NBA</title>
      <link>https://www.prosport.ro/diverse/el-are-53-de-ani-si-o-avere-de-peste-600-de-milioane-de-euro-iar-ea-abia-a-implinit-21-de-ani-cum-a-petrecut-shaquille-oneal-cu-tanara-care-a-refuzat-starurile-actuale-din-nba-20280862</link>
      <description><![CDATA[<img src="https://www.prosport.ro//wp-content/uploads/2025/09/El-are-53-de-ani-si-o-avere-de-peste-600-de-milioane-de-euro-iar-ea-abia-a-implinit-21-de-ani.-Cum-a-petrecut-Shaquille-ONeal-cu-tanara-care-a-refuzat-starurile-actuale-din-NBA-1346x1400.jpeg"/><br/><p>Legenda NBA Shaquille O’Neal (53 de ani), cu o avere de peste 600 de milioane de euro, a petrecut alături de Sophie Rain, o creatoare de conținut pentru site-urile destinate adulților, chiar în ziua în care aceasta a împlinit 21 de ani.</p>
<p>Pentru americani, vârsta de 21 de ani este vârsta la care un tânăr este considerat adult, iar cumpărarea de alcool sau produse din tutun este permisă, la fel și prezența în localurile în care se consumă alcool.</p>
<p>Aniversarea sa de 21 de ani și-a petrecut-o într-un club din Las Vegas, unde <span>O’Neal a prestat ca DJ</span>, iar imaginea cu Rain în brațele fostului baschetbalist, postată pe social media, s-a viralizat aproape instant.</p>
<h2><span>Cum a petrecut Shaquille O’Neal cu tânăra care a refuzat starurile actuale din NBA</span></h2>
<p>Sophie Rain, cea mai bine plătită femeie de pe site-ul OnlyFans, unde este creatoare de conținut, și-a petrecut ziua de naștere în compania legendarului Shaquille O’Neal, într-un club din Las Vegas.</p>
<p>Imaginea în care Sophie Rain apare în brațele lui O’Neal, DJ-ul de la petrecerea tinerei, a fost postată pe social media și s-a viralizat, notează <span>Marca</span>. Mai ales pentru mesajul pe care a ținut să îl transmită starurilor actuale din cea mai cunoscută competiție de baschet de pe continentul nord-american. Acela că nu îi pasă de criticile pe care le-a atras din partea lor, că ar fi „jalnică” pentru că are câștiguri de zeci de milioane de dolari din conținutul pentru adulți.</p>
<p>„Mi se pare cam jalnic că tipii îi dau 50 de milioane de dolari, frate. Și sunt tipi care probabil au soții și copii, iar ei stau acolo, în camera lor mică, și se comportă ciudat. Pentru mine, asta e o nebunie.</p>
<p>Chestia e, frate, că fetele de pe OnlyFans nici măcar nu sunt cele care scriu, care comunică cu tipii ăștia. Probabil vorbesc cu un tip din Filipine care le administrează contul. Așa că vă irosiți banii făcând asta” a spus Michael Porter Jr., jucător al Denver Nuggets.</p>
<p>Răspunsul oferit de Sophie Rain la criticile lui Porter Jr. a devenit, de asemenea, viral.</p>
<p>„Mi se pare amuzant cum bărbații pot dribla o minge și încasa cecuri de 30 de milioane de dolari fără ca nimeni să spună că sunt jalnici. Dar dacă o femeie construiește o afacere de la zero și câștigă mai mult decât unrlr MVP-uri (n.r. cel mai bun jucător), brusc devine o criză morală”, a explicat Rain, citată de <span>Yahoo</span>.</p>
<h2><span>Câți bani face Sophie Rain din conținutul pentru adulți </span></h2>
<p>În cadrul unui interviu acordat lui David Dobrik, un creator de conținut pe YouTube, Sophie Rain a afirmat că în ultimul an a câștigat 43 de milioane de dolari de la OnlyFans, aproape cât a făcut cel mai bine plătit jucător din NBA, în aceeași perioadă, adică aproape cât LeBron James, care a câștigat în sezonul trecut 56 de milioane de dolari.</p>
<p>Rain s-a apucat să creeze conținut pe OnlyFans din 2024, după ce a fost concediată, era chelneriță, iar de la începutul noii sale cariere a reușit să câștige 82 de milioane de dolari, o sumă la care <span>mulți jucători de baschet nu ajung în toată cariera lor</span>.</p>

]]></description>
    </item>
    <item>
      <title>Dragostea e mare când contul e pe măsură. Blonda de 26 de ani s-a afișat cu milionarul de 64 de ani, care și-a părăsit 5 neveste</title>
      <link>https://www.prosport.ro/diverse/dragostea-e-mare-cand-contul-e-pe-masura-blonda-de-26-de-ani-s-a-afisat-cu-milionarul-de-64-de-ani-care-si-a-parasit-5-neveste-20281102</link>
      <description><![CDATA[<img src="https://www.prosport.ro//wp-content/uploads/2025/09/Dragostea-e-mare-cand-contul-e-pe-masura.-Blonda-de-26-de-ani-s-a-afisat-cu-milionarul-de-64-de-ani-care-si-a-parasit-5-neveste.jpg"/><br/><p>Fostul star de la Bayern Munchen, în vârstă de 64 de ani, a divorțat de 5 ori și acum s-a afișat la braț cu o blondă de doar 26 de ani.</p>
<p>La ceremonia decernării Balonului de Aur apariția de senzație a lui Lothar Matthaus a atras toate privirile. La 64 de ani, legendarul fotbalist impresionează cu viața sa personală controversată. După ce a renunțat la 5 neveste, a apărut în compania unei fete cu aproape 40 de ani mai tânără.</p>
<h2><span>Matthaus a dat lovitura în afara terenului: cine e blonda alături de care a apărut la Paris</span></h2>
<p>Lothar Matthaus și-a dus iubita, un model de 26 de ani, la ceremonia <span>Balonului de Aur.</span> Cei doi au avut parte de o scurtă vacanță la Paris, în orașul iubirii. Se poate spune că dragostea e mare când și contul germanului e pe măsură. Unul dintre iconurile nemților și fost câștigător al Balonului de Aur, a fost unul dintre invitații de marcă de la ceremonia care a decis cine este cel mai bun fotbalist din sezonul 2024/2025.</p>
<p>Alături de Lothar Matthaus și-a făcut apariția superbul model Theresa Sommer. Tânăra e originară din Germania și ar fi început să iasă cu fostul fotbalist la începutul acestui an. Modelul german a atras toate privirile într-o rochie spectaculoasă completată cu o geantă aurie de la un brand de renume. Cei doi au pășit cu zâmbetul larg pe buze pe covorul roșu în seara în care Ousmane Dembele a fost marele câștigător.</p>
<p>Lothar Matthaus și Theresa Sommer au fost surprinși pentru prima oară împreună în luna aprilie. În urmă cu patru ani, germanul divorța de a cincea soție, Anastasia Klimko.</p>
<p>Noua cucerire a legendarului fotbalist a studiat economie și management la King’s College din Londra. De asemenea, a studiat psihologie în nord, la Durham University, și acum lucrează ca model.</p>
<h2 data-end="1498" data-start="1384"><span>Mariajul nu a fost niciodată pe placul germanului: are 5 divorțuri la activ</span></h2>
<p data-end="1498" data-start="1384">Rămâne de văzut cum va decurge relația cu modelul german. Pentru Matthaus căsătoria nu a fost de bun augur, divorțând de nu mai puțin de cinci ori. prima oară s-a căsătorit în 1981 cu Silvia, punând capăt mariajului după 11 ani. Au împreună două fete.</p>
<p data-end="1498" data-start="1384">La doi ani după divorț s-a căsătorit cu modelul elvețian Lolita Morena, alături de care a petrecut doar cinci ani. Au împreună un băiat.</p>
<p data-end="1498" data-start="1384">În 2003, părea că Marijana Colic e aleasa inimii sale, dar iubirea dintre cei doi a durat doar șase ani. În 2008 s-a căsătorit la Las Vegas cu o tânără de doar 21 de ani, Liliana Chudinova, de care s-a despărțit în 2010.</p>
<p data-end="1498" data-start="1384">Ultima căsnicie s-a încheiat în 2021. Anastasia Klimko și Matthaus au împreună un băiat, la capătul unei căsătorii de șase ani.</p>

]]></description>
    </item>
    <item>
      <title>Și-a dus soția în luna de miere la 10 ani de la nuntă și a început să „spargă” cele 96 de milioane de euro pe care le-a primit după ce a fost dat afară</title>
      <link>https://www.prosport.ro/diverse/si-a-dus-sotia-in-luna-de-miere-la-10-ani-de-la-nunta-si-a-inceput-sa-sparga-cele-96-de-milioane-de-euro-pe-care-le-a-primit-dupa-ce-a-fost-dat-afara-20281172</link>
      <description><![CDATA[<img src="https://www.prosport.ro//wp-content/uploads/2025/09/Si-a-dus-sotia-in-luna-de-miere-la-10-ani-de-la-nunta-si-a-inceput-sa-„sparga-cele-96-de-milioane-de-euro-pe-care-le-a-primit-dupa-ce-a-fost-dat-afara.jpg"/><br/><p>Fostul șef de la Red Bull a început să „spargă” cele 96 de milioane de euro primite după ce a părăsit echipa de Formula 1 și și-a dus soția în luna de miere, la 10 ani de la nuntă.</p>
<p>Jose Mourinho e mic copil pe lângă <span>Christian Horner,</span> fostul CEO de la echipa de Formula 1 Red Bull Racing. Britanicul, în vârstă de 51 de ani, a ajuns la un acord cu Red Bull pentru rezilierea contractului și se va alege cu 96 de milioane de euro. Este una din cele mai mari clauze de reziliere care au fost aplicate în lumea sportului.</p>
<p>Cel mai longeviv șef de echipă din Formula 1 a decis să își ducă soția într-o lună de miere, la 10 ani după căsătorie. Cei doi au tot amânat această vacanță din cauza programului încărcat al britanicului, dar acum au tot timpul din lume să îl petreacă așa cum își doresc. În plus, au o sumă uriașă la dispoziție să își facă toate plăcerile.</p>
<h2><span>Despărțire șoc în lumea F1: Christian Horner, demis după 20 de ani</span></h2>
<p>Christian Horner a fost la conducerea echipei Red Bull Racing începând din 2005, an în care celebra companie de băuturi carbogazoase a decis să intre în Formula 1. Constructorul austriac a avut un adevărat succes în cei 20 de ani în care Christian Horner a condus echipa. Palmaresul britanicului este de 8 titluri la piloți și 6 titluri la constructori.</p>
<p>Decizia demiterii lui Horner a venit pe fondul unui scandal care l-a avut în prim plan cu o angajată. Aceasta l-a acuzat de hărțuire sexuală, iar șefii companiei nu au stat pe gânduri și au discutat rezilierea contractului. Nu a fost o despărțire cu mare scandal, dar îi costă o avere pe cei de la Red Bull.</p>
<p>Inițial, Horner trebuia să primească o despăgubire de peste 120 de milioane de euro, dat fiind faptul că mai avea contract până în 2030. Cele două părți au căzut la un acord de doar 96 de milioane de euro, iar Horner poate reveni în F1 chiar din sezonul viitor. Dacă accepta plata inițială, era obligat să își ia vacanță până în 2030.</p>
<h2><span>Horner profită la maximum de pauza forțată: își duce soția în luna de miere</span></h2>
<p><span>Geri și Christian Horner sunt căsătoriți </span>de 10 ani, dar nu au avut niciodată timp să petreacă luna de miere. Acum, Horner e pregătit să își folosească suma uriașă primită după despărțirea de Red Bull pentru a-și duce soția într-o vacanță romantică. Presa engleză a scris despre planurile celor doi. Vor merge într-o călătorie cu mașina prin Scoția, Geri dorindu-și de mult timp să viziteze Insula Skye.</p>
<p>Cei doi au împreună trei copii: Bluebell Madonna, dintr-o relație anterioară a lui Geri, Olivia, din prima căsătorie a lui Horner, și un fiu, Montague.</p>

]]></description>
    </item>
  </channel>
</rss>
