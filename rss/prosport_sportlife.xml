<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Mă duc să-i dau un pumn lui Prunea”. Fotbalistul din Generația de Aur care a vrut să-l bată pe portarul naționalei, după gafa din meciul cu Suedia de la World Cup 1994</title>
      <link>https://www.prosport.ro/sport-life/ma-duc-sa-i-dau-un-pumn-lui-prunea-fotbalistul-din-generatia-de-aur-care-a-vrut-sa-l-bata-pe-portarul-nationalei-dupa-gafa-din-meciul-cu-suedia-de-la-world-cup-1994-20149799</link>
      <description><![CDATA[<img src="https://www.prosport.ro/wp-content/uploads/2025/04/„Ma-duc-sa-i-dau-un-pumn-lui-Prunea.-Fotbalistul-din-Generatia-de-Aur-care-a-vrut-sa-l-bata-pe-portarul-nationalei-dupa-gafa-din-meciul-cu-Suedia-de-la-World-Cup-1994-1-scaled-e1745085245417-1400x820.jpg"/><br/><p>Fostul fotbalist al Generației de Aur, Miodrag Belodedici a mărturisit cum a fost la un pas să-l bată pe portarul Florin Prunea după celebra gafă de la meciul cu Suedia, din „sferturile” Campionatului Mondial din 1994.</p>
<p>Fotbalistul care are are în palmares două Cupe ale Campionilor Europeni a spus că a fost marcat profund de faza în care suedezii au reușit să profite de gafa lui Prunea și să înscrie prin Kennet Andersson.</p>
<h2><span>Fotbalistul din Generația de Aur care a vrut să-l bată pe portarul naționalei, după gafa din meciul cu Suedia de la World Cup 1994: „Mă duc să-i dau un pumn lui Prunea”</span></h2>
<p>Miodrag Belodedici a venit cu noi dezvăluiri de la celebrul meci cu Suedia, din „sferturile” Campionatului Mondial din 1994, în care „tricolorii” au fost la un pas de a ajunge în semifinale, dar au fost eliminați dramatic, la loviturile de departajare. Fostul component al Generației de Aur a rememorat celebra fază în care Prunea iese la întâmpinarea mingii lovită cu capul de Kennet Andersson.</p>
<p>„Belo” a mărturisit că a fost la un pas de bătaie cu goalkeeperul naționalei și a spus că l-a urmărit pentru foarte multă vreme acea fază din punct de vedere psihic. Fotbalistul care are are în palmares două Cupe ale Campionilor Europeni a vorbit despre cele întâmplate de după celebrul meci cu reprezentativa nordică.</p>
<p>„Didi Prodan mi-a zis (n.r. după gafa lui Prunea cu Suedia): ‘Mă duc să-i dau un pumn lui Prunea’ Am visat mult timp noaptea faza aia, a durat mult să nu mai mă gândesc la ea. (N-ar fi trebuit să execuți acel penalty?) Când s-au terminat primii cinci nu era nimeni stabilit. Gică Popescu își dăduse jos ghetele, arbitrul fluiera, Gabi Balint mi-a zis: ‘Du-te tu’. Voiam să-l întreb cum să dau, dar n-am mai apucat, el deja o luase la fugă spre nea Puiu Iordănescu. (Te-a urmărit mult chestia asta) Da, puneam capul pe pernă și îmi venea în cap. Nu știam ce să fac, țineam aer în piept, respiram adânc ca să mă eliberez de gândul ăla”, a declarat Miodrag Belodedici, la podcastul lui Costin Deșliu.</p>
<h2><span>Regretul lui Belodedici</span></h2>
<p>Fostul dublu câștigător de Cupa Campionilor Europeni cu Steaua București și Steaua Roșie Belgrad a mai spus și care este regretul său în momentul de față. Belodedici regretă că nu s-a apucat de antrenorat după retragerea din cariera de jucător, dar a ales să activeze în cadrul Federației Române de Fotbal, lucru pe care îl face în prezent.</p>
<p>„(n.r. – Ai avut vreodată vreun gând să te faci antrenor?) Am făcut școala de antrenori la Valencia, am început-o acolo, am fost antrenor la copii și juniori la Valencia, la o școală privată. Am stat un an antrenor. După aceea, m-a sunat Mircea Sandu. Eu eram antrenor la două grupe de copii, în Spania. Și am venit la Federație și aici nu sunt, nu am… Aici am terminat școala, licența Pro, dar nu m-am apucat de antrenat. Mi-a zis Gabi Balint să mergem, să începem să antrenăm amândoi, să facem… Și m-am angajat la Federație și acolo am rămas”, a completat Miodrag Belodedici, potrivit sursei citate.</p>

]]></description>
    </item>
    <item>
      <title>Maria Sharapova, selfie în costum de baie. Rusoaica şi-a arătat trupul la cei 38 de ani ai săi şi se menține impecabil</title>
      <link>https://www.prosport.ro/diverse/maria-sharapova-selfie-in-costum-de-baie-rusoaica-si-a-aratat-trupul-la-cei-38-de-ani-ai-sai-si-se-mentine-impecabil-20149767</link>
      <description><![CDATA[<img src="https://www.prosport.ro/wp-content/uploads/2025/04/Maria-Sharapova-selfie-in-costum-de-baie.jpg"/><br/><p>Fosta mare jucătoare de tenis Maria Sharapova şi-a arătat trupul la cei 38 de ani ai săi, făcându-și un selfie în costum de baie.</p>
<p>Născută pe 19 aprilie 1987, Maria Sharapova a dorit să-și aniverseze ziua de naștere la Tokyo, prezentând celor care-i urmăresc activitatea un selfie în costum de baie.</p>
<h2><span>Maria Sharapova „a rupt” instagramul, după ce și-a făcut selfie în costum de baie</span></h2>
<p>Aflată la Tokyo, unde își aniversează ziua de naștere, Maria Șarapova și-a încântat admiratorii cu două secvențe ale voiajului ei în capitala Japoniei. Prima ilustrație este din sala de forță, iar fosta mare jucătoare de tenis transmite că singura diferență de fus orar pe care o acceptă este cea din Tokyo. „Și dacă sunt la o sală de sport la 5:30 am, de preferință să fie Aman Tokyo”, aflată în cadrul hotelului de lux cu același nume.</p>
<p>O a doua fotografie o înfățișează pe rusoaică în camera ei de hotel, în timp ce își face un selfie. Decorul este încă o dovadă a faptului că japonezii rămân tradiționali, chiar și când este vorba despre un stabiliment unde prețul unei camere de hotel pentru două persoane nu coboară sub 3.000 de euro.</p>
<p>În spatele Mariei se vede un shoji întredeschis, care amintește de „ușile” glisante din perioada în care samurarii făceau legea în „Țara Soarelui Răsare”.</p>
<h2><span>Maria Sharapova fost logodită cu stariul baschetului din Slovenia, Sasha Vujacic, și a avut o relație cu jucătorul bulgar de tenis Grigor Dimitrov</span></h2>
<p>Sharapova a avut o carieră care s-a întins din 2002 până în 2020 și a făcut senzație încă de la început. La doi ani de la debutul în circuitul profesionist, câștiga turneul de Mare Șlem de la Wimbledon, după 6-1, 6-4 în ulștimul act cu marea ei rivală, americanca Serena Williams.</p>
<p>Rusoaica face parte din categoria sportivelor care și-au trecut în palmares toate cele patru titluri de Mare Șlem. A triumfat la Australian Open în 2008 (7-5, 6-3 cu sârboaica Ana Ivanovic), la Roland Garros în 2012 (6-3, 6-2 cu italianca Sara Errani) și <span>2014 (6-4, 6-7 / 5, 6-4 cu Simona Halep)</span>, iar la US Open în 2006 (6-4, 6-4 cu belgianca Justine Henin).</p>
<p>Tot în 2004, într-o perioadă în care tenisul mondial feminin era dominat de sportivele din Rusia și Statele Unite, Sharapova a câștigat Turneul Campioanelor, după ce a învins-o în finală tot pe Serena, cu 4-6, 6-2, 6-4.</p>
<p>De precizat că la ediția din acel an au mai participat rusoaicele Anastasia Myskina, Elena Dementieva și Vera Zvonareva, americanca Lindsay Davenport și franțuzoaica Amelie Mauresmo.</p>
<p>De-a lungul timpului, Maria Sharapova a avut mai multe relații care au ținut capul de afiș. În 2011, ea s-a logodit cu jucătorul sloven profesionist de baschet Sasha Vujacic. Erau împreuină de doi ani, iar în pe 31 august 2012, jucătoarea recunoștea că perechea a rupt logodna și s-a despărțit la începutul acelui an.</p>
<p>Între 2012 și 2015, <span>Sharapova s-a întâlnit cu tenismenul bulgar Grigor Dimitrov</span>. Din 2018, ea are o relație cu omul de afaceri britanic Alexander Gilkes. S-au logodit în decembrie 2020, iar pe 1 iulie 2022 ea a născut un fiu, Theo.</p>

]]></description>
    </item>
    <item>
      <title>Milionarii care pot sta la masa bogaților lângă Ion Țiriac. Superstarurile din sport care au avioane private de zeci de milioane de euro</title>
      <link>https://www.prosport.ro/diverse/milionarii-care-pot-sta-la-masa-bogatilor-langa-ion-tiriac-superstarurile-din-sport-care-au-avioane-private-de-zeci-de-milioane-de-euro-20149793</link>
      <description><![CDATA[<img src="https://www.prosport.ro/wp-content/uploads/2025/04/Milionarii-care-pot-sta-la-masa-bogatilor-langa-Ion-Tiriac.jpg"/><br/><p>Nu doar Ion Țiriac se poate mândri că dispune de avioane private de milioane de euro, ci și alte superstaruri din sport.</p>
<p>Majoritatea sportivilor de top <span>aleg să zboare la o clasă „superioară” </span>și dispun de propriile avioane private, la fel ca legendarul tenismen, Ion Țiriac. Printre aceștia se numără Michael Jordan, Cristiano Ronaldo, Tiger Woods sau Max Verstappen.</p>
<h2><span>Michael Jordan și-a achiziționat recent un avion privat</span></h2>
<p>Fostul star din NBA, Michael Jordan, și-a surprins anul trecut fanii făcându-și apariția la bordul unui avion privat care l-a costat nu mai puțin de 65 de milioane de dolari. Este o sumă foarte mică comparativ cu câștigurile înregistrate de cel mai bogat sportiv all-time, a cărui avere e estimată la peste 3.5 miliarde de dolari.</p>
<p>Starul american are un avion Gulfstream G650ER care impresionează prin design-ul extravagant. Pe coada avionului este logo-ul Jumpman, celebrul simbol al brandului său vestimentar. De asemenea, are personalizat și numărul de înregistrare al aeronavei cu inițialele sale N236MJ.</p>
<p>Tiger Woods folosește un model Gulfstream G550 înregistrat tot cu inițialele sale, N517TW. Legendarul jucător de golf are propria aeronavă a cărei valoare se ridică la 55 de milioane de dolari. Cu o avere estimată la 1.3 miliarde de dolari, Tiger Woods rămâne în continuare un nume sonor în lumea sportului mondial, chiar dacă în ultima vreme a fost mai mult prezent în tabloide datorită relației făcută publică cu fosta noră a președintelui american Donald Trump. Fostul jucător de golf folosește foarte des avionul privat. Potrivit JetSpy, aeronava americanului a efectuat nu mai puțin de 71 de zboruri în 2024.</p>
<p>Un alt superstar, dar de această dată din Formula 1, și-a achiziționat recent un model Dassault Falcon 8X de peste 50 de milioane de dolari. Achiziția făcută de Max Verstappen a fost zărită des în apropiere de locațiile în care s-au desfășurat cursele de Formula 1 din acest sezon. Este un model deosebit recunoscut pentru autonomia uriașă, care permite un zbor fără escală de la New York la Beijing.</p>
<p>De pe lista milionarilor care dețin avioane private nu putea lipsi Cristiano Ronaldo, cel mai bine plătit fotbalist din lume. Starul portughez deține un Bombardier Global Express XRS înscripționat cu „CR7” și silueta fotbalistului în timpul ce celebrează un gol.</p>
<h2><span>Ion Țiriac, investiție de peste 60 de milioane într-un avion privat</span></h2>
<p><span>Miliardarul român</span> a povestit în urmă cu ceva vreme că deține un avion care poate funcționa fără escală timp de 14 ore. Aeronava fostului tenismen costă peste 60 de milioane de euro.</p>
<p>„Eu am acum un avion care mă duce la Beijing. De aici la Hong Kong. 14 ore! Am un avion, care e aproape nou, și care ăsta zboară cu 1.000 de mile mai mult decât celălalt. Un avion din ăsta nou costă vreo 60 de milioane de euro. Acesta este un avion relativ nou. După 15 ani îl desface complet și îl pune înapoi, ca să vadă dacă are ceva. Avionul iese nou, zero kilometri. Dacă vrei să-l vinzi, nu mai iei 20 de milioane pe el”, a spus Ion Țiriac în emisiunea „Prietenii lui Ovidiu”.</p>
<p>Ion Țiriac are în total trei avioane și un elicopter pentru care plătește anual 1.5 milioane de euro doar pe asigurare.</p>

]]></description>
    </item>
    <item>
      <title>Cine e tânăra, arbitru de fotbal şi inginer de construcții aerospațiale, care a uimit la Românii au Talent</title>
      <link>https://www.prosport.ro/diverse/cine-e-tanara-arbitru-de-fotbal-si-inginer-de-constructii-aerospatiale-care-a-uimit-la-romanii-au-talent-20149730</link>
      <description><![CDATA[<img src="https://www.prosport.ro/wp-content/uploads/2025/04/Cine-e-tanara-arbitru-de-fotbal-si-inginer-de-constructii-aerospatiale-care-a-uimit-la-Romanii-au-Talent.jpg"/><br/><p>O tânără i-a cucerit pe jurații de la emisiunea Românii au Talent cu un moment de muzică populară și dans tradițional.</p>
<p>Mădălina Oltean a fost o apariție surprinzătoare în ediția de vineri a show-ului Românii au Talent de la PRO TV. Tânăra i-a uimit pe jurați cu calitățile sale, dar și cu faptul că în timpul liber arbitrează meciuri de fotbal.</p>
<h2><span>Cine e tânăra arbitru de fotbal care a proiectat un prototip nou de pală de elicopter</span></h2>
<p>Mădălina Oltean a apărut pe scena de la Românii au Talent alături de colegii dintr-un ansamblu folcloric provenit din localitatea Ocnița, comuna Teaca. Tânăra a cochetat cu cântatul de la o vârstă fragedă și a urmat cursurile de canto la Ansamblul Militar, acolo unde a studiat muzica ușoară.</p>
<p>Este o persoană extrem de talentată în mai multe domenii de activitate. În ceea ce privește muzica și dansul, a intrat la 12 ani în Ansamblul Doinița al Cercului Militar Bistrița alături de care a participat la zeci de concursuri, iar în urmă cu 14 ani a înființat ansambul „Cununa Grâului” alături de care s-a prezentat pe scenă în fața a mii de oameni și milioane de telespectatori.</p>
<p>Originară din Teaca, Mădălina Oltean a fost purtătoare de cuvânt a Prefectului Bistrița-Năsăud, dar în prezent predă matematică și e specializată în inginerie de construcții aerospațiale. Tânăra a precizat că a studiat foarte mult și a reușit să proiecteze un prototip de pală de elicopter, reușind să impresioneze și mai mult juriul.</p>
<blockquote><p>„De profesie sunt inginer de construcții aerospațiale. Am proiectat un prototip nou de pală de elicopter. Am făcut o lucrare de cercetare științifică pe această temă”, a spus Mădălina Oltean în timpul emisiunii.</p></blockquote>
<p>Din păcate, pasiunea pentru zbor a fost oprită din cauza unei probleme medicale, dar continuă să fie pasionată de fotbal, pasiune insuflată de fratele său. Astfel, în facultate a făcut curs de arbitraj și a adunat peste 150 de meciuri la juniori și seniori, notează <span>Bistrițeanul.</span></p>
<h2><span>Moment unic la Românii au Talent</span></h2>
<p>Ansamblul „Cununa Grâului” a oferit un moment unic pe scenă, reprezentând un obicei specific doar zonei din Câmpia Transilvaniei, satul Ocnița, despre recoltarea grâului. E un obicei din bătrâni la care participă fete și băieți pregătiți de însurat și măritat. Momentul a fost apreciat de cei patru jurați, toți dând un vot favorabil pentru trecerea în următoarea etapă a competiției.</p>
<blockquote><p>„Foarte frumos. Să recunoaștem, ne-a cucerit. Face foarte multe lucruri, toate relevante și încearcă din răsputeri să ducă mai departe un obicei, care e clar că e pe cale de dispariție. Doar ei reușesc să-l ducă mai departe”,a precizat Andi Moisescu.</p></blockquote>

]]></description>
    </item>
    <item>
      <title>Ce s-a ales de Monel Cârstoiu, fotbalistul căruia Alex Pițurcă i-a făcut dublă fractură de tibie şi peroneu, cu smulgerea ligamentelor. Au trecut 17 ani de la drama care i-a nenorocit cariera: „Striga noaptea să-i tăiem piciorul că nu mai suporta”</title>
      <link>https://www.prosport.ro/sport-life/ce-s-a-ales-de-monel-carstoiu-fotbalistul-caruia-alex-piturca-i-a-facut-dubla-fractura-de-tibie-si-peroneu-cu-smulgerea-ligamentelor-au-trecut-17-ani-de-la-drama-care-i-a-nenorocit-cariera-20149535</link>
      <description><![CDATA[<img src="https://www.prosport.ro/wp-content/uploads/2025/04/Ce-s-a-ales-de-Monel-Carstoiu-fotbalistul-caruia-Alex-Piturca-i-a-facut-dubla-fractura-de-tibie-si-peroneu-cu-smulgerea-ligamentelor-1400x1004.jpg"/><br/><p>Monel Cârstoiu a fost unul dintre puștii promițători din fotbalul românesc. Era în vederile naționalei de tineret a României, dar un episod tragic avea să-i schimbe radical cariera de fotbalist.</p>
<p>Se întâmpla pe 28 august 2008, când FC Argeș, abia promovată în Liga 1, juca pe terenul celor de la Pandurii Târgu Jiu. Cârstoiu, care pe atunci avea doar 19 ani, a fost luat pe sus în minutul 78, printr-o intrare dură a fotbalistului gorjenilor, Alex Pițurcă, fiul fostului selecționer Victor Pițurcă, iar în urma faultului, jucătorul piteștenilor a suferit o accidentare gravă.</p>
<h2><span>Ce s-a ales de Monel Cârstoiu, fotbalistul căruia Alex Pițurcă i-a făcut dublă fractură de tibie şi peroneu</span></h2>
<p>Monel Cârstoiu era una dintre tinerele speranțe ale fotbalului românesc. La nici 19 ani juca primele meciuri din postura de titular la FC Argeș, iar viitorul său era unul promițător. Fotbalistul era unul dintre produsele clubului piteștean, iar în primele patru etape ale sezonului 2008-2009, când gruparea patronată la acea vreme de Cornel Penescu abia revenise în primul eșalon, jucătorul bifa meci de meci ca integralist.</p>
<p>Deși avea tot viitorul în față, pe data de 28 august 2008, când FC Argeș o înfrunta pe Pandurii Târgu Jiu pe terenul gorjenilor, în minutul 78, Cârstoiu a fost faultat dur de Alex Pițurcă, fiul fostului selecționer Victor Pițurcă, iar în urma intrării, fotbalistul „alb-violeților” s-a ales cu o accidentare gravă. Una dintre ambulanțele prezente pe stadion își face apariția, la insistențele colegilor din formația piteșteană, iar mijlocașul este dus de urgență la Spitalul Județean din Târgu Jiu.</p>
<p>Ajuns la unitatea medicală, jucătorul a fost transferat la București, iar medicii din capitală au dat un diagnostic ce avea să-i schimbe pentru totdeauna parcursul fotbalistic lui Cârstoiu: dublă fractură de peroneu, cu trei ligamente smulse. Jucătorul argeșenilor a urmat să facă recuperarea la o clinică din Bologna. Mijlocașul a revenit pe teren după opt luni, dar forma sa nu mai era ca cea de dinaintea accidentării.</p>
<p>Tatăl fotbalistului a mărturisit prin ce chinuri trecea fiul său, care era supranumit „Gattuso din Trivale” în clipele de după accidentare și din timpul recuperării sale.</p>
<blockquote><p>„Mă chinuiam să-i plătesc cantonamentele, am făcut tot posibilul să ajungă fotbalist. Am reușit și a devenit o mare speranță a clubului FC Argeș, unde era titular meci de meci. Iar acum, totul s-a făcut praf.</p>
<p>Mă doare sufletul când îmi aud copilul cum plânge noaptea de durere și strigă la noi să-i tăiem piciorul pentru că nu mai suportă”, spunea tatăl lui Monel Cârstoiu, potrivit <span>GSP</span>.</p></blockquote>
<h2><span>Cum a încercat să-l ajute Alex Pițurcă pe fotbalistul pe care tocmai îl accidentase</span></h2>
<p>Alex Pițurcă, jucătorul care l-a accidentat grav pe Monel Cârstoiu a povestit cum a încercat să-l ajute pe fotbalistul argeșenilor în perioada în care se recupera, inclusiv să-i doneze 2.000 de euro. Fiul fostului selecționer a spus la acea vreme că a dorit să-l viziteze la spital și chiar să discute cu el la telefon, dar nu i-a răspuns. Pițurcă a mărturist că nu avea intenția să intre la „rupere” și nici să-l accidenteze grav pe tânărul mijlocaș al celor de la FC Argeș.</p>
<p>„Până la urmă ăsta este fotbalul, ce putem să facem decât să mergem înainte. Îmi pare rău de băiatul acela, în rest… Trebuie să mergem mai departe. Am fost la el la spital după meci, dar nu l-am mai găsit acolo şi am apucat să vorbesc cu el la telefon. Era supărat, normal. Zicea că nu trebuia să mai intru aşa la faza aceea, pentru că era deja 3-1 pentru noi. I-am zis că dacă aş fi ştiut că se întâmpla asta, cu siguranţă nu mai băgam alunecare”, spunea Alex Pițurcă în august 2008, conform aceleiași surse.</p>
<p>Monel Cârstoiu a mai jucat pentru FC Argeș până în 2013, dar nu a mai apucat să evolueze pentru piteșteni în prima divizie. Apoi a trecut pe la Râmnicu Vâlcea, Farul (clubul vechi), Damila Măciuca, FC Caransebeș, CSM Sighet, Național Sebiș și Miroslava. Astăzi, fostul fotbalist a plecat din Pitești, iar acum locuiește într-un sat din județul Teleorman.</p>

]]></description>
    </item>
  </channel>
</rss>
