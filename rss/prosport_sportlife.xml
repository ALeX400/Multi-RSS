<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sârbii au scris despre Gigi Becali: „Cel mai nebun patron din Balcani. Autoproclamatul apărător al creștinilor e acuzat că și-a înșelat soția cu Tania, femeia fatală”</title>
      <link>https://www.prosport.ro/diverse/sarbii-au-scris-despre-gigi-becali-cel-mai-nebun-patron-din-balcani-autoproclamatul-aparator-al-crestinilor-e-acuzat-ca-si-a-inselat-sotia-cu-tania-femeia-fatala-20257372</link>
      <description><![CDATA[<img src="https://www.prosport.ro//wp-content/uploads/2025/08/Sarbii-au-scris-despre-Gigi-Becali-„Cel-mai-nebun-patron-din-Balcani.-Autoproclamatul-aparator-al-crestinilor-e-acuzat-ca-si-a-inselat-sotia-cu-Tania-femeia-fatala.jpg"/><br/><p>Gigi Becali a ajuns subiect principal și în presa din Serbia după scandalul iscat de Cristian Rizea legat de posibila aventură a miliardarului cu fosta vedetă TV Tania Budi.</p>
<p>Patronul de la FCSB îi fascinează și pe sârbi cu tot ceea ce face. Jurnaliștii din țara vecină i-au făcut „radiografia” celebrului om de afaceri și nu au ratat nimic din ceea ce a scris presa în ultimii 20 de ani. De la începuturile sale în lumea afacerilor și politică, până la umilirea antrenorilor și <span>presupusa aventură cu Tania Budi </span>au fost evidențiate într-un articol dedicat latifundiarului din Pipera.</p>
<h2><span>Cum îl văd sârbii pe Gigi Becali: „Apărătorul creștinilor”</span></h2>
<p>Popularitatea miliardarului din România și tot ce a făcut în ultimii 20 de ani i-au făcut pe sârbi să îi creioneze un profil desprins din filme.</p>
<p>„Cel mai nebun patron din Balcani: Autoproclamatul „apărător al creștinilor” umilește antrenorii, iar acum este acuzat că își înșală soția de ani de zile cu Tania, femeia fatală”, e titlul cu care începe articolul dedicat patronului FCSB, în <span>sportal.blic.</span></p>
<p>Presa sârbă a notat toate lucrurile cu care a ieșit în evidență Gigi Becali de-a lungul timpului. Cunoscutul om de afaceri este pe prima pagină a ziarelor din 2003, atunci când a decis să investească într-unul din cele mai mari cluburi din România, devenit ulterior FCSB, după procesul pierdut cu Ministerul Apărării.</p>
<p>„Se consideră un „apărător al ortodoxiei” și afirmă public că este inspirat de Dumnezeu în luarea deciziilor, inclusiv a celor fotbalistice”, au notat sârbii.</p>
<h2><span>Scandalul izbucnit de Cristian Rizea nu e trecut cu vederea: „Și-ar înșela soția”</span></h2>
<p>Fostul deputat <span>Cristian Rizea l-a atacat dur pe Gigi Becali </span>și a dezvăluit că patronul FCSB ar avea o relație amoroasă cu una dintre cele mai frumoase femei din showbiz-ul românesc din urmă cu 15 ani. Atât Becali cât și Tania Budi au negat orice posibilă relație, dar atacurile omului de afaceri au mai continuat.</p>
<p>„Patronul clubului românesc este acum acuzat că și-ar înșela soția de ani de zile cu aceeași femeie – vedeta TV Tania Budi. Gigi Becali a negat toate acuzațiile și susține că nici măcar nu o cunoaște personal pe Tania Budi.”, au relatat sârbii despre acest caz.</p>
<p>De asemenea, au scris despre momentul celebrul caz din urmă cu mai mulți ani când niște hoți i-au furat bolidul de lux și după aceea și-a pus bodyguarzii să o recupereze într-un mod „neortodox” din cauza căruia a fost acuzat de privare de libertate.</p>

]]></description>
    </item>
    <item>
      <title>Doi milionari cu suflet vor să-l salveze pe Cornel Dinu, legenda care a spus că-şi aşteaptă sfârşitul din cauza depresiei care l-a izolat în casă de un an şi jumătate. EXCLUSIV</title>
      <link>https://www.prosport.ro/diverse/doi-milionari-cu-suflet-vor-sa-l-salveze-pe-cornel-dinu-legenda-care-a-spus-ca-si-asteapta-sfarsitul-din-cauza-depresiei-care-l-a-izolat-in-casa-de-un-an-si-jumatate-exclusiv-20257590</link>
      <description><![CDATA[<img src="https://www.prosport.ro//wp-content/uploads/2025/08/Doi-milionari-cu-suflet-vor-sa-l-salveze-pe-Cornel-Dinu-legenda-care-a-spus-ca-si-asteapta-sfarsitul-din-cauza-depresiei-care-l-a-izolat-in-casa-de-un-an-si-jumatate.-EXCLUSIV.jpg"/><br/><p>Depresia îi dă mari bătăi de cap fostului jucător și antrenor de la Dinamo, dar doi dintre prietenii săi încearcă să îl salveze înainte de a fi prea târziu.</p>
<p>Unul dintre cei mai emblematici oameni de la Dinamo a ieșit definitiv din lumina reflectoarelor în ultimii ani. La începutul lunii, Cornel Dinu dezvăluia că se luptă cu depresia și își așteaptă sfârșitul singur în casă. Ionuț Lupescu și Cristi Borcea l-au vizitat pe „Procuror” și încearcă să îl ajute măcar în ceea ce privește problemele de sănătate care îl macină de ceva vreme.</p>
<h2><span>Ionuț Lupescu, despre situația lui Cornel Dinu: „Încă e un om verde, trebuie doar să își dorească”</span></h2>
<p>Fostul elev al „Procurorului” a vorbit despre situația cu care se confruntă una din marile legende în viață a „câinilor”. Ionuț Lupescu a rămas apropiat de Cornel Dinu, chiar dacă sub comanda acestuia nu a evoluat decât câteva luni în 1990 înainte să părăsească Dinamo.</p>
<p>Fostul internațional român l-a vizitat pe Cornel Dinu și încearcă alături de Cristi Borcea să îl ajute, dar cel mai important e ca Mister să își dorească acest lucru.</p>
<p>„(n.r. Cornel Dinu și-a pierdut cheful de viață) E adevărat. Am fost acum zece zile cu Cristi (n.r. Borcea) la nea Cornel. Ne-am dori să facem ceva pentru el, important e ca el să dorească. Merită! Ar fi bine și pentru el. Încă e un om care e ‘verde’ la cap și poate să aducă încă multă experiență oamenilor din fotbal, clubului Dinamo. E păcat că el s-a retras. E un proiect, sperăm să putem să-l convingem, dar e mai greu. (n.r. Încercați să-l redați lumii fotbalului?) Nu. El are alte probleme și vrem să-l ajutăm. Mai trebuie ca și el să-și dorească.</p>
<p>Toate ședințele cu Dinu se încheiau cu o glumă sau cu o ironie pe care unii din echipă nu o înțelegeau. (Mutu a povestit cum a adus un dicționar, ostentativ, la o ședință a lui Dinu) Era logic, că Adi Mutu, săracu’, la Pitești de unde să aibă cărți să citească?”, a declarat Ionuț Lupescu, pentru ProSport, la <span>„Exclusiv Dinamo”.</span></p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/pG9PUnSnxEY?si=829Rma4C9vQ_3Njd" title="YouTube video player" width="560"></iframe></p>
<h2><span>Bătrânețea, cea mai cruntă pedeapsă pentru Cornel Dinu: „Îmi aștept sfârșitul”<br/>
</span></h2>
<p>Cornel Dinu a trăit o frumoasă poveste de dragoste cu Silvia Dinu, o fostă avocată. Au fost căsătoriți timp de 35 de ani, dar ultimii 12 au fost cei mai dificili deoarece soția „Procurorului” a dus o luptă grea cu diabetul, bolile cardiace și ciroză.</p>
<p><span>Moartea soției l-a afectat enorm</span> de mult și ușor, ușor, a ieșit din lumea reflectoarelor, izolându-se în propria casă acolo unde chiar el a spus că își așteaptă sfârșitul fiind scârbit de tot ce se întâmplă în jur.</p>
<p>„Ce să fac, îmi aştept sfârşitul. Nu e rău, dar asta e viața. Am peste un an și jumătate de când n-am mai ieșit din casă. N-am ieșit decât la spital, 3 luni de zile cât am stat internat la <span>spital cu operația </span>și cu alte probleme.</p>
<p>Face foarte bine (n.r. – ieșitul la aer), dar eu nu mai am chef. Sunt scârbit total de tot ceea ce se întâmplă. Și, practic, sunt dat peste cap cu o depresie foarte puternică și cu fusul orar”, a declarat Cornel Dinu, la <span>Fanatik.</span></p>

]]></description>
    </item>
    <item>
      <title>Milionarul român care ia pensie de 5.000 de euro avertizează: „De ei nu te atingi! Bolojan nu ştie în ce s-a băgat”</title>
      <link>https://www.prosport.ro/diverse/milionarul-roman-care-ia-pensie-de-5-000-de-euro-avertizeaza-de-ei-nu-te-atingi-bolojan-nu-stie-in-ce-s-a-bagat-20257569</link>
      <description><![CDATA[<img src="https://www.prosport.ro//wp-content/uploads/2025/08/Milionarul-roman-care-ia-pensie-de-5.000-de-euro-avertizeaza-„De-ei-nu-te-atingi-Bolojan-nu-stie-in-ce-s-a-bagat.jpg"/><br/><p>Măsurile de austeritate pe care vrea să le impună Ilie Bolojan l-au făcut pe milionarul român cu pensie de 5.000 de euro să răbufnească la adresa prim-ministrului României.</p>
<p>Guvernul pregătește al doilea pachet de <span>măsuri fiscale</span> care vor avea impact în mod direct asupra magistraților și a medicilor. Dumitru Dragomir a anunțat că dacă va implementa măsurile de care se tot vorbește riscă să se blocheze tot și nimeni să nu mai muncească în sectorul de stat.</p>
<h2><span>Reacția lui Dumitru Dragomir la măsurile propuse de Guvernul Bolojan: „Dacă și pe asta o îngenunchezi”</span></h2>
<p>Ilie Bolojan pregătește noi măsuri fiscale care nu le convin deloc magistraților. Mai exact, proiectul propune noi reglementări pentru pensiile de serviciu ale personalului vizat. Se va institui o condiție de vechime de minimum 35 de ani pentru a beneficia de pensie, al cărui cuantum va fi de 55% din media indemnizațiilor brute de încadrare și a sporurilor pentru care s-au reținut contribuții de asigurări sociale calculate pe ultimele 60 de luni de activitate. Limitarea pensiei nete va fi de 70% din venitul net al ultimei luni înainte de pensionare.</p>
<p>Dumitru Dragomir <span>nu îi prevede un viitor strălucit</span> lui Ilie Bolojan în fruntea Guvernului dacă va implementa astfel de măsuri.</p>
<p>„(n.r. Se blochează tot, nimeni nu mai muncește) Foarte bine. Aveți sânge în instalație! De medici și judecători nu te atingi! Bolojan nu știe în ce s-a băgat. Nu-i prevăd un viitor strălucit. Ferească Dumnezeu să dea drumul la vreun dosar al lui Bolojan!</p>
<p>Justiția e a treia forță în țară. Dacă și pe asta o îngenunchezi… Noi respectăm toate domeniile, dar medicii și judecătorii au un regim special. Țara nu merge fără ei!”, a declarat Dumitru Dragomir pentru <span>Fanatik.</span></p>
<h2><span>Magistrații au început deja protestul față de reforma pensiilor speciale: activitate suspendată în cele 16 curți de apel din țară</span></h2>
<p>Previziunea lui Dumitru Dragomir se adeverește mai devreme decât credea. Magistrații și procurorii au anunțat că își suspendă activitatea, cu excepții ce vizează măsurile preventive private de libertate sau emiterea de ordine de protecție. În urma unei adunări generale ale judecătorilor se cere retragerea proiectului de lege privind reforma pensiilor de serviciu a magistraților.</p>
<p>Curtea de Apel Bucureşti, Curtea de Apel Oradea, Curtea de Apel Iaşi, Curtea de Apel Alba Iulia, Curtea de Apel Târgu Mureş, Tribunalul Satu Mare, Tribunalul Vâlcea, Parchetul de pe lângă Tribunalul Bucureşti, Parchetul de pe lângă Tribunalul Braşov şi Pachetul de pe lângă Tribunalul Vâlcea au anunțat prin intermediul unor comunicate de presă că își suspendă activitatea pe perioadă nedeterminată, până când Guvernul va retrage propunerea legislativă care îi afectează în mod direct.</p>

]]></description>
    </item>
    <item>
      <title>„Inepuizabila Sorana Cîrstea a distrus-o pe Sierra”. Presa internațională e impresionată de victoria româncei la US Open</title>
      <link>https://www.prosport.ro/alte-sporturi/tenis/inepuizabila-sorana-cirstea-a-distrus-o-pe-sierra-presa-internationala-e-impresionata-de-victoria-romancei-la-us-open-20257208</link>
      <description><![CDATA[<img src="https://www.prosport.ro//wp-content/uploads/2025/08/„Inepuizabila-Sorana-Cirstea-a-distrus-o-pe-Sierra.-Presa-internationala-e-impresionata-de-victoria-romancei-la-US-Open-1400x933.jpg"/><br/><p>Miercuri, 27 august 2025, Sorana Cîrstea (35 de ani – 71 WTA) a distrus-o pe argentinianca Solana Sierra (21 de ani – 74 WTA) și s-a calificat în turul 2 la US Open.</p>
<p>Românca a dominat autoritar partida și a avut nevoie de doar o oră și 12 minute pentru a se impune, scor 7-5, 6-0. Victoria impresionantă a Soranei a fost comentată și în presa internațională.</p>
<h2><span>Ce au scris jurnaliștii de la Tennis Tonic despre desfășurarea partidei Sorana Cîrstea – Solana Sierra 7-5, 6-0, de la US Open</span></h2>
<p><span>Sorana Cîrstea a câștigat turneul de la Cleveland</span>, triumf care i-a asigurat o urcare spectaculoasă în clasamentul WTA, iar românca pare determinată să își continue forma bună și cu ocazia US Open.</p>
<p>Miercuri, sportiva din Târgoviște <span>s-a calificat la pas în turul 2 de la Flushing Meadows, după ce a învins-o pe argentinianca Solana Sierra în două seturi, 7-5, 6-0</span>.</p>
<p>Sorana a dominat la mai toate capitolele, reușind și un total de 4 ași în cele două seturi, iar victoria ei a stârnit o reacție din partea specialiștilor de la <span>Tennis Tonic</span>:</p>
<p>„Inepuizabila Sorana Cîrstea a distrus-o pe Sierra în prima rundă a turneului de la US Open. Va juca împotriva lui Muchova”, titrează Tennis Tonic.</p>
<p>Jurnaliștii au continuat cu laudele la adresa româncei, despre care au afirmat că a jucat extraordinar:</p>
<p>„A reușit un meci extraordinar în fața Solanei Sierra și va da peste Karolina Muchova în runda a doua. Meciul a durat doar o oră și 12 minute. Trebuie amintit că cea mai notabilă reușită a ei la US Open a fost sfertul de finală din 2023”, se mai arată pe publicația menționată.</p>
<h2><span>Unde s-a făcut diferența</span></h2>
<p>În continuarea articolului, specialiștii au dezvăluit și câteva statistici care, în opinia lor, au fost decisive pentru confruntarea din primul tur al US Open 2025.</p>
<p>„Cîrstea a servit foarte bine, izbutind să câștige 92% din puncte (22/24) cu primul seriviciu și 64% (16/25) cu al doilea serviciu. De asemenea, a fost foarte concentrată atunci când a venit vorba despre mingile de break, pe care și le-a adjudecat în proporție de 80% (4/5). Pe de altă parte, Solana nu a reușit niciun break (0/1), dar aceasta a fost doar una dintre multiplele cauze ale dezastrului”, mai informează cei de la Tennis Tonic.</p>
<p>Partida din turul 2 de la US Open, contra Karolinei Muchova, se anunță mult mai dificilă. Aceasta din urmă a eliminat-o în runda inaugurală pe americanca Venus Williams, care continuă să evolueze chiar și la cei 45 de ani ai ei.</p>
<p>La capitolul dueluri directe, Sorana a fost învinsă de Muchova în cinci din totalul de șase întâlniri. Ultima oară s-au duelat în februarie 2025, în sferturile de finală ale turneului de la Dubai, iar Sorana a cedat în două seturi, 2-6, 5-7.</p>

]]></description>
    </item>
    <item>
      <title>Povestea de film a fotbalistului care a jucat în România. „Dormeam în piață. Îngropam o parte din bani, ca să nu mi se fure”. Trăia în cel mai periculos cartier. „Mureau oameni zilnic”</title>
      <link>https://www.prosport.ro/fotbal-intern/superliga/povestea-de-film-a-fotbalistului-care-a-jucat-in-romania-dormeam-in-piata-ingropam-o-parte-din-bani-ca-sa-nu-mi-se-fure-traia-in-cel-mai-periculos-cartier-mureau-oameni-20256999</link>
      <description><![CDATA[<img src="https://www.prosport.ro//wp-content/uploads/2025/08/Povestea-de-film-a-fotbalistului-care-a-jucat-in-Romania-1400x902.png"/><br/><p>Ben Teekloh (41 de ani), fotbalist care a jucat în România pentru Farul Constanța și Astra Ploiești, vrea să împărtășească povestea de film despre viața lui cu cât mai multă lume și a mărturisit că în viitorul apropiat va scrie o carte.</p>
<p>Fostul mijlocaș central s-a născut la Monrovia, în Liberia, însă la vârsta de nici 10 ani s-a văzut obligat să fugă din țară din cauza unui război civil. Și a făcut-o singur, deoarece ambii săi părinți muriseră pe vremea când avea 5 ani.</p>
<h2><span>Calvarul prin care a trecut Ben Teekloh, fostul fotbalist de la Farul și Astra. A jucat în România pe final de carieră</span></h2>
<p><span>Ben Teekloh, fostul mijlocaș al Farului Costanța, a vorbit</span> de curând cu jurnaliștii din România și a rememorat poate cea mai grea perioadă a vieții sale, copilăria, care teoretic ar fi trebuit să fie cea mai frumoasă.</p>
<p>Mai întâi de toate, Teekloh a jucat în tricoul Farului în intervalul ianuarie 2007-iulie 2010. Mai apoi, <span>Astra Ploiești l-a transferat pe Ben Teekloh</span>, iar de aici, în iulie 2012, fotbalistul și-a agățat ghetele în cui.</p>
<p>La nivel de echipă națională, Teekloh a reprezentat-o pe Liberia, în tricoul căreia a bifat 23 de apariții și a marcat 4 goluri.</p>
<p>El s-a născut la Monrovia, în capitala țării, însă tot de aici au început și problemele. Fostul internațional și-a pierdut ambii părinți la vârsta de 5 ani, iar ulterior, aproximativ 2 ani de zile mai târziu, s-a văzut obligat să fugă singur din țară din cauza Războiului Civil din Liberia (1989-1996). Destinația? Coasta de Fildeș, vecina de la est de pe coasta de vest a Africii. Însă, nici aici nu a dat de condițiile visate și a ajuns în unul dintre cele mai rele cartiere posibile:</p>
<p>„Mă gândesc să scriu o carte despre tot ce am trăit, am avut o viață foarte grea! La 5 ani mi-am pierdut părinții, iar de la 7 ani am trăit singur pe străzi! Am plecat cu cineva din Liberia, m-a dus în Coasta de Fildeș. În Liberia era război și m-a dus cineva în Coasta de Fildeș. Doi ani am trăit într-un cartier din fosta capitală Abijan. Era cel mai periculos cartier! Doi ani am dormit în piață! Așteptam să strângă oamenii, comercianții, ca să găsesc loc și să dorm. La 6 dimineața mă trezeam să fac bani, să pot să trăiesc. Căutam mâncare… asta era viața mea! Dar, la ora 15 plecam să joc fotbal cu băieții, pe unde apucam, în picioarele goale! La ora 16-17, fugeam de acolo ca să prind loc de dormit în piață. Băieții mă întrebau: «Unde te duci? Hai înapoi!». Eu fugeam să găsesc loc de dormit. Dacă întârziam, îmi luau ații locul. Asta a fost viața mea doi ani! În cartierul în care dormeam, mureau oameni zilnic! Era cel mai periculos cartier din capitală, cu droguri, cu prostituție, cu polițiști care omorau oameni, era foarte nasol! (N.r. – Munceai de la 7 ani sau cum făceai bani să trăiești?) Da! Era o gară acolo, iar eu luam oamenii care plecau în alte țări și îi duceam la companiile care vindeau bilete mai ieftine. Companiile îmi dădeau un procent din fiecare bilet. Îngropam o parte din bani, ca să nu mi se fure. O parte o țineam la mine, iar o parte o îngropam într-o casă abandonată”, și-a amintit Ben Teekloh, potrivit <span>Sport.ro</span>.</p>
<h2><span>A trecut prin Camerun, Ghana și Oman</span></h2>
<p>Potrivit site-ului de specialitate <span>Transfermarkt</span>, Ben Teekloh a semnat, în iulie 2001, cu TKC Yaounde, din Camerun. A jucat aici timp de două sezoane, după care a făcut pasul în Ghana, la Goldfields SC. Ulterior, în 2004, el a bătut palma cu Al-Nasr al Omanului. Iar în iulie 2005 a urmat prima experiență europeană. Nu în România, ci în Moldova, de unde a reprezentat-o pe Nistru Otaci. Abia în 2007 a trecut Prutul și a ajuns în România pentru a semna cu Farul Constanța, în tricoul căreia a adunat 40 de apariții și a marcat un gol. În schimb, pentru Astra a jucat 19 meciuri și a contribuit tot cu un gol.</p>
<p>În cea mai bună perioadă a carierei sale, cea din România, Ben Teekloh a avut o cotă de piață de 450.000 de euro, conform sursei menționate mai sus.</p>

]]></description>
    </item>
  </channel>
</rss>
