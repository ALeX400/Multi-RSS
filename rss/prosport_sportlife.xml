<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cadou de 10.000 de dolari pentru Gică Hagi. Designerul i-a făcut un ceas personalizat şi i-a dat bijuteria „Regelui”</title>
      <link>https://www.prosport.ro/sport-life/cadou-de-10-000-de-dolari-pentru-gica-hagi-designerul-i-a-facut-un-ceas-personalizat-si-i-a-dat-bijuteria-regelui-20232884</link>
      <description><![CDATA[<img src="https://www.prosport.ro/wp-content/uploads/2025/07/Cadou-de-10.000-de-dolari-pentru-Gica-Hagi.-Designerul-i-a-facut-un-ceas-personalizat-si-i-a-dat-bijuteria-„Regelui.jpg"/><br/><p>Gică Hagi a primit un cadou în valoare de 10.000 de euro de la designerul Augustin Matei, bun prieten cu „Regele” fotbalului românesc.</p>
<p>Concret, Augustin Matei a conceput un ceas unicat pentru Gheorghe Hagi, cu imaginea fostului mare fotbalist al României.</p>
<h2><span>Cadou de 10.000 de dolari pentru Gică Hagi. Designerul i-a făcut un ceas personalizat şi i-a dat bijuteria „Regelui”</span></h2>
<p>Chiar dacă de obicei nu obișnuiește să poartă ceasuri, Gică Hagi a primit cu foarte mare bucurie cadoul, fiind impresionat de modul în care arată ceasul primit.</p>
<p>Augustin Matei este recunoscut pentru design-ul special al ceasurilor pe care le concepe, iar cel primit de Gică Hagi nu face excepție. Cu această ocazie, designer-ul a creat două ceasuri identice cu imaginea „Regelui”, iar al doilea va fi scos la licitație pentru a ajuta copiii nevoiași din Iași.</p>
<p>De asemenea, Augustin Matei a povestit cât de mult bine <span>a făcut Gică Hagi pentru sportul românesc</span> și a ținut, prin acest cadou, să-i mulțumească pentru toată activitatea pe care a depus-o și încă o depune în fotbalul din România.</p>
<p>„Hagi este singurul rege care, fără să facă politică, a unit într-o singură inimă toți românii și ne-a făcut să strigăm la final «Hai, România!». Am vrut să-i creez un ceas nu din partea mea, ci în numele tuturor românilor. Este forma în care am știut eu să-i mulțumesc pentru tot ce a făcut pentru noi în fotbal.</p>
<p>Are un mecanism automatic elvețian și pe el este silueta lui Gheorghe Hagi, într-un crochiu de minge. Are o curea din piele de aligator, iar sus este cusut discret tricolorul. Este singura dată când nu am pus numele brandului meu în partea de sus a cadranului, în dreptul orei 12.00, ci în cea de jos. Hagi este prea mare să fi făcut treaba asta, așa că i-am scris numele sus”, a spus Augustin Matei, potrivit <span>cancan.ro</span>.</p>
<p><img alt="" class="aligncenter size-large wp-image-20232889" decoding="async" fetchpriority="high" height="1400" sizes="(max-width: 1329px) 100vw, 1329px" src="https://www.prosport.ro/wp-content/uploads/2025/07/hagi-ceas-1329x1400.jpg" srcset="https://www.prosport.ro/wp-content/uploads/2025/07/hagi-ceas-1329x1400.jpg 1329w, https://www.prosport.ro/wp-content/uploads/2025/07/hagi-ceas-768x809.jpg 768w, https://www.prosport.ro/wp-content/uploads/2025/07/hagi-ceas-1458x1536.jpg 1458w, https://www.prosport.ro/wp-content/uploads/2025/07/hagi-ceas.jpg 1944w" width="1329"/></p>
<h2><span>Un al doilea ceas va fi scos la licitație: „Vom susține educația copiilor din zone limitrofe”</span></h2>
<p>În ceea ce privește al doilea ceas fabricat, desginer-ul a promis că acesta va fi scos la licitație, iar banii obținuți vor fi folosiți pentru a le da o șansă la educație copiilor nevoiați din zone limitrofe.</p>
<p>„Când a venit și i-am dăruit ceasul, l-am întrebat dacă pot să fac unul la fel, ca să îl licitez la Iași, la «Balul de la Castel». Este cel mai mare eveniment caritabil din România, organizat de o fundație care susține educația copiilor din zone limitrofe.</p>
<p>A spus că este de acord dacă este pentru copii. Așadar, cu permisiunea lui, cel de-al doilea ceas va fi licitat la gală. Am făcut și un certificat pe care l-a semnat el. Probabil că prețul de licitare va pleca de la 3.000 de euro”, a adăugat Augustin Matei.</p>

]]></description>
    </item>
    <item>
      <title>Suferința frumoasei soții a lui Dănuț Lupu, pe treptele tribunalului unde e judecată alături de fostul fotbalist! EXCLUSIV</title>
      <link>https://www.prosport.ro/video/suferinta-frumoasei-sotii-a-lui-danut-lupu-pe-treptele-tribunalului-unde-e-judecata-alaturi-de-fostul-fotbalist-exclusiv-20232826</link>
      <description><![CDATA[<img src="https://www.prosport.ro/wp-content/uploads/2025/07/Suferinta-frumoasei-sotii-a-lui-Danut-Lupu-pe-treptele-tribunalului-unde-e-judecata-alaturi-de-fostul-fotbalist.webp"/><br/><p>O nouă zi apăsătoare pentru Dănuț Lupu. Fostul internațional și soția sa au ajuns, din nou, în fața Instanței, într-un nou termen în procesul în care sunt acuzați de mărturie mincinoasă, după ce fostul jucător de la Dinamo și Rapid ar fi recidivat și ar fi condus, din nou, fără carnet, în contextul în care avea permisul de conducere anulat încă din 2001.</p>
<h2><span>Dănuț Lupu, din nou în fața judecătorului. A mers la proces alături de superba sa soție, cea care este acuzată de mărturie mincinoasă în dosarul fostului fotbalist. EXCLUSIV</span></h2>
<p>Eliberat din închisoare după ce a executat o pedeapsă de șase luni din sentința de 7 luni și 10 zile primită după ce a fost condamnat din cauză că a condus fără carnet fiind recidivist, Dănuț Lupu trăiește un deja-vu amar. Astfel, la data de 18 iunie 2022, fostul internațional ar fi condus, în Capitală, în aceleași condiții, fără să aibă permis valabil. Un echipaj de Poliție l-a oprit pe o stradă din Sectorul 3, însă dinamovistul a declarat că nu el se afla la volan. În sprijinul său, în calitate de martori, s-au aflat soția sa și un prieten, Teodor Erimia, cei care, ulterior, au fost acuzați de procurori că ar fi mințit în anchetă.</p>
<p>Marți, la Judecătoria Sectorului 3, Dănuț Lupu, Mihaela Lupu și, deja, <span>fostul prieten, pentru că fostul fotbalist și Teodor Eremia s-au certat între timp,</span> au revenit în fața judecătorului. Ședința a început cu cerere doamnei Lupu de amânare a cauzei, pe motiv că avocatul său nu s-a putut prezenta. Deși atât reprezentantul lui Dănuț Lupu, cât și avocatul lui Teodor Eremia au pledat pentru amânare, judecătorul a respins cererea. Totuși, până la urmă, a fost amânată cauza, dar dintr-un alt motiv: modificarea completului de judecată după ce judecătorul care avea dosarul a intrat în concediu medical. În acest context a fost un fixat un nou termen pentru 15 septembrie.</p>
<h2><span>Nici taxiurile nu îl mai iau pe Dănuț Lupu, condamnat pentru conducere fără permis!</span></h2>
<p>După terminarea ședinței, Dănuț Lupu, soția sa și doamna avocat a fostului fotbalist au rămas mai bine de 20 de minute în fața <span>Judecătoriei Sectorului</span><span> 3 </span>și au discutat, în timp ce gesticulau înflăcărat, cel mai probabil despre dosar și evenimentele de la termen. Familia Lupu și Teodor Eremia, fostul prieten al lui Dănuț Lupu, nu s-au băgat în seamă nici în sala de judecată, nici la final, când Eremia și avocatul său au trecut pe lângă Mihaela și Dănuț Lupu fără nici măcar să se salute. Îmbrăcată într-o ținută elegantă, cu tocuri, doamna Lupu a părut îngândurată, iar în fața judecătorului, în momentul în care a fost întrebată cum pledează, ezitantă, semn că nu este obișnuită cu astfel de situații.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/8xaW3Kh1TdM?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Suferința soției lui Dănuț Lupu pe treptele tribunalului unde e judecată alături de fostul fotbalist" width="500"></iframe></div>
<h2></h2>
<h2></h2>
<h2></h2>
<h2></h2>
<h2></h2>
<p>După despărțirea de doamna avocat, Mihaela și Dănuț Lupu s-au îndreptat spre Splaiul Independenței pentru a chema un taxi sau un Uber. Din păcate, aceștia au așteptat, deja nervoși și cu telefoanele în mână tot încercând comenzi, o mașină. După ce răbdarea părea la final, Dănuț Lupu a făcut semn cu mâna unui taxi aflat în trecere care a oprit și i-a luat pe cei doi.</p>
<h2><span>Cum a intervenit Mircea Lucescu în relația dintre Dănuț Lupu și soția sa: „Sunt căsătorit cu superba mea soție datorită lui Mircea Lucescu, Era însărcinată și eu am vrut să facă avort”</span></h2>
<p>Dănuț Lupu a dezvăluit, în cadrul emisiunii <span>Fanatik </span>Dinamo, un episod interesant despre relația cu Mihaela, soția sa. Fostul mijlocaș de creație a povestit cum Mircea Lucescu a fost decisiv în căsnicia celor doi.</p>
<blockquote><p>Sunt printre puținii fotbaliști care, puțină lume știe, sunt căsătorit cu superba mea soție datorită lui Mircea Lucescu. Am avut la nuntă trei echipe de fotbal.</p>
<p>Soția mea rămăsese însărcinată. M-am dus la el și am vorbit… am vrut să facem un avort. Eu mai ales, fiind copil. Nea Mircea a zis că mă ajută el, și m-a ajutat… până am făcut nunta. Și pentru chestia asta îi mulțumesc foarte mult. N-am cum să uit. M-a chemat la el și a zis: «Fii atent, pe data de 8 octombrie jucăm la Galați cu Oțelul. Fixează nunta în ziua aia, n-auzi ce zic eu!?».</p></blockquote>
<figure aria-labelledby="figcaption_attachment_20229165" class="wp-caption aligncenter" id="attachment_20229165"><img alt="Dănuț Lupu a dat iar de belea! Fostul fotbalist al Generației de Aur a fost audiat într-un dosar de proxenetism şi cămătărie, pentru un împrumut de 725.000 de euro către un interlop" class="size-full wp-image-20229165" decoding="async" height="636" sizes="(max-width: 1060px) 100vw, 1060px" src="https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie.jpg" srcset="https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie.jpg 1060w, https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie-768x461.jpg 768w" width="1060"/><figcaption class="wp-caption-text" id="figcaption_attachment_20229165">SURSA FOTO: CAPTURĂ VIDEO DIGI SPORT</figcaption></figure>
<h2><span>Noi și noi probleme pentru Dănuț Lupu</span></h2>
<p>Dănuț Lupu are noi și noi probleme în justiție și, conform <span>Mediafax</span>, a fost citat într-un alt dosar, de proxenetism, cămătărie și spălare de bani, după ce i-ar fi împrumutat 725.000 euro unui interlop din Galați care a ar fi fost condamnat pentru faptele menționate. În anchetă, acesta a trebuit să demonstreze de unde are suma de peste 700.000 euro și a spus că primit-o de la Dănuț Lupu. La rândul său, fostul component al Generației de Aur a fost nevoit să le explice procurorilor de unde are banii.</p>
<p>Contactat de <span>ProSport în legătură cu acest subiect, Dănuț Lupu a recunoscut că i-a dat banii interlopului din Galați și s-a apărat:</span></p>
<blockquote><p>Da, eu i-am dat suma. Poate să mă oblige cineva ca banii pe care i-am câștigat de-a lungul anilor să-i țin la bancă? Pe mine m-au chemat doar să dau o declarație. Domnului procuror i-am zis în felul următor: «Acestea sunt contractele mele. Ia vedeți, puteam să am banii aceștia? Mă obligă cineva să-i țin la bancă? La revedere!». Și am plecat. De atunci, nu m-a mai chemat nimeni. Eu le-am dovedit prin contracte că puteam să am banii aceștia. Că să-i aduc conturi din bănci. Pentru ce să-ți aduc conturi din bănci? Pentru că nu mă obligă nimeni să țin banii în bancă”.</p></blockquote>

]]></description>
    </item>
    <item>
      <title>Ce ați fi fost fără Mircea Lucescu? Răspunsurile emoționante ale fotbaliștilor inventați de Il Luce: Mateuț, Andone, Mărgăritescu, Lupescu, Gabor sau Dănuț Lupu. „Cred că din mine ieșea un decent inginer constructor”. EXCLUSIV</title>
      <link>https://www.prosport.ro/fotbal-intern/ce-ati-fi-fost-fara-mircea-lucescu-raspunsurile-emotionante-ale-fotbalistilor-inventati-de-il-luce-mateut-andone-margaritescu-lupescu-gabor-sau-danut-lupu-cred-ca-din-mine-iesea-un-dec-20232429</link>
      <description><![CDATA[<img src="https://www.prosport.ro/wp-content/uploads/2025/07/Ce-ati-fi-fost-fara-Mircea-Lucescu-Raspunsurile-emotionante-date-de-fotbalistii-inventati-de-Il-Luce-Mateut-Andone-Margatitescu-Lupescu-Gabor-sau-Danut-Lupu.-EXCLUSIV.jpg"/><br/><p>Mircea Lucescu împlinește, marți, 80 de ani. Considerat de mulți cel mai mare antrenor din istoria fotbalului românesc, selecționerul a promovat în cariera sa foarte mulți jucători, a pariat mereu pe tineri și s-a implicat, de fiecare dată, în educația elevilor săi. De ziua lui „Il Luce”, ProSport i-a contactat pe unii dintre foștii fotbaliști ai reputatului tehnician cărora le-a adresat o întrebare standard: „Ce ați fost fără Mircea Lucescu?”. Reacțiile le aveți, într-un tur de orizont în care răspunsurile au survolat amintirile și poveștile despre Mircea Lucescu, în rândurile de mai jos.</p>
<h2><span>Ce ați fi fost fără Mircea Lucescu? Jucătorii inventați de „Il Luce” au răspuns întrebării ProSport. Dorin Mateuț: „Poate nu aș fi fost…”</span></h2>
<p>Dorin Mateuț a lucrat cu Mircea Lucescu de la vârsta de 15 ani. La început a fost Corvinul Hunedoara, a urmat echipa națională, Dinamo și Brescia. Titlul de golgheter în Divizia A, Gheata de Aur și trofeele cu formația din „Ștefan cel Mare”. Prins în traficul din București la orele dimineții, între două treburi de rezolvat „până să înceapă arșița aia mare”, legenda „câinilor” povestește:</p>
<blockquote><p>Ce aș fi fost fără Mircea Lucescu? Fără el și fără talentul de la Dumnezeu poate nu aș fi fost! Și-i datorez enorm. A fost antrenorul care a crezut în talentul meu și sunt onorat că am putut să lucrez cu el. Am făcut-o de la 15 ani, de la Hunedoara, apoi la echipa națională, Dinamo și Brescia. Am fost în generația cu Gică Hagi, el ne-a promovat, ne-a dat încredere și așa am ajuns până la 56 de selecții. Au fost ani mulți de cantonamente, jocuri frumoase, realizări și vreau să-i mulțumesc pentru toată perioada asta. Eu am dat totul să ajung numărul 1. Și am fost numărul 1! La Dinamo am câștigat Gheata de Aur cu el antrenor și nu o să uit vreodată cât m-a certat după ce am furat mingea la un penalty și am transformat. Era la Târgu Mureș. Mi-a zis că nu am voie să dau decât din acțiune, să iau gheata pe munca mea”.</p></blockquote>
<figure aria-labelledby="figcaption_attachment_20232445" class="wp-caption aligncenter" id="attachment_20232445"><img alt="" class="size-large wp-image-20232445" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/07/andone-lucescu-1400x933.jpg" srcset="https://www.prosport.ro/wp-content/uploads/2025/07/andone-lucescu-1400x933.jpg 1400w, https://www.prosport.ro/wp-content/uploads/2025/07/andone-lucescu-768x512.jpg 768w, https://www.prosport.ro/wp-content/uploads/2025/07/andone-lucescu.jpg 1440w" width="1400"/><figcaption class="wp-caption-text" id="figcaption_attachment_20232445">Sursa FOTO – Facebook Ioan Andone</figcaption></figure>
<h2><span>Ioan Andone: „Cred că din mine ieșea un decent inginer constructor”</span></h2>
<p>Ioan Andone, jucător cu indicație geografică similară cu a lui Dorin Mateuț, Hunedoara, locul în care Mircea Lucescu și-a început prestigioasa carieră de antrenor păstrează amintiri de neuitat cu sărbătoritul zilei. „Fălcosul” ne povestește că, după ce în trecut trebuia să respecte sarcinile tactice din teren dictate de Mircea Lucescu, luni a primit noi coordonate din partea tehnicianului. „Am fost mandatat să-l aduc pe domnul Ion Pîrcălab la petrecerea pe care o dă Mircea Lucescu de ziua lui. Asta e treaba mea, trebuie să-l iau cu mașina pe domnul Pîrcălab. Apoi, fostul fundaș de la Dinamo și echipa națională, devine tranșant:</p>
<blockquote><p>Nu știu dacă mai eram fotbalist sau nu, norocul a fost că l-am întâlnit. Al meu și al celorlalți. Asta e realitatea, să-i dea Dumnezeu sănătate, cred că ieșea din mine un decent inginer constructor. Nea Mircea a fost esențial în cariera mea”.</p></blockquote>
<figure aria-labelledby="figcaption_attachment_20232452" class="wp-caption aligncenter" id="attachment_20232452"><img alt="" class="size-large wp-image-20232452" decoding="async" height="932" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/07/parcalab-1400x932.jpg" srcset="https://www.prosport.ro/wp-content/uploads/2025/07/parcalab-1400x932.jpg 1400w, https://www.prosport.ro/wp-content/uploads/2025/07/parcalab-768x511.jpg 768w, https://www.prosport.ro/wp-content/uploads/2025/07/parcalab.jpg 1440w" width="1400"/><figcaption class="wp-caption-text" id="figcaption_attachment_20232452">Sursa FOTO – Ioan Andone Facebook</figcaption></figure>
<h2><span>Romulus Gabor: „Fotbalist poate ajungeam, dar nu la nivelul ăsta”</span></h2>
<p>Pe Romulus Gabor l-am prins pe Valea Oltului având aceeași destinație: petrecerea organizată luni de <span>Mircea Lucescu, în Capitală, cu ocazia împlinirii celor 80 de ani</span>.</p>
<blockquote><p>Fotbalist poate ajungeam, dar poate nu la nivelul ăsta. Mi-a călăuzit pașii în fotbal și în viață, datorită dânsului am ajuns să joc la echipa națională, să facem performanță la Hunedoara. Noi, la Corvinul, am crescut împreună, noi ca jucători, dânsul ca antrenor. Când a venit la Hunedoara, mulți dintre noi eram la loturile naționale de juniori și cred că și din acest motiv a rămas la Hunedoara ca antrenor, și-a dat seama că poate să construiască o echipă și să își lanseze în antrenorat. Multă sănatate îi urez, putere și baftă să califice echipa la Campionatul Mondial”.</p></blockquote>
<h2><img alt="" class="aligncenter size-full wp-image-19793040" decoding="async" height="1024" loading="lazy" src="https://www.prosport.ro/wp-content/uploads/2023/12/cristi-borcea-avion-Dinamo-andrei-margaritescu.jpg" width="768"/></h2>
<h2><span>Andrei Mărgăritescu: „Poate fără Mircea Lucescu nu eram ceea ce sunt”</span></h2>
<p>Povestea lui Andrei Mărgăritescu în primul eșalon începe sub amprenta lui Mircea Lucescu. Atunci, „China”, care evolua la tineretul Rapidului condus de Ioan Chirilă, a fost titularizat, chiar în vâltoarea unui derby cu <span>Steaua. </span></p>
<p>Mai mult, în acel meci contra „militarilor, Mircea Lucescu i-a pus și banderola de căpitan pe braț, chiar dacă Rapidul avea un vestiar colosal, din care făceau parte: Dănuț Lupu, Ioan Ovidiu Sabău, Adrian Iencsi sau Daniel Pancu.</p>
<blockquote><p>E greu să răspund! Poate fără Mircea Lucescu nu eram ceea ce sunt sau ceea ce am fost. În spatele gestului cu banderola a fost o construcție de încredere, știa că sunt un jucător agresiv, care luam repede cartonașe pentru că eram prea determinat și a știut cum și când să mă pună căpitan. Pentru tineri a fost ca un tată, în vestiar așa l-am perceput. Comportamentul lui era, pe lângă fotbal, de o empatie și de o dragoste fix de tată. Îți dădea aripi. Cele mai bune sfaturi – și le zic tot timpul- au fost să nu jucăm pentru bani, să o facem din entuziasm și plăcere, că fotbalul e pasiune, restul va veni, să ne ținem de școală, să dăm la facultăți și, al treilea, să ne căsătorim devreme, să avem relații. Aceste trei lucruri au fost baza pentru mine. Putere, sănătate și tot ce îți dorești domnule Lucescu!”.</p></blockquote>
<h2><img alt="" class="aligncenter size-full wp-image-18499358" decoding="async" height="495" loading="lazy" src="https://www.prosport.ro/wp-content/uploads/2009/04/4223225/1-lucescu-lupescu.jpg" width="661"/></h2>
<h2><span>Ionuț Lupescu: „Aș fi ajuns tot fotbalist, însă drumul cred că ar fi fost mai greu”</span></h2>
<p>La 20 de ani, I<span>onuț Lupescu primea banderola de căpitan la Dinamo </span>din partea lui Mircea Lucescu. Și un legământ pe care mijlocașul nu l-a uitat și care avea să se întoarcă, peste ani, chiar împotriva dorinței de moment a antrenorului: „Tu trebuie să duci Dinamo mai departe!”. Când a vrut să-l transfere la Rapid, așa cum s-a întâmplat cu alți foști dinamoviști, cum ar fi Sabău, Lupu sau Rednic, ,„Kaiserului” i-au picurat și aceste vorbe în conștiință. „L-am refuzat, nu aveam cum să merg acolo și nu cred că s-a supărat”.</p>
<blockquote><p>Aș fi ajuns tot fotbalist, însă drumul cred că ar fi fost mai greu. A avut impact major în cariera multor tineri. A vrut să facă un Dinamo din dinamoviști, ceea ce cred că și acum ar trebui să fie valabil. Printre cei promovați am fost și eu și cred că, fără Mircea Lucescu, drumul meu ar fi fost mai greu. A reușit să grăbească experiența acumulată prin ceea ce a făcut cu noi, prin antrenamente, turneele în străinătate, în așa fel încât noi, la 20 de ani, aveam experiența unui jucător de 26, 27 de ani. A fost fantastic. Eu am plecat pe drumul meu în Bundesliga, pentru că am vrut să-mi demonstrez că nu depind de cineva, dar toată munca pe care am făcut-o la Dinamo m-a ajutat foarte mult. L-am refuzat de două ori în carieră, când a vrut să mă ia la Pisa și la Rapid. La 20 de ani mi-a dat banderola la Dinamo și mi-a spus așa: tu trebuie să duci Dinamo mai departe. Atunci cum să mă duc la Rapid! Așa că nu s-a supărat! Îi urez multă sănătate la 80 de ani, o vârstă fantastică. Și să ia deciziile înțelepte”.</p></blockquote>
<h2><img alt="" class="aligncenter size-large wp-image-19750520" decoding="async" height="868" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2023/10/BeFunky-collage-1400x868.jpg" srcset="https://www.prosport.ro/wp-content/uploads/2023/10/BeFunky-collage-1400x868.jpg 1400w, https://www.prosport.ro/wp-content/uploads/2023/10/BeFunky-collage-768x476.jpg 768w, https://www.prosport.ro/wp-content/uploads/2023/10/BeFunky-collage-1536x953.jpg 1536w, https://www.prosport.ro/wp-content/uploads/2023/10/BeFunky-collage.jpg 1612w" width="1400"/></h2>
<h2><span>Dănuț Lupu: „Pentru mine e o întrebare foarte grea și cred că, cel mai bine, ar putea să răspundă Mircea Lucescu”</span></h2>
<p>Cel mai greu să răspundă întrebării noastre i-a fost lui Dănuț Lupu. Copilul rebel pentru care Mircea Lucescu a avut o afinitate deosebită și căruia, cu răbdarea de tată de la care vorbea Mărgăritescu, i-a acceptat derapajele și a încercat să le corecteze. Fotbalistul talentat care a primit un pumn de șanse și încă o oportunitate de fiecare dată, jucătorul căruia i-a finisat talentul la Dinamo, i-a îmblânzit epatările imberbe la Brescia și i-a resuscitat cariera la Rapid.</p>
<blockquote><p>E o întrebare foarte grea la care îmi este foarte greu să răspund. Cred că la întrebarea asta ar putea să răspundă el. Ce pot să spun este că este cel mai mare antrenor român și un pedagog extraordinar și un om care ne-a ajutat în carieră. E omul care chiar dacă în fața anumitor jucători a greșit, conform, părerii lor, nu cred că vreunul fotbalist antrenat de nea Mircea are dreptul să spună ceva de rău de el”.</p></blockquote>

]]></description>
    </item>
    <item>
      <title>S-a retras din fotbal la doar 19 ani! Fiul legendarului fotbalist a luat decizia pentru că nu era suficient de bun</title>
      <link>https://www.prosport.ro/fotbal-extern/stranieri/s-a-retras-din-fotbal-la-doar-19-ani-fiul-legendarului-fotbalist-a-luat-decizia-pentru-ca-nu-era-suficient-de-bun-20232519</link>
      <description><![CDATA[<img src="https://www.prosport.ro/wp-content/uploads/2025/07/S-a-retras-din-fotbal-la-doar-19-ani-Fiul-legendarului-fotbalist-a-luat-decizia-pentru-ca-nu-era-suficient-de-bun.jpg"/><br/><p>Fiul unui fost fotbalist legendar a decis să își agațe ghetele în cui la doar 19 ani. Tânărul fotbalist a realizat că nu își dorește să ducă mai departe moștenirea tatălui său deoarece a simțit că nu își dorește să îi calce pe urme.</p>
<p>Cristian Totti, fiul lui Francesco Totti, a luat decizia de a se retrage definitiv din fotbal, din cauza presiunii resimțite odată cu purtarea tricoului pe care este inscripționat numele legendei de la Roma.</p>
<h2><span>Cristian Totti s-a retras din fotbal la doar 19 ani</span></h2>
<p>Cristian Totti și-a început cariera de fotbalist la AS Roma Youth și a avansat la echipele de juniori aferente clubului odată cu înaintea în vârstă: U17, respectiv U18. În 2023 a ajuns la echipa U19 a formației Frosinone, iar în 2024 a prins un prim transfer în afara Italiei, tânărul ajunsese în Spania la Rayo Vallencano U19.</p>
<p>Cristian Totti s-a plimbat mult în perioada sa de dezvoltare și ajunsese în Serie D la Avezzano, prima sa echipă de seniori, unde a rezistat decât o lună. Mai apoi, tânărul jucător s-a transferat la o altă echipă din Liga 4 a Italiei, Olbia, club care ajungea să fie și ultimul din cariera sa de fotbalist.</p>
<p>Rămas fără club la sfârșitului anului 2024, fotbalistul italian a petrecut 8 luni în incertitudine, iar la data de 26 iulie 2025 a luat <span>decizia radicală de a se retrage</span> din fotbal. Decizia sa a survenit în urma unei discuții cu familia, iar tânărul italian a simțit că nu își dorește să ducă mai departe moștenirea tatălui său, cel puțin nu în maniera prin care Francesco Totti a scris istorie alături de unicul său club, AS Roma, și echipa națională a Italiei. Așteptările și presiunea generate de faptul că este fiul unuia dintre cei mai mari fotbaliști italieni l-au determinat să renunțe la cariera de jucător.</p>
<h2><span>Ce a spus un fost campion mondial, coechipier cu „Il Capitano” la  succesul Italiei din 2006, despre fiul lui Totti.</span></h2>
<p>Marco Amelia, a fost ultimul antrenor din cariera lui Cristian Totti, fostul portar și <span>coechipier cu tatăl lui Cristian</span> la naționala Italiei a dezvăluit că nu s-a îndoit niciodată de calitățile tânărului fotbalist italian. Mai mult, Amelia a admis că numele Totti vine la pachet cu așteptări mari și o presiune uriașă.</p>
<p>„Am crezut mereu în el. L-am dorit pentru că era un jucător cu mari calități. Un mijlocaș capabil să genereze faze, să citească spațiile dintre liniile defensive, să creeze, dar și să recupereze baloane când nu avea posesia. După părerea mea, ar fi avut parte de o carieră foarte bună în Serie C și Serie B. Faptul că e fiul lui Totti a influențat mult percepțiile legate de el. Presiunea a fost prea mare”, a spus antrenorul, potrivit <span>AS</span>.</p>

]]></description>
    </item>
    <item>
      <title>Mihaela Rădulescu a solicitat donații în locul florilor pentru Felix Baumgartner. Ce fundație ar beneficia de banii fanilor</title>
      <link>https://www.prosport.ro/diverse/mihaela-radulescu-a-solicitat-donatii-in-locul-florilor-pentru-felix-baumgartner-ce-fundatie-ar-beneficia-de-banii-fanilor-20231775</link>
      <description><![CDATA[<img src="https://www.prosport.ro/wp-content/uploads/2025/07/Mihaela-Radulescu-a-solicitat-donatii-in-locul-florilor-pentru-Felix-Baumgartner.-Ce-fundatie-ar-beneficia-de-banii-fanilor-1400x932.jpg"/><br/><p>Trupul neînsuflețit al lui Felix Baumgartner a fost depus la o capelă din Austria unde va putea fi omagiat de fanii săi în decursul zilelor de luni și marți.</p>
<p>Mihaela Rădulescu i-a îndemnat atât pe fanii, cât și pe apropiații austriacului să doneze în contul unei fundații cu scop nobil.</p>
<h2><span>Mihaela Rădulescu a solicitat donații </span><span>pentru Felix Baumgartner, </span><span>în locul omagiilor obișnuite</span></h2>
<p>Într-un sat de lângă Salzburg, trupul regretatului sportiv a fost depus la capelă, iar familia sa, alături de Mihaela Rădulescu, îi îndeamnă pe apropiați și pe fanii lui Felix Baumgartner să doneze către o fundație ce are ca scop cercetarea medicală a măduvei spinării, anunță <span>România TV.</span></p>
<p>Destinația donațiilor nu este întâmplătoare: <span>la autopsia sportivului</span> a reieșit faptul că parașutistul austriac a suferit multiple fracturi de vertebre și leziuni ale măduvei spinării. Îndemnul Mihaelei Rădulescu de a susține această cauză reflectă o preocupare cu o semnificație aparte după decesul soțului ei.</p>
<p>Toate aranjamentele necesare au fost deja pregătite la casa funerară, pentru ca fanii și apropiații lui Felix Baumgartner să-i poată aduce un ultim omagiu celui care a devenit primul om ce a sărit din stratosferă.</p>
<p>Trupul neînsuflețit al regretatului Felix Baumgartner va rămâne depus la capelă până marți, la ora 16:00, când Mihaela Rădulescu și familia fostului sportiv vor avea un moment de reculegere, chiar înainte de înmormântare.</p>
<h2><span>Ce a scris Mihaela Rădulescu la data morții lui Felix Baumgartner</span></h2>
<p>În ziua decesului lui Felix Baumgartner, Mihaela Rădulescu a scris un mesaj sfâșietor pe rețelele de socializare. Vedeta de televiziune <span>era vizibil devastată</span> de pierderea soțului său, alături de care a petrecut mai bine de un deceniu din viață.</p>
<p>„Pentru lume, o legendă care a inspirat atâția oameni și a realizat atât de multe…</p>
<p>Pentru prietenii și familia lui, cel mai iubit și admirat, cel mai pozitiv, respectuos, plin de viață și bucuros copil, cel mai concentrat și organizat adult atunci când lucra la orice.</p>
<p>Pentru fani, eroul care le zâmbea mereu, care avea întotdeauna timp pentru ei, care era mereu fericit să le simtă dragostea.</p>
<p>Pentru mine… omul care m-a iubit nebunește timp de 12 ani, bărbatul extraordinar pe care l-am iubit dincolo de cuvinte, BĂRBATUL ADEVĂRAT pe care l-am respectat și alături de care am trăit cele mai frumoase momente din viața mea.</p>
<p>A murit făcând ceea ce iubea cel mai mult, zburând, într-un loc fericit unde venisem pentru a treia oară, cu mine ținându-l de mână și strigându-i să LUPTE. Prima luptă pe care a pierdut-o…</p>
<p>Sunt pierdută fără el. Cu toții suntem, cei care am avut binecuvântarea să-l avem în viețile noastre”, a scris Mihaela Rădulescu pe <span>Facebook</span>.</p>

]]></description>
    </item>
  </channel>
</rss>
