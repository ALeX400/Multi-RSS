<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mesajul indirect al lui Alex Băluță, la bustul gol, pentru Gigi Becali, care vrea să scape de el cu orice preț</title>
      <link>https://www.prosport.ro/fotbal-intern/superliga/mesajul-indirect-al-lui-alex-baluta-la-bustul-gol-pentru-gigi-becali-care-vrea-sa-scape-de-el-cu-orice-pret-20221298</link>
      <description><![CDATA[<img src="https://www.prosport.ro/wp-content/uploads/2025/07/Mesajul-indirect-al-lui-Alex-Baluta-la-bustul-gol-pentru-Gigi-Becali-care-vrea-sa-scape-de-el-cu-orice-pret-scaled-e1752663048430-1400x754.jpg"/><br/><p>Alexandru Băluță i-a oferit un mesaj indirect, la bustul gol, lui Gigi Becali. Patronul FCSB vrea să scape de fotbalist cu orice preț, dar acesta se pregătește intens pentru viitoarea echipă ori chiar pentru o eventuală revenire în lotul campioanei.</p>
<p>Gigi Becali l-a inclus pe lista neagră pe Alexandru Băluță alături de Malcom Edjouma sau Jordan Gele. Latifundiarul din Pipera nu vrea să mai audă de el. În momentul în care fotbaliștii FCSB erau în cantonament, Băluță juca tenis de picior în Ferentari, iar imaginile au devenit virale.</p>
<h2><span>Alexandru Băluță, pregătit pentru plecarea de la FCSB sau o eventuală revenire</span></h2>
<p>Cum <span>nu mai face parte din planurile lui Elias Charalambous și Gigi Becali</span> la acest moment, Alexandru Băluță se antrenează singur la baza FCSB din Berceni. Fotbalistul a postat pe rețelele de socializare o imagine, la bustul gol, cu o descriere războinică.</p>
<p>„Nicio zi liberă”, a scris Alexandru Băluță în descrierea poveștii de pe Instagram. Deși campionatul a început, fotbalistul nu pare că se grăbește în a-și găsi un angajament, deși a fost anunțat de peste o lună că nu mai face parte din planurile echipei. Ținând cont că trage tare la antrenamente, fotbalistul pare a spera în continuare că îi va reintra la suflet lui Gigi Becali și că patronul va miza din nou pe el.</p>
<p>Alexandru Băluță a ajuns la FCSB în iarna anului 2023, atunci când a sosit liber de contract, după despărțirea de Akademia Puskas, din Ungaria. De-a lungul carierei sale, fotbalistul a mai evoluat pentru Școala de Fotbal Gică Popescu, Chindia Târgoviște, Viitorul, Universitatea Craiova, Slavia Praga și Slovan Liberec.</p>
<p>În tricoul formației „roș-albastre”, Băluță a strâns un total de 81 de partide, în care a punctat de 13 ori și a oferit 12 pase decisive.</p>
<h2><span>Alexandru Băluță, „prietenul” lui Gigi Becali</span></h2>
<p>Gigi Becali a declarat că Alexandru Băluță nu mai este în planurile sale, dar este lăsat să se antreneze la baza de pregătire a echipei. Latifundiarul din Pipera l-a lăsat în afara listei LPF pe fotbalist.</p>
<p>„Băluță nu mai este al nostru. El doar se antrenează cu noi, că este prieten cu noi. Normal că-l plătesc, că e prietenul nostru. Am vreo trei prieteni buni. El, Edjouma și Gele”, a declarat Gigi Becali la <span>Digi Sport</span>.</p>
<p>În luna mai a acestui an, Gigi Becali a făcut o <span>declarație șocantă cu privire la Băluță</span>, despre care a spus că l-a rugat să rămână la echipă. Omul de afaceri l-a luat în râs pe fotbalist, spunând că are probleme de comportament, care nu-l lasă să devină un fotbalist serios.</p>
<p>„Eu i-am zis așa: «Băi, un fotbalist care a fost fotbalist și după aia nu mai e fotbalist, înseamnă că una din astea face. Se droghează, și la tine nu e cazul. E curvar și la tine nu e cazul. E alcoolist și la tine nu e cazul. Jocuri de noroc sau pariuri și nu știu dacă le faci. Jocuri de noroc, păcănele și pariuri. Și nu știu dacă le faci pe astea. Că știu că de drogat nu te droghezi, curvar nu ești, bețiv nu ești. Înseamnă că le faci pe alea două. Una din ele două o faci». A zis: «Nu, nea Gigi!»”, a spus Gigi Becali.</p>

]]></description>
    </item>
    <item>
      <title>Cu ce se ocupă Cristian Săpunaru, după ce a fost îndepărtat de Rapid București. Imagini cu fostul căpitan giuleștean: își întreține condiția fizică în așteptarea unui nou contract. EXCLUSIV</title>
      <link>https://www.prosport.ro/sport-life/cu-ce-se-ocupa-cristian-sapunaru-dupa-ce-a-fost-indepartat-de-rapid-bucuresti-imagini-cu-fostul-capitan-giulestean-isi-intretine-conditia-fizica-in-asteptarea-unui-nou-contract-exclusiv-20220469</link>
      <description><![CDATA[<img src="https://www.prosport.ro/wp-content/uploads/2025/07/Cu-ce-se-ocupa-Cristian-Sapunaru-dupa-ce-a-fost-indepartat-de-Rapid-Bucuresti.-Imagini-cu-fostul-capitan-giulestean-isi-intretine-conditia-fizica-in-asteptarea-unui-nou-contract.-EXCLUSIV-1400x1050.jpg"/><br/><p>Cristian Săpunaru (41 de ani) a renunțat la fotbal în vara acestui an și a fost îndepărtat de Rapid București, deși era de așteptat să primească o funcție în cadrul clubului. În așteptarea altor oportunități, fostul căpitan al giuleștenilor nu stă departe de sport, însă de această dată nu vorbim despre fotbal.</p>
<p><span>ProSport</span> l-a surprins pe „Săpun” pe terenul de tenis, cu racheta în mână. Fostul fundaș al echipei naționale a României a arătat, în multe momente, că ar fi putut să devină cel puțin la fel de valoros și în „sportul alb” precum a fost în fotbal.</p>
<h2><span>ProSport l-a surprins pe Cristi Săpunaru pe terenul de tenis, după retragerea din activitate și despărțirea de Rapid</span></h2>
<p>Fostul lider al Rapidului și, totodată, unul dintre cei mai importanți jucători din istoria clubului de lângă Podul Grant, nu stă departe de terenul de sport, chiar dacă în vara acestui an și-a încheiat socotelile cu fotbalul profesionist.</p>
<p>De această dată, fostul câștigător al Cupei UEFA în tricoul celor de la FC Porto a luat drumul terenurilor de tenis, unde a jucat în compania prietenilor.</p>
<p>Cu toate că în cariera de fotbalist a avut, pe teren, roluri preponderent defensive, Cristi Săpunaru a demonstrat că are și un simț dezvoltat al atacului. A părut că dă cel mai bun randament în zona fileului în momentul în care a jucat la dublu, reușind în mai multe rânduri să îi execute sec și cu putere pe adversari.</p>
<p>Într-o atmosferă destinsă, cei patru au arătat la fiecare punct jucat că se simt bine și că orgoliile nu își au locul, dar asta nu înseamnă că nu au tratat toate mingile cu seriozitate maximă. În mod special Cristi Săpunaru, care a demonstrat că atitudinea de „pitbull” este înnăscută și că, deci, nu i se aplică doar pe terenul de fotbal.</p>
<h2><span>Conducerea Rapidului, criticată după ce l-a îndepărtat pe Cristi Săpunaru</span></h2>
<p>Cătălin Hlistei, fostul fotbalist al Rapidului, a condamnat atitudinea conducătorilor de lângă Podul Grant, care au ales să nu îi ofere lui Cristi Săpunaru o funcție în cadrul clubului după retragerea din activitate.</p>
<p>„Cred că a rămas doar Ionuț Voicu, dintre cei care cunoșteau spiritul Rapidului. A plecat Săpunaru, toți rapidiștii de mici au fost îndepărtați. Eu făceam în așa fel, indiferent de situație, ca Săpunaru să rămână în cadrul clubului. Este spiritul Rapidului!</p>
<p>Era printre singurii care duceau spiritul Rapidului mai departe, care putea să le transmită jucătorilor ce înseamnă cu adevărat Rapidul”, a declarat Cătălin Hlistei, pentru ProSport, la <span>Exclusiv Rapid</span>.</p>

]]></description>
    </item>
    <item>
      <title>„N-are carte multă, dar e băiat deştept”. I-a făcut caracterizarea lui Gigi Becali fără să stea prea mult pe gânduri</title>
      <link>https://www.prosport.ro/diverse/n-are-carte-multa-dar-e-baiat-destept-i-a-facut-caracterizarea-lui-gigi-becali-fara-sa-stea-prea-mult-pe-ganduri-20220273</link>
      <description><![CDATA[<img src="https://www.prosport.ro/wp-content/uploads/2025/07/N-are-carte-multa-dar-e-baiat-destept.-I-a-facut-caracterizarea-lui-Gigi-Becali-fara-sa-stea-prea-mult-pe-ganduri-1-1400x933.jpg"/><br/><p>În cadrul unui interviu, Eugen Arnăutu (73 de ani), fostul președinte al Universității Craiova în perioada 1994-1997, i-a făcut o caracterizare patronului de la FCSB.</p>
<p>Fostul finanțator al clubului din Bănie este de părere că Gigi Becali, deși are „multiple roluri” în cadrul clubului FCSB, reușește să le facă față cu succes.</p>
<h2><span>Eugen Arnăutu, impresionat de polivalența lui Gigi Becali la FCSB</span></h2>
<p>În cadrul unui interviu, <span>Eugen Arnăutu a dezbătut disputa CS Universitatea Craiova și FCU Craiova 1948</span>, susținând că echipa patronată de Adrian Mititelu este continuatoarea Universității Craiova. Printre altele, adus în discuție a fost și Gigi Becali, patronul campioanei FCSB, care a fost caracterizat de Eugen Arnăutu drept omul bun la toate, ținând cont de implicarea activă a omului de afaceri în structura clubului pe care îl finanțează.</p>
<p>„Nu are carte multă, dar e băiat deștept. Vedeți cum conduce un club? E și antrenor, el face schimbările, face tot. S-a dovedit că stăpânește fenomenul? E și agent de vânzări, și antrenor. Le face pe toate și le face bine”, a declarat Eugen Arnăutu pentru pagina de Facebook <span>Fotbal Club Universitatea 1948.</span></p>
<h2><span>Gigi Becali confirmă afirmația lui Eugen Arnăutu: „Le face pe toate și le face bine”. Patronul de la FCSB a anunțat echipa de start înaintea returului din Andorra</span></h2>
<p>Cu câteva ore înainte de manșa retur din primul tur preliminar UEFA Champions League, <span>Inter club D’Escaldes – FCSB</span>, Gigi Becali a anunțat primul „11” al campioanei. Mai mult, patronul FCSB a dezvăluit de ce echipa sa a întâmpinat dificultăți în a înscrie goluri și a soluționat rapid problema.</p>
<p>„O să jucăm cu fundașii noștri. Am vrut să fac două echipe și mi-am dat seamă că mă înșel. Trebuie să formăm un prim 11 de bază, cu care să atacăm toate competițiile. Pe alocuri, când o să jucăm cu echipe mari, o să mai odihnim, dar 11-le trebuie să fie cu Ngezana, Popescu, Crețu și Radunovic. De ce?</p>
<p>Învăț și eu fotbalul. Lumea știe astea, eu le văd și le învăț. Nu am avut benzile. Nu am avut Crețu și Radunovic, a fost greu să marcăm gol, că nu urcau benzile. În centru vor juca Chiricheș și Șut. Noi nu vom mai schimba, să jucăm cu trei (n.r. – mijlocași). Vom juca doar cu doi. Așa am avut noi valoare, cu doi închizători. Chiricheș, Șut. Pe urmă Cisotti, Olaru, Politic și în atac va juca Tănase”, a transmis Gigi Becali, potrivit <span>Fanatik</span>.</p>
<p>Așa va arăta echipa de start a campioanei României din returul cu Inter club D’Escaldes, după spusele patronului:</p>
<p>Târnovanu – Crețu, Ngezana, M. Popescu, Radunovic – Chiricheș, Șut – Cisotti, Olaru, Politic – Fl. Tănase.</p>

]]></description>
    </item>
    <item>
      <title>Prințesa Kate Middleton a fost sclipitoare, dar Jannik Sinner a fost impresionat și de Charlotte și de George. Ce a discutat cu cei doi urmași ai dinastiei regale britanice</title>
      <link>https://www.prosport.ro/alte-sporturi/tenis/printesa-kate-middleton-a-fost-sclipitoare-dar-jannik-sinner-a-fost-impresionat-si-de-charlotte-si-de-george-ce-a-discutat-cu-cei-doi-urmasi-ai-dinastiei-regale-britanice-20219567</link>
      <description><![CDATA[<img src="https://www.prosport.ro/wp-content/uploads/2025/07/Printesa-Kate-Middleton-a-fost-sclipitoare-dar-Jannik-Sinner-a-fost-impresionat-si-de-Charlotte-si-de-George.-Ce-a-discutat-cu-cei-doi-urmasi-ai-dinastiei-regale-britanice.jpg"/><br/><p>Jannik Sinner s-a întâlnit cu Familia Regală a Marii Britanii și a fost impresionat de prințul George și prințesa Charlotte.</p>
<p><span>Liderul mondial ATP a făcut spectacol </span>în finala de la Wimbledon în fața lui Carlos Alcaraz. A fost o dispută extrem de disputată între cei mai în formă tenismeni ai momentului. Italianul s-a revanșat după finala pierdută la Roland Garros și l-a învins pe campionul en-titre în patru seturi (4-6, 6-4, 6-4, 6-4).</p>
<p>Cel mai așteptat meci al turneului a fost urmărit de numeroase personalități din lumea sportului. De asemenea, în Loja Regală și-au făcut apariția prințul William și prințesa Kate, alături de copiii lor, George și Charlotte.</p>
<h2><span>Ce i-a întrebat Jannik Sinner pe copiii prințului moștenitor: „E dificil”</span></h2>
<p>Jannik Sinner a avut ocazia să discute cu Familia Regală la finalul meciului cu Carlos Alcaraz. A fost vizibil emoționat fiind pentru prima dată când are prilejul să se afle în fața unor persoane de viță nobilă. A recunoscut că nu știa ce să discute pe moment cu prințul George și prințesa Charlotte, dar i-a întrebat dacă joacă tenis. L-a uimit faptul că jucătorii de tenis au ocazia să aibă parte de un asemenea public.</p>
<blockquote><p>„La început, nu știam ce să spun. E dificil să știi cum să vorbești în astfel de momente. Încerc mereu să fiu cât mai natural. I-am întrebat pe copii dacă joacă tenis și ce fel de rachete folosesc. Lucruri de genul acesta. A fost uimitor. Cred că pentru noi, jucătorii de tenis, e minunat să îi avem ca spectatori, pentru că face totul și mai special.</p>
<p> </p>
<p>Se vede cât de mult le pasă de tenis și de sport, în general. E ceva foarte prestigios. Am fost norocos să îi întâlnesc pe toți, a fost un moment foarte frumos”, a declarat Jannik Sinner la conferința de presă.</p></blockquote>
<h2><span>Jannik Sinner, pariu câștigat cu fostul antrenor al Simonei Halep</span></h2>
<p>Darren Cahill colaborează de aproape trei ani de zile cu liderul mondial ATP. Australianul și-a anunțat elevul că vrea să facă un pas în spate pentru a-i permite lui Sinner să aibă parte și de o altă sursă de inspirație.</p>
<p><span>Italianul a decis să facă un pariu</span> cu Cahill în ceea ce privește continuarea colaborării. Jannik Sinner a obținut promisiunea tehnicianului că vor continua colaborarea dacă se va impune, în premieră, la All England Club.</p>
<blockquote><p>„Am făcut un pariu înainte de finală. I-am spus că, dacă înving, pot să aleg dacă va rămâne alături de noi la finalul anului sau nu. Aşa că alegerea îmi aparţine acum. Mereu am căutat un astfel de om onest, care să îmi ofere plus-valoare, nu doar pe teren, dar şi în afara lui, atât când am parte de succese, dar şi la înfrângeri. Darren e grozav din acest punct de vedere”, a precizat sportivul, relatează <span>Tennis World.</span></p></blockquote>
<p>Jannik Sinner a devenit primul sportiv italian din istorie care câștigă la Wimbledon. La doar 23 de ani, are deja în palmares 4 titluri de Grand Slam și alte 4 titluri Masters 1000. Îi mai lipsește doar titlul la French Open, acolo unde Alcaraz a fost de neatins în finala din acest an.</p>

]]></description>
    </item>
    <item>
      <title>Organizatorul festivalului de manele îi răspunde dur lui Meme Stoica, după scandalul cu Arena Națională. De ce au scăzut prețurile biletelor: „Ieftineala și amărăștenii… Buzunarele tinerilor sunt mici!”</title>
      <link>https://www.prosport.ro/diverse/organizatorul-festivalului-de-manele-ii-raspunde-dur-lui-meme-stoica-dupa-scandalul-cu-arena-nationala-de-ce-au-scazut-preturile-biletelor-ieftineala-si-amarastenii-buzunarele-tinerilor-20219323</link>
      <description><![CDATA[<img src="https://www.prosport.ro/wp-content/uploads/2025/07/Organizatorul-festivalului-de-manele-ii-raspunde-dur-lui-Meme-Stoica-dupa-scandalul-cu-Arena-Nationala.-De-ce-au-scazut-preturile-biletelor-„Ieftineala-si-amarastenii.-Buzunarele-tinerilor-sunt-mici.jpg"/><br/><p>Organizatorul festivalului de manele, care s-a mutat pe ultima sută de metri de pe Arena Națională, îi dă replica lui Meme Stoica, după ce oficialul FCSB a făcut aluzie la vânzările slabe de bilete și prețurile reduse.</p>
<p>Vara aceasta au avut loc evenimente extra-sportive pe Arena Națională, motiv pentru care oficialii campioanei României au fost nevoiți să își caute altă „casă” pentru meciurile din startul noului sezon. Meme Stoica a avut o reacție dură la adresa celor care au decis ca stadionul pe care își dispută FCSB meciurile să fie folosit și pentru alt tip de evenimente.</p>
<p><span>Nu a scăpat de furia lui Meme Stoica </span>nici managerul de la „Festobal”, festival care a fost mutat pe ultima sută de metri la Romexpo. La scurt timp după ce oficialul roș-albaștrilor l-a ironizat pe Florin Păun, a venit și replica acestuia.</p>
<h2><span>Florin Păun îl pune la punct pe Meme Stoica în scandalul manelelor pe Arena Națională: „Nu ne-a dat nimeni afară”</span></h2>
<p>În perioda 1-2 septembrie era programat festivalul de manele „Festobal„ pe Arena Națională. Evenimentul interfera cu „el clasico de România”, FCSB – Dinamo. În cele din urmă, festivalul a fost mutat la Romexpo, astfel că FCSB va putea reveni, după ce a jucat în Ghencea.</p>
<p>Florin Păun a ținut să îi dea o replică lui Meme Stoica, cel care a ironizat festivalul și faptul că organizatorii au decis peste noapte să scadă foarte mult prețurile. Organizatorul „Festobal” a precizat că decizia de a muta evenimentul la Romexpo a fost luată din proprie convingere, nu din obligație. De asemenea, l-a atacat direct pe oficialul FCSB precizând că acesta „cu 50 de lei se poate gândi doar la o bere rece”.</p>
<p>„Dezinformarea: Nu ne-a dat nimeni afara! Am ales sa plecăm la ROMEXPO, din proprie convingere și nu din speculațiile unui om care șutează pe lângă poarta, când vine vorba de adevăr.</p>
<p>Eleganța sau lipsa ei e o trăsătură cu care te naști, n-o poți cumpăra Slavă Domnului! «Ieftineala și amărăștenii …..» și da, prețul este mic, precum marea majoritate a buzunarelor tinerilor și a părinților care muncesc cinstit, dar care au mult mai multă imaginație decât a Marelui MM Stoica, care cu 50 de lei se poate gândi doar la o bere rece.</p>
<p>Arena vieții, locul unde o mare de anonimi, îi măresc buzunarele și egoul «mediocrului» jucător de altădat’ ( cum s- a autointitulat). Invitație. Noi, anonimii, din cei 50 de lei încasați încercăm să ajutăm niște copii care nu beneficiază de privilegiile dumnealui așa ca, îl invităm respectuos să facă milostenie la nivelul infatuării pe care o are. ( îl putem ghida).</p>
<p>În final…. n-am auzit mulțumiri, care sunt firești, atunci când primești un cadou. Dar speranța moare ultima!”, a spus Florin Păun, potrivit <span>Golazo.</span></p>
<h2><span>Evenimentele găzduite de Arena Națională în această vară</span></h2>
<p>Pe Arena Națională au avut loc mai multe evenimente care au ținut locul meciurilor de fotbal. În perioada 4-6 iulie a avut loc<span> Neversea Capital,</span> iar înainte de cel mai important festival din București s-a desfășurat GrillFest BBQ, la finalul lunii iunie.</p>

]]></description>
    </item>
  </channel>
</rss>
