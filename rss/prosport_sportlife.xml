<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Așa ceva nu s-a mai văzut în istorie! S-a luat o decizie unică la Wimbledon, după moartea lui Diogo Jota</title>
      <link>https://www.prosport.ro/diverse/asa-ceva-nu-s-a-mai-vazut-in-istorie-s-a-luat-o-decizie-unica-la-wimbledon-dupa-moartea-lui-diogo-jota-20209577</link>
      <description><![CDATA[<img src="https://www.prosport.ro/wp-content/uploads/2025/07/Asa-ceva-nu-s-a-mai-vazut-in-istorie-S-a-luat-o-decizie-unica-la-Wimbledon-dupa-moartea-lui-Diogo-Jota-1.jpg"/><br/><p>Moment istoric la Wimbledon: organizatorii turneului au fost mișcați de decesul șocant al fotbalistului Diogo Jota și al fratelui său, Andre, și au luat o decizie istorică.</p>
<p>După ce întreaga lume a sportului a fost cutremurată de decesul starului de la Liverpool, organizatorii Wimbledon schimbă regulile doar pentru a-i aduce un omagiu regretatului atacant.</p>
<h2><span>Decizie unică la Wimbledon, după decesul lui Diogo Jota organizatorii turneului au luat o decizie nemaivăzută</span></h2>
<p><span>Evenimentul nefericit în urma căruia Diogo Jota și-a pierdut viața</span> marchează o excepție nemaiîntâlnită pentru codul vestimentar de la Wimbledon.</p>
<p>Jucătorii îl pot comemora pe fotbalistul lusitan printr-o banderolă neagră, purtată pe braț la meciurile din perioada următoare, decizia de a adera la această mișcare fiind la latitudinea fiecărui jucător, informează <span>Goal</span>.</p>
<p>În mod firesc, regulile impuse de organizatorii turneului sunt foarte clare și riguroase, jucătorii sunt obligați să poarte echipament alb aproape în totalitate. Se permit, totuși, mici pete de culori, care trebuie să fie extrem de discrete.</p>
<h2><span>Tenismenul portughez Francisco Cabral a vorbit cu regret legat de pierderea conaționalului său Diogo Jota</span></h2>
<p>În timp ce se deplasa spre Regatul Unit, pentru un meci la dublu pe iarbă, Cabral a aflat de decesul sfâșietor al conaționalului său. Deși nu a avut ocazia să îl cunoască personal, tenismenul a vorbit cu admirație față de Jota și chiar a spus că îl considera o sursă de inspirație, dar și o legendă a Portugaliei.</p>
<p>„Nu l-am cunoscut personal pe Diogo Jota, dar am un prieten care îl cunoștea. Un tip grozav. Evident, o veste foarte, foarte tristă. Nu doar pentru lumea sportului, ci pentru întreaga Portugalie. Este un adevărat idol, un adevărat simbol. O persoană atât de bună. Sunt foarte întristat de cele întâmplate.</p>
<p>Am aflat vestea în timp ce conduceam spre Wimbledon. Îi doresc tot binele familiei lui. Avea oameni extraordinari în jurul lui. Sper să poată trece peste asta. Era extrem de muncitor, tot ce a depășit, tot ce a realizat în carieră și în viață… a fost o mare sursă de inspirație pentru mine.</p>
<p>Juca în echipa națională. Una dintre cele mai bune echipe din lume. I-am urmărit meciurile și când marca, mă bucuram pentru el. În timp ce jucam, în fundalul gândurilor mele eram trist, așa cum e toată lumea în Portugalia. Dar, trebuia să joc. Trebuia să mă concentrez pe meciul meu. Sunt trist, desigur.</p>
<p>Sunt deschis să fac un gest în memoria lui. Trebuie să-mi iau o banderolă neagră pentru tricou. Dacă cineva îmi poate aduce una, aș fi foarte, foarte fericit să o port. Bineînțeles că aș fi de acord și cu un minut de reculegere. Este o adevărată legendă a țării noastre”, a declarat tenismenul portughez, conform The Sun<span>.</span></p>

]]></description>
    </item>
    <item>
      <title>Gestul fanilor Corvinului Hunedoara la priveghiul lui Mihai Leu</title>
      <link>https://www.prosport.ro/diverse/gestul-fanilor-corvinului-hunedoara-la-priveghiul-lui-mihai-leu-20209750</link>
      <description><![CDATA[<img src="https://www.prosport.ro/wp-content/uploads/2025/07/Gestul-fanilor-Corvinului-Hunedoara-la-priveghiul-lui-Mihai-Leu.jpeg"/><br/><p>Fanii Corvinului Hunedoara au venit la priveghiul lui Mihai Leu și au afișat un banner uriaș cu un mesaj special pentru legendarul campion.</p>
<p>Lumea sportului românesc este în doliu după moartea marelui campion Mihai Leu. Legendarul pugilist și pilot de raliuri s-a stins la doar 56 de ani, la capătul unei lupte de peste 11 ani cu cancerul. România a pierdut un mare campion.</p>
<p>Trupul neînsuflețit al bărbatului <span>a ajuns ieri la Hunedoara</span>, în orașul pe care l-a iubit dintotdeauna și în care a dorit să își poarte somnul de veci. Echipa și staff-ul echipei Corvinul Hunedoara au mers să îi aducă un ultim omagiu marelui campion, dar și fanii i-au însoțit și au transmis un mesaj special.</p>
<h2><span>Mesajul emoționant transmis de fanii Corvinului în memoria lui Mihai Leu: „O mare legendă”</span></h2>
<p>Peste 200 de persoane au fost alături de familia lui Mihai Leu încă de la sosirea la Hunedoara a trupului neînsuflețit al marelui sportiv român. Numeroase personalități și oameni de rând care l-au apreciat pe Mihai Leu ca om i-au adus un omagiu și au plâns moartea unuia dintre cei mai titrați sportivi români.</p>
<p>Fanii echipei Corvinul Hunedoara au venit la Casa de Cultură unde este depus trupul marelui campion. Peste 50 de persoane au afișat un banner uriaș și timp de câteva minute au aprins fumigene. Au avut și un mesaj emoționant pentru cel care a promovat Hunedoara întreaga sa viață.</p>
<blockquote><p>„Ca un LEU ai luptat, până în ultima clipă. O mare legendă, la cer se ridică!”, e mesajul transmis de fanii Corvinului.</p></blockquote>
<h2><span>Gest simbolic pentru fostul campion de raliuri: Îi va fi dedicată o etapă</span></h2>
<p>Organizatorii de la „Rally Start România Pitorească” au decis să dedice etapa programată la Vulcanii Noroioși în memoria lui Mihai Leu. Etapa programată în județul Buzău va fi transformată într-un moment omagial dedicat unuia dintre cei mai emblematici promotori ai acestui sport în România.</p>
<p>Evenimentul va avea loc în weekendul 5-6 iulie 2025 într-un loc desprins din povești și plin de peisaje pitorești și se va numi „Trofeul Vulcanii Noroioși – In Memoriam Mihai Leu”.</p>
<p>Mihai Leu a făcut performanță în două sporturi diferite. <span>A fost campion mondial WBO</span> la semimijlocie, în 1997. La scurt timp după ce a renunțat la box, s-a apucat de raliuri și a devenit rapid campion național. Era pasionat de viteză și se simțea cel mai bine pe circuit, acolo unde a avut performanțe remarcabile la nivel național și internațional înainte de a fi diagnosticat cu o boală cumplită.</p>

]]></description>
    </item>
    <item>
      <title>David Popovici, lovitură cu un nou contract! A semnat cu firma miliardarului Daniel Dines</title>
      <link>https://www.prosport.ro/sport-life/david-popovici-lovitura-cu-un-nou-contract-a-semnat-cu-firma-miliardarului-daniel-dines-20209551</link>
      <description><![CDATA[<img src="https://www.prosport.ro/wp-content/uploads/2025/07/David-Popovici-lovitura-cu-un-nou-contract-A-semnat-cu-firma-miliardarului-Daniel-Dines-scaled-e1751570798422-1400x758.jpg"/><br/><p>David Popovici a dat o nouă lovitură de imagine după ce <span>a revenit în România</span>, reușind să semneze un contract cu firma miliardarului Daniel Dines. Noul val de performanță din sportul românesc se intersectează cu inovația tehnologică.</p>
<p>Concret, David Popovici, la doar 20 de ani a semnat un parteneriat pe termen lung cu UiPath, una dintre cele mai cunoscute companii de tehnologie din lume, specializată în automatizare inteligentă.</p>
<h2><span>David Popovici face senzație și în afara bazinului! A semnat cu firma miliardarului Daniel Dines</span></h2>
<p>Compania cu origini românești, fondată în București de antreprenorii Daniel Dines și Marius Tîrcă, a anunțat joi că David Popovici devine ambasador global al brandului UiPath. Colaborarea se va întinde pe o perioadă de patru ani și vine ca o recunoaștere a valorilor comune pe care sportivul și compania le împărtășesc.</p>
<p>Daniel Dines, CEO-ul UiPath și unul dintre cei mai influenți români din mediul de afaceri internațional, a subliniat importanța acestui parteneriat printr-un mesaj de susținere pentru tânărul campion, pe care îl consideră <span>un simbol al determinării și al performanței</span>.</p>
<p>„În această calitate, Popovici va participa, inclusiv ca speaker, la mai multe evenimente ale UiPath la nivel global. Parteneriatul, care se va întinde pe o perioadă de patru ani, îl va susține pe tânărul sportiv pe tot parcursul pregătirii sale pentru cele mai mari competiții europene și mondiale de înot, culminând cu Jocurile Olimpice de vară din 2028 de la Los Angeles.</p>
<p>Viziunea noastră despre orchestrarea agentică constă în alăturarea oamenilor, agenților AI, modelelor și roboților într-un sistem coerent – la fel cum David reunește fiecare ingredient al succesului sau. Pentru noi, el este întruchiparea perfectă a armoniei dintre precizie, perseverență și obiective,” a transmis Daniel Dines, co-fondator și CEO al UiPath.</p>
<h2><span>David Popovici, încântat de noua colaborare: „Este un loc unde ideile inovatoare sunt susținute!”</span></h2>
<p>David Popovici a comentat și el noul contract și s-a declarat foarte fericit de colaborarea cu UiPath.</p>
<p>„Sunt încântat să am alături un partener care înțelege cu adevărat de ce este nevoie pentru a excela în propriul domeniu. Ca sportiv, știu că pentru a atinge succesul la nivel mondial este nevoie de mult efort, disciplină, motivație și convingere de neclintit că poți câștiga.</p>
<p>UiPath este un loc în care ideile inovatoare sunt susținute, în care fiecare este încurajat să își exprime creativitatea și să contribuie la dezvoltarea celei mai bune tehnologii din lume.</p>
<p>Prin urmare, asocierea cu UiPath, un brand puternic cu un impact global și care a rămas fidel rădăcinilor sale, este un pas firesc, întrucât avem un parcurs comun.</p>
<p>Acest parteneriat este mai mult decât o susținere reciprocă, fiind construit pe încredere și valori comune, și reprezintă o sursă de inspirație pentru mine”, a transmis și David Popovici.</p>

]]></description>
    </item>
    <item>
      <title>Jurnaliștii italieni au scris despre situația lui Chivu de la Inter: „Rufele murdare se spală în familie”</title>
      <link>https://www.prosport.ro/fotbal-extern/jurnalistii-italieni-au-scris-despre-situatia-lui-chivu-de-la-inter-rufele-murdare-se-spala-in-familie-20209543</link>
      <description><![CDATA[<img src="https://www.prosport.ro/wp-content/uploads/2025/07/Jurnalistii-italieni-au-scris-despre-situatia-lui-Chivu-de-la-Inter-„Rufele-murdare-se-spala-in-familie-1400x933.jpg"/><br/><p>Jurnaliștii italieni au scris cu privire la situația lui Cristi Chivu de la Inter, considerând că românul a fost un antrenor inteligent care a știut cum să își joace cărțile în <span>conflictul</span> de proporții din vestiar.</p>
<p>Italienii au punctat și că venirea la Inter în calitate de tehnician reprezintă oportunitatea vieții.</p>
<h2><span>Situația lui Chivu de la Inter, comentată de jurnaliștii din „Cizmă”</span></h2>
<p>Jurnaliștii din Italia sunt de părere că tehnicianul român are parte de oportunitatea vieții lui, odată ce a devenit tehnicianul finalistei Ligii Campionilor, doar că, momentan, <span>eliminarea de la Campionatul Mondial al Cluburilor</span> nu face decât să continue seria de eșecuri cu care Inter s-a confruntat în cea de-a doua parte a sezonului trecut.</p>
<p>„Pentru român, evident că a conduce Nerazzurri reprezintă oportunitatea vieții, dar cu siguranță nu i se poate atribui prea mult pentru performanțele oferite la Campionatul Mondial Infantino (n.r. Campionatul Mondial al Cluburilor). Cu atât mai puțin pentru explozia din vestiar, care a avut loc într-un mod bombastic la finalul meciului Fluminense – Inter, cu Lautaro care a început atacul, Marotta care l-a susținut și a pus presiune, iar de cealaltă parte Calhanoglu care a răspuns și Thuram care a venit să sprijine.</p>
<p>O scenă frumoasă, fără îndoială. O situație pe care Chivu a moștenit-o”, au spus italienii de la <span>tuttomercatoweb</span>.</p>
<h2><span>Cum l-au numit jurnaliștii italieni pe Chivu după ce vestiarul lui Inter „a luat foc”</span></h2>
<p>Jurnaliștii din „Cizmă” au ținut să scoată în evidență felul în care Chivu a ales să abordeze <span>conflictul tensionat dintre cei doi lideri ai „nerazzurilor”</span>, iar mai apoi l-au numit un antrenor inteligent și cu experiență.</p>
<p>„Într-un astfel de context, există cineva care chiar simte nevoia să-și asume vreo responsabilitate? Pe de altă parte, fostul antrenor al Parmei ni se pare cineva căruia nu-i lipsește inteligența. Are prea multă experiență ca să nu știe că uneori e mai bine să-ți asumi rolul lui Lieutenant Colombo (n.r. personaj de film), să te prefaci că nu înțelegi ce se întâmplă în jur, în loc să câștigi aplauze facile cu o ieșire de tip militarist de genul «Eu conduc aici». Chiar și cu prețul de a juca rolul invitatului de onoare. Așa cum probabil s-a gândit cineva după ce a auzit cuvintele sale timide despre plecarea lui Lautaro.</p>
<p>Rufele murdare se spală în familie. A demonstrat maturitate, experiență și răbdare”, a mai scris publicația italiană.</p>

]]></description>
    </item>
    <item>
      <title>Cum arată baza fantomă de la Ineu. Imagini cu construcția părăsită, invadată de buruieni: „A costat şi asta câteva milioane de euro”</title>
      <link>https://www.prosport.ro/diverse/cum-arata-baza-fantoma-de-la-ineu-imagini-cu-constructia-parasita-invadata-de-buruieni-a-costat-si-asta-cateva-milioane-de-euro-20209573</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-baza-fantoma-de-la-Ineu.-Imagini-cu-constructia-parasita-invadata-de-buruieni-„A-costat-si-asta-cateva-milioane-de-euro.png"/><br/><p>Un cunoscut afacerist român a surprins într-un clip video ruinele bazei fantomă de la Ineu, un proiect pe care Primăria de la Ineu l-a abandonat anul trecut.</p>
<p>În 2023, Primăria orașului Ineu a câștigat o finanțare de 6.3 milioane de lei pentru construirea unei noi <span>baze sportive</span>, prin Compania Națională de Investiții. La acea vreme, orașul Ineu dispunea deja de două baze sportive care au intrat în proces de modernizare. Doi ani mai târziu, proiectul grandios nu a mai prins contur, iar construcția care trebuia să le ofere cele mai bune condiții copiilor din oraș să facă sport este în paragină și terenul e invadat de buruieni.</p>
<h2><span>Imagini dezolante cu proiectul de 6.3 milioane de lei de la Ineu</span></h2>
<p>La începutul anului 2023, oficialii din Ineu anunțau că vor putea finaliza o bază sportivă de tip A pentru care au obținut prin CNI peste 1 milion de euro. Lucrările la ceea ce se anunța a fi a treia bază sportivă din Ineu erau deja începute atunci când Primăria a obținut noi fonduri pentru a finaliza lucrările.</p>
<p>Clădirea principală era la roșu, mai urma montarea stâlpilor pentru nocturnă și a gardului de împrejmuire, fapt care nu s-a mai întâmplat, așa cum apare în imaginile postate de Sorin Constantinescu în ultimul său clip de pe Youtube.</p>
<p>Lucrările au fost sistate la acea vreme, iar primarul Călin Abrudan preciza că vor fi reluate. Se pare că au fost reluate parțial, deoarece clădirea este în prezent în paragină și pe terenul de fotbal a crescut iarba. Saci de ciment au fost lăsați de izbeliște pe terenul pustiu, iar în interior încă mai sunt instalațiile electrice și sanitare montate provizoriu.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/I2ZRm65qMVQ?si=ALAl_Grh7OeTxfV0&amp;start=2844" title="YouTube video player" width="560"></iframe></p>
<blockquote><p>„În momentul de față, lucrările sunt sistate din cauza vremii neprielnice, dar vor reîncepe în primăvară. Amenajarea terenului de fotbal este finalizată, a fost realizat drenajul, urmând să fie montat gazonul artificial. Clădirea principală este în roșu și va fi gata anul acesta.</p>
<p> </p>
<p>Mai urmează montarea stâlpilor pentru nocturnă și a gardului de împrejmuire. Baza sportivă nouă, situată pe terenul fostei UM 01499, la ieșirea spre Șicula, este principalul nostru obiectiv pentru anul acesta, dar vom interveni și pe bazele sportive deja existente”, preciza primarul orașului Ineu, Călin Abrudan, în februarie 2023, potrivit <span>aradon.ro.</span></p></blockquote>
<h2><span>CS Victoria Ineu, istorie remarcabilă de peste 100 de ani</span></h2>
<p>Orașul Ineu are și o echipă de fotbal, cunoscută sub denumirea de CS Victoria Ineu, fostă ACB Ineu, fondată în 1920. Partidele de pe teren propriu au loc pe stadionul Central-Parc din 1920. Are o capacitate de 3.000 de locuri și gazon natural.</p>
<p>Momentan, echipa evoluează în divizia a IV-a, dar în sezoanele 2003-2005 a evoluat în eșalonul second, clasându-se de fiecare dată pe locul 9. În prezent, clubul e finanțat de Primărie și administrat prin Consiliul Local.</p>
<p>Echipa se antrenează la baza sportivă Armonia, dar în oraș mai există și baza Mocrea, care e în plan de modernizare de câțiva ani.</p>
<blockquote><p>„Pentru clădirea clubului sportiv din centru am prins finanțare prin Programul Național de Redresare și Reziliență pentru eficientizare energetică, în valoare de 2,05 milioane de lei, sumă în care este inclus și sediul Direcției de Asistență Socială. Ne vom ocupa de toate, dar în aceasta ordine: baza sportivă finanțată de către CNI, baza sportivă din centru și pe urmă Armonia. Mai avem o bază la Mocrea de care sper că ne vom putea apuca în următorii doi ani”, mai adăuga primarul de la Ineu.</p></blockquote>

]]></description>
    </item>
  </channel>
</rss>
