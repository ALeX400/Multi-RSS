<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Floyd Mayweather a dat în judecată un ziarist şi publicația la care scrie şi a cerut despăgubiri de 100.000.000 de euro într-un mega-scandal imobiliar</title>
      <link>https://www.prosport.ro/sport-life/floyd-mayweather-a-dat-in-judecata-un-ziarist-si-publicatia-la-care-scrie-si-a-cerut-despagubiri-de-100-000-000-de-euro-intr-un-mega-scandal-imobiliar-20160887</link>
      <description><![CDATA[<img src="https://www.prosport.ro/wp-content/uploads/2025/05/Floyd-Mayweather-a-dat-in-judecata-un-ziarist-si-publicatia-la-care-scrie-si-a-cerut-despagubiri-de-100.000.000-de-euro-intr-un-mega-scandal-imobiliar.jpg"/><br/><p>Fostul pugilist Floyd Mayweather a dat în judecată un ziarist și publicația la care scrie și a cerut despăgubiri de 100 de milioane de euro într-un mega-scandal imobiliar.</p>
<p>Legenda din boxul mondial îl acuză pe jurnalist de rasism, hărțuire și de denaturare a adevărului cu privire la afacerile derulate de el.</p>
<h2><span>Floyd Mayweather dă în judecată un ziarist şi publicația la care scrie şi a cerut despăgubiri de 100.000.000 de euro într-un mega-scandal imobiliar</span></h2>
<p>Mayweather a depus o cerere la <span data-v-02ca9be7="">Tribunalul Districtual al SUA pentru Districtul Sudic din </span><span data-v-02ca9be7="">New York</span> împotriva Business Insider, a companiei-mamă a acesteia, Insider Inc., și a reporterului<span data-v-02ca9be7=""> Daniel Geiger</span> .</p>
<p>Legenda din box<span data-v-02ca9be7=""> susține că</span> Geiger și Business Insider au publicat un articol în mod conștient fals și defăimător care a denaturat investițiile sale imobiliare, în care i-au atacat reputația și au dat dovadă de prejudecăți rasiale și politice, notează morningstar.com.</p>
<h2><span>Ce a ajuns să facă Mayweather pentru bani: </span><span>a luat 20.000.000 de dolari pentru 12 minute şi un scenariu în care a trebuit să-i spargă, pe bune, nasul unui luptător WWE: „I-am zis să fugă după ce face asta, pentru că sunt pe jumătate nebun”</span></h2>
<p><span>Deși a câștigat milioane din box, Floyd Mayweather nu se dă în lături de la nimic și e pornit să facă bani din orice. Fostul pugilist a luat 20 de milioane de dolari pentru un show de 12 minute și un scenariu în care a trebuit să-i spargă, pe bune, nasul luptătorului WWE Paul Wight, cunoscut sub numele de The Big Show.</span></p>
<p>Totul a avut loc la ediția din 2008 a WrestleMania, cel mai mare eveniment din lumea wrestlingului profesionist din Statele Unite, dar și din lumea întreagă. Franciza este cunoscută pentru momentele sale șocante, în care luptătorii fac lucruri absolut nebunești.</p>
<p>„Floyd este cu adevărat uimitor. Am fost supărat, pentru că timp de 15 sau 20 de secunde, din cauza adrenalinei și a sângelui fierbinte care mi-a urcat la cap, am luat-o razna”, și-a amintit Big Show, citat de <span>TalkSport.com</span>.</p>

]]></description>
    </item>
    <item>
      <title>Ilie Năstase a cerut oficial ca România să le introducă viză americanilor! E gata de orice război diplomatic: „Să nu stăm în genunchi”</title>
      <link>https://www.prosport.ro/diverse/ilie-nastase-a-cerut-oficial-ca-romania-sa-le-introduca-viza-americanilor-e-gata-de-orice-razboi-diplomatic-sa-nu-stam-in-genunchi-20162406</link>
      <description><![CDATA[<img src="https://www.prosport.ro/wp-content/uploads/2025/05/Ilie-Nastase-a-cerut-oficial-ca-Romania-sa-le-introduca-viza-americanilor-E-gata-de-orice-razboi-diplomatic-„Sa-nu-stam-in-genunchi.jpg"/><br/><p>Administrația Trump a decis să elimine România din programul Visa Waiver, iar Ilie Năstase a cerut la scurt timp oficial ca România să le introducă viză americanilor.</p>
<p>Românii au primit o veste proastă din partea Departamentului pentru Securitate Internă (Homeland Security – DHS) al SUA și Departamentului american de Stat.</p>
<p>Deși administrația Biden a decis ca România să facă parte din Programul Visa Waiver (9 ianuarie 2025), câteva luni mai târziu această decizie a fost suspendată pentru a evalua situația țării noastre. Vestea l-a făcut pe Ilie Năstase să aibă o replică dură împotriva americanilor cerând o măsură drastică de reciprocitate.</p>
<h2><span>Ilie Năstase e gata de un război diplomatic, după decizia luată de americani: „Nu e normal”</span></h2>
<p>De pe data de 25 martie 2025, DHS a decis să suspende implementarea programului mult așteptat de români. La mai bine de o lună distanță, după ce s-a făcut o evaluare amplă a situației, în special politice, din România, DHS a decis revocarea țării noastre din program. Motivul ar fi protejarea integrității Programului Visa Waiver și asigurarea securității frontierelor. Rămâne de văzut dacă pe viitor România va mai avea vreo șansă să fie reprimită în acest Program.</p>
<p>Revoltat de decizia anunțată vineri de administrația Trump, Ilie Năstase cere Guvernului să le impună tuturor americanilor să aibă nevoie de viză pentru a călători pe teritoriul României.</p>
<blockquote><p>„Nu mi se pare normal ce se întâmplă, în condiţiile în care România este singura ţară căreia i s-a aplicat această decizie de către SUA. Eu zic ca de luni Guvernul României să ia următoarea decizie: toţi cetăţenii americani care doresc să viziteze România să aibă nevoie de viză. Aşa demonstrăm şi noi că avem forţă, că avem o coloană vertebrală, că avem demnitate şi că nu stăm în genunchi în faţa nimănui”, a declarat Ilie Năstase pentru <span>OrangeSport.</span></p></blockquote>
<h2><span>Cum ar fi putut evita această situație fostul lider ATP: „Acum e prea târziu”</span></h2>
<p>Ilie Năstase precizează că această situație avea șanse să fie evitată dacă ar fi avut o discuție chiar cu liderul de la Casa Albă, Donald Trump.</p>
<blockquote><p>„Mi s-a sugerat că totul trebuie rezolvat pe cale diplomatică. Nu ştiu dacă aş fi reuşit să obţin ceva, pentru că ar fi trebuit să mă întâlnesc faţă în faţă cu acea persoană (n.r. Donald Trump), abia pe urmă puteam să revin cu un răspuns.</p>
<p> </p>
<p>Însă acest lucru trebuia făcut cu mult timp înainte, în niciun caz abia acum, dar nu mi se pare corect ce se întâmplă, cât timp România are un parteneriat strategic cu SUA, dar americanii ne aplică această hotărâre”, a concluzionat Năstase.</p></blockquote>

]]></description>
    </item>
    <item>
      <title>Iubita tenismenului Andrei Cornea, reacție dură în scandalul momentului. Andreea Bălan l-a distrus pe Claudiu Bleonț: „Narcisist fără empatie!”</title>
      <link>https://www.prosport.ro/diverse/iubita-tenismenului-andrei-cornea-reactie-dura-in-scandalul-momentului-andreea-balan-l-a-distrus-pe-claudiu-bleont-narcisist-fara-empatie-20160951</link>
      <description><![CDATA[<img src="https://www.prosport.ro/wp-content/uploads/2025/05/Iubita-tenismenului-Andrei-Cornea-reactie-dura-in-scandalul-momentului.-Andreea-Balan-l-a-distrus-pe-Claudiu-Bleont.-„Narcisist-fara-empatie-1008x1400.jpg"/><br/><p>Andreea Bălan, iubita tenismenului Victor Cornea, a lansat un atac dur la adresa cunoscutului actor Claudiu Bleonț, după ce acesta a dorit să țină o lecție de parenting, alături de fiica sa, în vârstă de 11 ani.</p>
<p>Cântăreața l-a distrus pe actor prin declarațiile sale și-l acuză de narcisism și lipsă de empatie după ce s-a expus cu fiica sa la gala Premiilor Gopo din acest an.</p>
<h2><span>Reacția dură a iubitei tenismenului Victor Cornea. Andreea Bălan l-a distrus pe Claudiu Bleonț: „Narcisist fără empatie!”</span></h2>
<p>Andreea Bălan a avut o reacție dură la adresa celebrului actor Claudiu Bleonț, care a fost prezent alături de fiica sa la gala Premiilor Gopo din acest an și unde a ținut un discurs în care și-a expus ideile postmoderniste în ceea ce privește parentingul (modul de creștere al copiilor). Bleonț este cunoscut ca fiind o personalitate tranșantă și care nu se ferește să spună adevărul indiferent de consecințe.</p>
<p>Iubita tenismenului Andrei Cornea nu a ezitat să-i ofere replica actorului pe rețelele de socializare, unde a folosit termeni foarte duri, după ce și-a expus fiica la un eveniment atât de important și unde a oferit și o lecție de educație asupra copiilor din ziua de astăzi.</p>
<p>„De obicei, nu comentez când văd lucruri care mă deranjează, dar aici e ceva ce mă răscolește profund și cred că mulți din generația mea au avut parte de situații asemănătoare în copilărie. Aici s-a creat o traumă imensă. Am simțit un disconfort fizic privând asemenea umilință oribilă!</p>
<p>Un narcisist fără empatie, fără simțul realității și fără conexiune cu sinele și cu propriul copil! Dacă așa face public, vă dați seama ce face în privat cu familia sa. Și peste câțiva ani se va întreba de ce nu îl sună copiii! Mai bine mamă singură decât cu un așa tată”, a scris Andreea Bălan, pe Instagram.</p>
<h2><span>Andreea Bălan, relație de lungă durată cu Victor Cornea</span></h2>
<p>Andreea Bălan are o relație de mai mult timp cu tenismenul Victor Cornea.</p>
<p>Cei doi nu ezită să se afișeze împpreună în public și își împărtășesc experiențele și cu fanii lor de pe rețelele de socializare.</p>
<p>Cântăreața și tenismenul sunt de mai bine de doi ani împreună și merg în diverse sejururi prin colțurile lumii, dar și la cele mai importante evenimente din tenisul mondial.</p>

]]></description>
    </item>
    <item>
      <title>A semnat un contract care i-a adus o avere de 255.000.000 de dolari, dar stă cu chirie de 2.000 de dolari într-un apartament. Sfaturile milionarului pentru a economisi bani</title>
      <link>https://www.prosport.ro/diverse/a-semnat-un-contract-care-i-a-adus-o-avere-de-255-000-000-de-dolari-dar-sta-cu-chirie-de-2-000-de-dolari-intr-un-apartament-sfaturile-milionarului-pentru-a-economisi-bani-20162287</link>
      <description><![CDATA[<img src="https://www.prosport.ro/wp-content/uploads/2025/05/A-semnat-un-contract-care-i-a-adus-o-avere-de-255.000.000-de-dolari-dar-sta-cu-chirie-de-2.000-de-dolari-intr-un-apartament.-Sfaturile-milionarului-pentru-a-economisi-bani.jpg"/><br/><p>Sportivul care a semnat un contract uriaș cu o echipă de top din fotbalul american, dar alege să plătească 2.000 de dolari pe chirie pentru a economisi bani.</p>
<p>Majoritatea sportivilor de top aleg să arunce cu bani în stânga și dreapta atunci când semnează <span>contracte beton</span>. Nu e și cazul lui Jalen Hurts, quaterback-ul de la Philadelphia Eagles. Contractul pe care l-a semnat îi aduce o avere de peste 255 de milioane de dolari, însă preferă să rămână o persoană modestă și să aprecieze ceea ce are deja.</p>
<h2><span>Jalen Hurts, chibzuit cu sutele de milioane câștigate din fotbalul american</span></h2>
<p>Sportivii au de foarte multe ori cheltuieli impulsive și la finalul carierei se trezesc că nu au făcut investițiii care să le asigure un trai cel puțin decent. Cariera sportivă este de scurtă durată, așa că după retragere mulți se confruntă cu o realitate dificilă. Învățați cu petreceri, iahturi și lux cât cuprinde, mulți sportivi au o mare problemă să se adapteze la un stil de viață normal. Foarte mulți sportivi de top au dat faliment personal la doar câțiva ani de la retragerea din sportul de performanță.</p>
<p>Nu e și cazul lui Jalen Hurts, unul dintre cei mai chibzuiți sportivi. Deși are o avere impresionantă, jucătorul de la câștigătoarea <span>Super Bowl</span>-ului a ales să locuiască într-un apartament unde plătește doar 2.000 de dolari chirie pe lună. Cu un contract în valoare de 255 de milioane de dolari și-ar permite fără probleme orice locuință, dar preferă să adopte simplitatea și eficiența.</p>
<blockquote><p>„Sunt o mulțime de moduri prin care poți economisi bani. În loc să cumperi o mașină nouă, care își pierde valoarea imediat ce pleci cu ea de la dealer, poți cumpăra una second-hand sau poți să închiriezi una.</p>
<p>În loc să ieși mereu să mănânci la restaurante de cinci stele, poți pur și simplu să gătești acasă, sau, în cazul meu, eu iau câteva porții la pachet de la bază”, a precizat Jalen Hurts, potrivit <span>thesportrush.</span></p></blockquote>
<p>Chiar și când e vorba de îngrijirea gazonului, Hurts recomandă ca în loc să fie angajată o firmă, proprietarii să aleagă serviciile cuiva din zonă pe care banii respectivi l-ar ajuta mai mult.</p>
<p>„În loc să angajezi o companie de peisagistică, poți să rogi un copil din comunitate să-ți tundă iarba,” a adăugat sportivul.</p>
<h2><span>Un alt sportiv celebru a decis să adopte un stil de viață asemănător: locuiește într-o rulotă</span></h2>
<p>Jim Harbaugh, antrenor din NFL, și-a achiziționat o rulotă cu 150.000 de dolari în care locuiește o mare parte din an. Greg Roman i-a urmat exemplul.</p>
<p>Marshawn Lynch a ales să nu cheltuie niciun dolar din salariul încasat în NFL, preferând să trăiască doar din banii obținuți din publicitate și dintr-un brand personal de haine. Astfel de exemple au tot început să apară în fotbalul american după ce sportivi sau foști sportivi au ales să discute cu un consultant financiar.</p>

]]></description>
    </item>
    <item>
      <title>„Tu eşti totul meu”. Edi Iordănescu, mesaj absolut copleşitor</title>
      <link>https://www.prosport.ro/fotbal-intern/nationala/tu-esti-totul-meu-edi-iordanescu-mesaj-absolut-coplesitor-20162131</link>
      <description><![CDATA[<img src="https://www.prosport.ro/wp-content/uploads/2025/05/„Tu-esti-totul-meu22.-Edi-Iordanescu-mesaj-absolut-coplesitor-e1746360333864-1400x782.png"/><br/><p>Duminică, 4 mai 2025, prin intermediul unei postări pe care a realizat-o pe rețelele de socializare, Edi Iordănescu (46 de ani) a transmis un mesaj absolut copleșitor, pentru poate cea mai dragă persoană din viața lui și cel care i-a fost mentor.</p>
<p>Este vorba despre tatăl său, Anghel Iordănescu, fost antrenor al „Generației de Aur”, care a împlinit frumoasa vârstă de 75 de ani.</p>
<h2><span>Sărbătoare în familia Iordănescu! Selecționerul „Generației de Aur” a împlinit 75 de ani, iar fiul Edi i-a transmis un mesaj superb</span></h2>
<p><span>Anghel Iordănescu, unul dintre cei mai mari antrenori români din istoria echipei naționale</span>, cu trei mandate de selecționer în CV, își serbează, duminică, 4 mai 2025, cea de-a 75 aniversare.</p>
<p>Generalul se poate declara un om împlinit, mai ales că fiul său, Edi Iordănescu, i-a călcat pe urme și în vara lui 2024 a scris o pagină de istorie cu naționala României, alături de care a ajuns până în optimile de finală la Campionatul European din Germania.</p>
<p>Totodată, <span>Edi Iordănescu este pe punctul de a reveni în antrenorat și se vehiculează că în aceste zile își negociază un contract de milioane de euro</span>.</p>
<p>Însă, făcând abstracție de acest detaliu, Iordănescu Jr. nu a putut rata momentul special din viața tatălui său și i-a transmis un mesaj emoționant prin intermediul unei postări pe care a realizat-o pe <span>pagina sa de Facebook</span>:</p>
<blockquote><p>Astăzi (n.r. – duminică, 4 mai) este o zi specială. Tu eşti totul meu! La mulţi ani, tatăl meu, prietenul meu, sprijinul meu şi inspiraţia mea!”, a scris Edi Iordănescu, pe Facebook, adăugând și două fotografii emoționante cu el și tatăl său, de pe vremea când avea doar câțiva anișori.</p></blockquote>
<h2><span>Anghel Iordănescu, sărbătorit și de Clubul Sportiv al Armatei Steaua</span></h2>
<p>Din postura de fotbalist, Anghel Iordănescu a scris istorie pentru Clubul Sportiv al Armatei Steaua, alături de care a cucerit și celebra Cupă a Campionilor Europeni din 1986.</p>
<p>Totodată, Anghel Iordănescu a activat și ca antrenor la Steaua București, în intervalele 1986 – 1990 și 1992 – 1993.</p>
<p>Așadar, „militarii” nu au ratat nici ei ocazia de a-i transmite câteva cuvinte frumoase celui care a scris istorie în roșu și albastru:</p>
<blockquote><p>ANIVERSARE. La mulți ani, Anghel Iordănescu! Fost jucător și antrenor al Stelei, Anghel Iordănescu își serbează azi ziua de naștere. Anghel Iordănescu a fost legitimat la 12 ani la clubul roș-albastru, între 1968 și 1982. Ca și jucător, a câștigat două titluri are României și patru Cupe. Are 64 de selecții în echipa națională, unde a înscris 26 de goluri. A debutat ca antrenor la Steaua București, în 1985, ca secund al lui Emeric Ienei. În calitate de antrenor-jucător, și-a adus contribuția la câștigarea Cupei Campionilor Europeni în 1986 (2-0 cu FC Barcelona). În 1987, conduce Steaua la câștigarea Supercupei Europei. Între 1987-1989, este antrenor principal la Steaua. Câștiga, în această perioadă, trei Cupe ale României și trei titluri de campioană. A fost antrenor principal în ediția 1988-1989, când Steaua a jucat finala Cupei Campionilor Europei (0-4 cu AC Milan). Pe 8 septembrie 1993, a fost numit antrenorul echipei naționale. S-a calificat la două turnee finale ale Campionatului Mondial (1994 și 1998) și la unul al Campionatului European din 1996. În acest prim mandat la cârma naționalei, reușește să obțină și cel mai mare rezultat pentru România: calificarea în sferturile de finală la CM SUA 1994. Azi, la ceas aniversar, toată suflarea stelistă îi urează multă sănătate și un călduros “La Mulți Ani!”, se arată pe <span>pagina de Facebook a celor de la Steaua București</span>.</p></blockquote>
<p>Ultima aventură de antrenor a lui Anghel Iordănescu a fost cea din intervalul octombrie 2014 – iunie 2016, în care a bifat cel din urmă mandat de selecționer al echipei naționale.</p>

]]></description>
    </item>
  </channel>
</rss>
