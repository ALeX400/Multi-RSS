<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nemaivăzut! Un bărbat s-a urcat pe stâlpul nocturnei stadionului din Piatra Neamț și a amenințat că se aruncă de acolo</title>
      <link>https://www.prosport.ro/diverse/nemaivazut-un-barbat-s-a-urcat-pe-stalpul-nocturnei-stadionului-din-piatra-neamt-si-a-amenintat-ca-se-arunca-de-acolo-20271639</link>
      <description><![CDATA[<img src="https://www.prosport.ro//wp-content/uploads/2025/09/Nemaivazut-Un-barbat-s-a-urcat-pe-stalpul-nocturnei-stadionului-din-Piatra-Neamt-si-a-amenintat-ca-se-arunca-de-acolo-1400x754.png"/><br/><p>Sâmbătă, 13 septembrie 2025, un episod nemaivăzut a avut loc în Piatra Neamț, în incinta Stadionului Municipal Ceahlăul mai precis.</p>
<p>Un bărbat s-a urcat pe stâlpul nocturnei și a amenințat că se aruncă de acolo. La fața locului s-a deplasat o echipă de negociatori, care s-a folosit de o macara pentru a se apropia de bărbat și a discuta cu acesta.</p>
<h2><span>Momente de panică pe Stadionul Ceahlăul din Piatra Neamț. Un bărbat a amenințat că se sinucide</span></h2>
<p>Autoritățile din Piatra Neamț au avut de furcă, sâmbătă, 13 septembrie 2025, cu un bărbat care s-a urcat pe un stâlp de iluminat de la Stadionul Municipal Ceahlăul și <span>a amenințat că se aruncă</span> de acolo.</p>
<p>După ce a fost apelat numărul de urgență 112, ISU Neamț a decis trimiterea la fața locului a unei echipe din cadrul Departamentului de Pompieri Piatra Neamț. De asemenea, aceasta a fost însoțită de o echipă de negociatori, menită să îl facă pe bărbat să își schimbe gândurile.</p>
<p>Conform <span>MesagerulNeamț.ro</span>, negociatorii s-au folosit de o macara pentru a ajunge la aceeași înălțime cu bărbatul, după care au început discuțiile, care au durat câteva zeci de minute bune. Potrivit sursei citate, negocierile au început undeva în jurul orei 11:00 și s-au întins până în jurul orei 13:00.</p>
<p>„Deocamdată bărbatul refuzând să coboare pe pe stâlpul nocturnei”, se arată în publicația locală, într-o actualizare făcută la ora 11:25.</p>
<h2><span>Personajul care le-a dat de lucru autorităților din Piatra Neamț nu este la prima ispravă</span></h2>
<p>Sursa citată mai sus a aflat și un detaliu important despre identitatea bărbatului care a amenințat că se aruncă de pe stâlpul nocturnei stadionului din Piatra Neamț.</p>
<p>Aparent, acesta nu este la prima ispravă de acest gen. În urmă cu doar trei zile, miercuri, 10 septembrie, același personaj a urcat pe stâlpul de la Telegondola din Piatra Neamț și apoi a făcut aceleași amenințări.</p>
<p>Conform presei locale, bărbatul a recurs la aceste gesturi extreme deoarece ar fi profund nemulțumit de un dosar penal în care este vizat. Și considerând că astfel poate urgenta discuțiile cu oamenii legii, bărbatul a decis să amenințe cu moartea.</p>
<p>Însă, cel mai probabil se va alege și cu alte sancțiuni din partea forțelor de ordine, pe care le-a mobilizat și reținut fără un motiv întemeiat din punct de vedere legal.</p>
<p><span>Stadionul Municipal Ceahlăul a fost inaugurat</span> în urmă cu aproape un secol, în 1935, iar de ultimele lucrări temeinice de renovare a beneficiat în anul 2007. Capacitatea arenei este de aproximativ 18.000 de locuri.</p>

]]></description>
    </item>
    <item>
      <title>O mamă a devenit campioană mondială la ridicat greutăți din întâmplare. Era în vacanță cu familia când s-a dus la prima competiție</title>
      <link>https://www.prosport.ro/alte-sporturi/o-mama-a-devenit-campioana-mondiala-la-ridicat-greutati-din-intamplare-era-in-vacanta-cu-familia-cand-s-a-dus-la-prima-competitie-20271562</link>
      <description><![CDATA[<img src="https://www.prosport.ro//wp-content/uploads/2025/09/O-mama-a-devenit-campioana-mondiala-la-ridicat-greutati-din-intamplare.-Era-in-vacanta-cu-familia-cand-s-a-dus-la-prima-competitie-1400x823.png"/><br/><p>Kate Jones (49 de ani), o mamă din Plymouth, oraș situat pe coasta sudică a Angliei, a devenit campioană mondială la ridicat greutăți din întâmplare.</p>
<p>În urmă cu nici doi ani de zile, femeia a trecut printr-o schimbare de carieră și a început să practice sportul într-un mod mai intens. Apoi, în timpul unei vacanțe cu familia în Statele Unite ale Americii, a decis să se înscrie la o competiție oficială.</p>
<h2><span>Povestea de film a lui Kate Jones, mămica din Plymouth, Anglia, care a devenit campioană mondială la ridicat greutăți fără să aibă o carieră în spate</span></h2>
<p>Kate Jones este o femeie din Plymouth, Anglia, care de curând a ajuns cap de afiș în publicația <span>BBC</span> pentru că a devenit campioană mondială la ridicat greutăți.</p>
<p>Însă, acest detaliu, deși impresionant, nu a fost cel care i-a uimit cu adevărat pe jurnaliștii britanici. Dacă cei mai mulți sportivi de performanță dedică ani și chiar zeci de ani pentru dezvoltarea carierelor până la momentul în care ajung să pună mâna pe medalii, Kate a „păcălit” sistemul și a devenit cea mai tare din lume în nici 24 de luni de zile.</p>
<p>Potrivit BBC, femeia a lucrat la departamentul logistic din cadrul Marinei Britanice și a fost doar pasionată de fintess, nu și sportivă de performanță.</p>
<p>Însă, în urmă cu mai multe luni, ea a decis să își dea demisia după 22 de ani și să se axeze mai mult pe sport. A început să ridice greutăți constant, iar în cele din urmă, în timpul unei vacanțe cu familia în SUA, a decis să se înscrie în glumă la Congresul Mondial de Ridicare de Greutăți Amator (AWPC).</p>
<p>Și, surpriză! Kate Jones <span>a câștigat medalia de aur la Campionatele Mondiale</span>, categoria Masters 2, sub 56 kilograme, după ce a ridicat nu mai puțin de 92.5 kilograme la genuflexiuni, 50 de kilograme la bancă și 125 de kilograme la îndreptări.</p>
<p>„A fost prima mea competiție și iată! Am mers pur și simplu gândindu-mă că va fi o bună experiență și i-am luat pe copii cu mine, într-o scurtă vacanță”, a declarat Kate Jones, citată de BBC.</p>
<h2><span>Totul s-a schimbat după retragerea din Marina Regală</span></h2>
<p>Referitor la momentul în care a făcut pasul de la o pasionată de fitness la o veritabilă sportivă, femeia din Plymouth a declarat următoarele:</p>
<p>„Am început să mă gândesc puțin mai serios la haltere abia acum câțiva ani. După aceea am început să ridic greutăți din ce în ce mai mari și să mă uit la competiții. Apoi pur și simplu am început o carieră”, a completat Kate.</p>
<p>Pe de altă parte, <span>pasiunea pentru haltere o ajută</span> să rămână în niște parametri optimi din punct de vedere medical. Și le-a sfătuit pe mamele de pretutindeni să dea o atenție sporită acestui sport:</p>
<p>„Știu că multe mame vor să slăbească, dar atunci când te simți puternică ai parte de un sentiment de neegalat. Este un sentiment foarte plăcut. Așa că aș recomanda asta mai degrabă (n.r. – ridicarea de greutăți în detrimentul altor exerciții fizice mai ușoare). Multe mame se gândesc mereu la ce e în jurul lor, dar au nevoie să aibă mai multă grijă de ele însele. Iar ridicarea de greutăți este foarte bună. E excepțională pentru minte și pentru tot ceea ce înseamnă sănătatea mintală”, a completat Kate.</p>

]]></description>
    </item>
    <item>
      <title>Ce decizie a luat campioana olimpică Ana-Maria Brânză: „Asta ar fi cea mai mare bucurie”</title>
      <link>https://www.prosport.ro/alte-sporturi/scrima/ce-decizie-a-luat-campioana-olimpica-ana-maria-branza-asta-ar-fi-cea-mai-mare-bucurie-20271583</link>
      <description><![CDATA[<img src="https://www.prosport.ro//wp-content/uploads/2025/09/Ce-decizie-a-luat-campioana-olimpica-Ana-Maria-Branza-„Asta-ar-fi-cea-mai-mare-bucurie22-1400x871.png"/><br/><p>Ana-Maria Brânză (40 de ani), ex-scrimeră română cu peste 30 de medalii în palmares, campioană olimpică la Rio, în 2016, a luat decizia de a se înscrie la un cros.</p>
<p>Este vorba despre Sun Challenge, cursă de 5 kilometri care este organizată de centrul comercial Sun Plaza în colaborare cu Administrația Parcul Natural Văcărești.</p>
<h2><span>Ce a determinat-o pe campioana olimpică Ana-Maria Brânză să se înscrie la crosul Sun Challenge</span></h2>
<p><span>Ana Maria Brânză, campioană olimpică la scrimă în 2016, la Rio</span>, dar și medaliată cu argint la Jocurile Olimpice din 2008, de la Beijing, continuă să promoveze sportul și în general orice tip de mișcare cu fiecare ocazie pe care o are.</p>
<p>În toamna trecută, <span>Ana Maria Brânză a inaugurat Centrul Regional de Scrimă de la Iaşi</span>, iar acum se pregătește să ia parte la un cros din Capitală.</p>
<p>Este vorba despre Sun Challenge, o cursă de 5 kilometri care va avea loc la data de 5 octombrie 2025 și are rolul de a atrage atenția cu privire la Parcul Natural Văcărești, poate cel mai frumos loc sălbatic din București.</p>
<p>Însă, pe lângă faptul că sprijină susținerea ecosistemului, Ana-Maria Brânză a mărturisit că încă un detaliu a determinat-o să accepte provocarea. Vrea să îndemne cât mai mulți oameni si participe la cros și să facă mișcare:</p>
<p>„Pe cei care deja s-au înscris nu pot decât să-i felicit și să le mulțumesc pentru că au făcut-o. Îi aștept la start și sunt convinsă că vom petrece o zi grozavă împreună, cu energie bună și amintiri frumoase. Pentru cei care încă nu sunt hotărâți, le spun că primul pas e întotdeauna cel mai greu. Dar, după 27 de ani de sport, pot să vă garantez că a meritat fiecare pas și că aș mai face acest drum de nenumărate ori. Îi încurajez să-și ofere această bucurie: de a petrece timp în natură, de a face o faptă bună și, de ce nu, de a-și face prieteni noi. Alergarea nu e doar despre kilometri, ci despre tot ce câștigi în jurul ei. Cea mai mare bucurie pentru mine ar fi să întâlnesc la start oameni care să-mi spună că aleargă pentru prima data o cursă! Acesta ar fi marele nostru câștig, al tuturor, să-i molipsim pe ceilalți cu pofta de a face mișcare”, a declarat Ana-Maria Brânză, citată de <span>G4Media.ro</span>.</p>
<h2><span>Ce spune despre dispariția treptată a spațiilor verzi din București</span></h2>
<p>Cât despre scopul principal al crosului, acela de a susține ecosistemul și de a păstra cât mai multe spații verzi în București, inclusiv Parcul Natural Văcărești, care trebuie să rămână neatins de mâna omului, Ana-Maria Brânză a transmis următoarele:</p>
<p>„Cred că implicarea pornește din felul în care ne raportăm la cuvântul „comunitate”. În copilărie, îmi amintesc cum părinții mei și vecinii din bloc se adunau să îngrijească grădina: plantau flori, curățau, dădeau cu var. Iarna ieșeau împreună să curețe zăpada. Asta era comunitatea – oamenii puneau umărul împreună pentru a face locul lor mai frumos. Acum, de multe ori doar așteptăm ca lucrurile să se întâmple și, dacă se poate, fără implicarea noastră. Termenul „comunitate” e folosit des, dar cred că i-am diluat sensul. Dacă vrem mai multe spații verzi, trebuie să redescoperim spiritul acela de responsabilitate colectivă și să transformăm parcurile în locuri de care să ne simțim legați. Oamenii au grijă de ceea ce simt că le aparține”, a completat campioana olimpică.</p>
<p>Pe lângă medaliile olimpice menționate în debutul articolului, Ana-Maria Brânză mai deține 11 titluri mondiale și 18 europene.</p>

]]></description>
    </item>
    <item>
      <title>Cine conduce mașina primită de Mihaela Cambei de la Ion Țiriac. Vicecampioana olimpică nu are permis de conducere. „Fac eu rodajul”</title>
      <link>https://www.prosport.ro/alte-sporturi/cine-conduce-masina-primita-de-mihaela-cambei-de-la-ion-tiriac-vicecampioana-olimpica-nu-are-permis-de-conducere-fac-eu-rodajul-20271480</link>
      <description><![CDATA[<img src="https://www.prosport.ro//wp-content/uploads/2025/09/Cine-conduce-masina-primita-de-Mihaela-Cambei-de-la-Ion-Tiriac.-Vicecampioana-olimpica-nu-are-permis-de-conducere-1400x933.jpg"/><br/><p>La scurt timp după ce a cucerit argintul la Jocurile Olimpice Paris 2024, halterofila Mihaela Cambei (22 de ani) a primit o mașină de la Ion Țiriac (86).</p>
<p>Nu doar ea a beneficiat de dărnicia magnatului, ci toți atleții din delegația României care s-au întors cu medalie la gât din Franța.</p>
<h2><span>Mașina primită de Mihaela Cambei de la Ion Țiriac, scoasă pe străzi! Tatăl sportivei o conduce până la muncă și înapoi</span></h2>
<p>După Jocurile Olimpice Paris 2024, unde a fost medaliată cu argint la haltere, <span>Mihaela Cambei a primit o mașină cadou de la Ion Țiriac, dar timp de aproximativ 8 luni de zile nu a mișcat-o deloc</span>.</p>
<p>Autoturismul, marca Hyundai, modelul IONIQ 5, 100% electric, a ajuns să strângă praful în parcare din simplul motiv că sportiva nu are permis de conducere. Însă, Mihaela Cambei a anunțat că va schimba acest lucru și încă de acum câteva luni a dezvăluit că este înscrisă la școala de șoferi.</p>
<p>Totuși, până când se va vedea cu permisul de conducere în buzunar, halterofila și-a dat acceptul pentru ca bijuteria primită de la Ion Țiriac să poată fi pusă în mișcare.</p>
<p>Astfel, <span>tatăl Mihaelei Cambei, care e tractorist de meserie și în prezent lucrează ca paznic, s-a urcat la volanul autoturismului electric și a început să îl ruleze</span> pe drumul pe care îl parcurge până la muncă și înapoi acasă.</p>
<p>„Acum sunt mândru nevoie mare. Până rezolvă carnetul de șofer, fac eu rodajul cu mașina pe care a primit-o Mihaela după Olimpiadă”, a declarat Florin Cambei, potrivit <span>Libertatea</span>.</p>
<p>Conform sursei citate, bărbatul lucrează ca paznic la o companie producătoare de volane auto din Onești și drumul de acasă până la muncă constă într-un sector de 35 de kilometri. Însă, cum trebuie să îl parcurgă de două ori pe zi, mașina rulează peste 70 de kilometri în zilele în care Florin Cambei este pe tură.</p>
<h2><span>Cât costă un model de bază de Hyundai IONIQ 5</span></h2>
<p>În România, prețul de bază pentru un Hyundai IONIQ 5 este de puțin peste 40 de mii de euro, însă înainte de aplicarea subvenției de care beneficiază autoturismele electrice.</p>
<p>În schimb, variantele cu dotări superioare sau cu tracțiune integrală pot ajunge să coste chiar și în jurul a 50 de mii de euro.</p>
<p>„Am anunțat zilele trecute că oferim o mașină Ioniq 5 serie limitată câștigătorilor de aur la Olimpiadă. Astăzi, fondatorul nostru, domnul Ion Țiriac, vine cu o corecție pe care o anunțăm pe această cale. Nu doar locul 1 va primi de la fundația Țiriac mașină. Locurile, că avem mai multe. Mult mai multe! Premiem și argintul, și bronzul. Mulțumim că ne faceți fericiți”, anunța Fundația Țiriac, pe platformele de socializare, la scurt timp după finalul Jocurilor Olimpice Paris 2024.</p>

]]></description>
    </item>
    <item>
      <title>Anamaria Prodan, deranjată teribil de gluma de la PRO TV despre trupul ei: „Dacă îți dau un pumn, nu mai știi cum te cheamă cu buletinul în mână”</title>
      <link>https://www.prosport.ro/diverse/anamaria-prodan-deranjata-teribil-de-gluma-de-la-pro-tv-despre-trupul-ei-daca-iti-dau-un-pumn-nu-mai-stii-cum-te-cheama-cu-buletinul-in-mana-20271368</link>
      <description><![CDATA[<img src="https://www.prosport.ro//wp-content/uploads/2025/08/Anamaria-Prodan-arunca-serios-cu-banii-Investitie-majora-intr-un-club-din-Romania-si-obiectiv-clar-„Imi-doresc-sa-iau-campionatul.-EXCLUSIV-1400x805.jpg"/><br/><p>Anamaria Prodan a fost deranjată teribil de o glumă spusă despre ea, în cadrul unei noi emisiuni difuzate de PRO TV.</p>
<p>Cunoscuta impresară și-a pierdut cumpătul și a oferit o replică agresivă și, în același timp, memorabilă.</p>
<h2><span>Anamaria Prodan, deranjată teribil de gluma de la PRO TV despre trupul ei: „Dacă îți dau un pumn, nu mai știi cum te cheamă cu buletinul în mână”</span></h2>
<p>Anamaria Prodan, una dintre cele mai cunoscute și influente figuri din fotbalul românesc, a fost invitată specială în prima ediție a emisiunii „La bine și la Roast”, difuzată pe Pro TV.</p>
<p>Deși a fost în prim-planul glumelor și ironiilor lansate pe scenă, nu s-a lăsat mai prejos și a replicat cu aceeași monedă, demonstrând că știe să facă față provocărilor.</p>
<p>La eveniment au participat și mai multe figuri cunoscute din lumea sportului, cum ar fi Adrian Mutu, Florin Prunea, Ronald Gavril și Giani Kiriță, însă atenția s-a concentrat, fără îndoială, asupra Anamariei.</p>
<p>Una dintre cele mai savuroase momente a fost schimbul de replici cu comediantul Dan Frînculescu, căruia i-a răspuns pe măsură, cu o remarcă foarte dură.</p>
<p>„Prima femeie impresar de fotbal, prima femeie președinte de club de fotbal și ultima femeie când deschide gura. Anamaria Prodan a apărut în Playboy pe vremea când avea freza aia de palmier… uite așa am văzut și eu prima dată cum arată un palmier cu nucile lăsate.</p>
<p>Și dacă tot ești regina neîncoronată a transferurilor, îmi transferi și mie 100.000 de euro până mâine?”, a fost momentul pregătit de Dan Frînculescu pentru Anamaria Prodan</p>
<p>Vădit enervată de acele cuvinte, Anamaria Prodan a oferit replica serii: „Dacă îți dau un pumn, cu buletinul în mână nu mai știi cum te cheamă”.</p>
<h2><span>Adrian Mutu, glume pentru Anamaria Prodan</span></h2>
<p>Printre cei care au spus glume despre Anamaria Prodan se numără și Adrian Mutu, cel care a pus accentul pe scandalul dintre impresara de fotbaliști și Laurențiu Reghecampf.</p>
<p>„A absolvit dreptul la Universitatea Ecologică. Probabil de asta și reciclează de 10 ani același scandal cu Reghe. Ea nu merge pe lângă aparatele de reciclat de frică să nu apară Laurențiu și să o împingă înăuntru, ca să-și ia banii pe ea.</p>
<p>Ronald Gavril e singurul sportiv pe care Ana Maria Prodan l-a cumpărat. Pe restul, doar îi vinde. Ronald e boxer; chiar dacă nu are experiență în fotbal, el măcar ar fi ieșit să boxeze mingea aia la care a ieșit Prunea în 1994”, a spus Adrian Mutu.</p>

]]></description>
    </item>
  </channel>
</rss>
