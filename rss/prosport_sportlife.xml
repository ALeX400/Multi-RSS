<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ea este noua prezentatoare a știrilor din sport de la Prima TV</title>
      <link>https://www.prosport.ro/diverse/ea-este-noua-prezentatoare-a-stirilor-din-sport-de-la-prima-tv-20299067</link>
      <description><![CDATA[<img src="https://www.prosport.ro//wp-content/uploads/2025/10/Ea-este-noua-prezentatoare-a-stirilor-din-sport-de-la-Prima-TV.jpg"/><br/><p>Prima TV va avea o nouă prezentatoare a știrilor din sport.</p>
<p>Începând cu 19 octombrie, știrile sportive de la „Focus Sport”, difuzate de Prima TV, vor fi prezentate de Elena Andrei. <span>Prezentatoarea de la rubrica meteo </span>o va înlocui pe Alice Stroescu, după ce aceasta a părăsit postul.</p>
<h2><span>Cine e noua prezentatoare de la Prima TV</span></h2>
<p>Elena Andrei, în vârstă de 32 de ani, a fost pasionată de mică de televiziune, astfel că și-a urmat visul și după ce a terminat liceul la Brăila, a urmat Facultatea de Jurnalism și Ștințele Comunicării din cadrul Universității din București.</p>
<p>Jurnalista a făcut practică în televiziune și a lucrat ca redactor. A luat o pauză între 2021 și 2024, timp în care și-a schimbat cariera și a lucrat într-o corporație. Recent a revenit în lumina reflectoarelor făcând din nou ce și-a dorit de mică.</p>
<p>Elena Andrei va face echipă cu Alexandra Băluțescu în cadrul redacției sportive, după plecarea lui Alice Stroescu. Nu a putut rata ocazia de a trece de la rubrica meteo la prezentarea „Focus Sport”.</p>
<article class="article">
<div id="about">
<div class="article-content">
<blockquote><p>„Sunt mai mult decât recunoscătoare pentru tot ce sunt si tot ce mi-a oferit viaţa până acum. Nu există zi în care să nu-i mulţumesc lui Dumnezeu pentru tot, bune sau rele. Echipa Clever Media m-a primit cu braţele deschise, aşadar abia aştept să-i fac mândri de şansa pe care mi-au oferit-o!”, a transmis vedeta TV, potrivit <span>Prima</span>.</p></blockquote>
<h2><span>Reacția Elenei Andrei: „E o nouă provocare profesională”</span></h2>
<p>Trecerea de la meteo la sport nu o va face să aibă emoții deoarece e deja conectată la ce se întâmplă în lumea sportului. A îmbinat pasiunea cu profesia sa și e recunoscătoare pentru încrederea primită.</p>
</div>
<blockquote><p>„După o perioadă în care am transmis ştiri meteo, intru într-o nouă provocare profesională: ştirile sportive. Este un domeniu care mă atrage prin emoţie, energie şi disciplină. Sunt o persoană activă, conectată la lumea sportului, iar acum am ocazia să îmbin această pasiune cu profesia mea, chiar pe ‘terenul’ ştirilor sportive. Sunt recunoscătoare pentru parcursul meu de până acum şi pentru încrederea primită în a explora şi alte formate de prezentare”, a declarat Elena Andrei.</p></blockquote>
<p>„Focus Sport” este transmis în fiecare zi de la ora 19.00 pe Prima TV.</p>
<p>La fel ca Elena Andrei, colega sa de la sport, Alexandra Băluțescu, a ajuns să prezinte știrile sportive tot după ce a început cu rubrica meteo.</p>
<blockquote><p>„Curiozitatea și ambiția m-au împins să explorez în profunzime fiecare poveste pe care am filmat-o. Am căutat mereu să ofer o imagine clară și veridică asupra evenimentelor”, a declarat Alexandra, notează GSP.</p></blockquote>
</div>
</article>

]]></description>
    </item>
    <item>
      <title>George Copos a plătit 12.000.000 de euro pentru a transforma ruina de pe Tâmpa într-o bijuterie arhitecturală! Afaceristul redeschide un restaurant vechi de 50 de ani</title>
      <link>https://www.prosport.ro/diverse/george-copos-a-platit-12-000-000-de-euro-pentru-a-transforma-ruina-de-pe-tampa-intr-o-bijuterie-arhitecturala-afaceristul-redeschide-un-restaurant-vechi-de-50-de-ani-20299028</link>
      <description><![CDATA[<img src="https://www.prosport.ro//wp-content/uploads/2025/10/George-Copos-a-platit-12.000.000-de-euro-pentru-a-transforma-ruina-de-pe-Tampa-intr-o-bijuterie-arhitecturala-1400x788.jpg"/><br/><p>Ruina de pe Tâmpa va fi restaurată de George Copos și transformată într-o bijuterie arhitecturală cu 12.000.000 de euro.</p>
<p><span>Fostul patron de la Rapid </span>București a ajuns la o înțelegere cu compania Aro Palace și a achiziționat restaurantul Panoramic de pe muntele Tâmpa, în 2022. Este un obiectiv vechi de peste 50 de ani, care în ultimii ani a rămas în paragină. Alături de telecabina Tâmpa, se va redeschide și celebrul restaurant pe 19 octombrie, după un amplu proces de modernizare.</p>
<h2><span>Se redeschide restaurantul Panoramic și telecabina Tâmpa: investiție de 12 milioane de euro făcută de George Copos</span></h2>
<p>Aro Palace a încercat mult timp să se descotorosească de restaurantul aflat în cel mai înalt punct din Brașov. Vânzarea a stagnat și din cauza faptului că accesul se poate face prin intermediul unui telecabine, care nu mai funcționa. George Copos <span>a decis să investească</span> în refacerea celebrei telecabine de sub Tâmpa și a restaurantului Panoramic, pentru a redeschide două obiective importante ale orașului Brașov.</p>
<blockquote><p>„Nu ar merita să investești în telecabina Tâmpa 3 milioane de euro dacă nu poți să preiei și Panoramicul, unde ar trebui investite patru milioane de euro”, a explicat Copos, pentru <span>Adevărul.</span></p></blockquote>
<p>Cele două simboluri arhitecturale și turistice își vor redeschide oficial porțile începând de duminică, 19 octombrie. Potrivit administratorilor, peste 20 de emilioane de euro a costat întregul proiect, dintre care 12 milioane de euro a costat reconstrucția restaurantului, iar alte 8 milioane de euro modernizarea telecabinei.</p>
<p>Celebra telecabină a funcționat prima oară în 1970, dar în ultimii ani a tot fost oprită pentru reabilitare. Telecabina era operată tot de compania lui George Copos, Ana Teleferic.</p>
<p>Echipa condusă de arhitecții Corvin Cristian Studio și antreprenorul general RCTI Company au muncit cot la cot să readucă la viață un obiectiv emblematic al Brașovului. Noul restaurant va avea o capacitate de 470 de persoane. Locația promite să completeze perfect farmecul arhitecturii anilor 70 cu rafinamentul gastronomiei contemporane. Restaurantul dispune de un salon de evenimente, VIP Lounge, terasă, cafenea și o vedere unică asupra Țării Bârsei.</p>
<blockquote><p>„Această investiție este mai mult decât un proiect de modernizare – este o moștenire pe care o lăsăm Brașovului pentru următorii 50 de ani. Am dorit să redăm strălucirea unui simbol al orașului și, în același timp, să îl pregătim pentru viitor, cu respect față de istorie și cu viziune pentru generațiile care vin”, a declarat George Copos, Președinte ANA Holding, notează <span>A3</span>.</p></blockquote>
<p>La restaurantul Panoramic se poate ajunge pe cele două trasee montane special amenajate pentru turiști, dar și cu ajutorul telecabinei.</p>

]]></description>
    </item>
    <item>
      <title>Are o avere de peste 150 de milioane de euro, dar s-a temut mereu de faliment: „Mi-a fost frică și am investit în diverse afaceri”</title>
      <link>https://www.prosport.ro/diverse/are-o-avere-de-peste-150-de-milioane-de-euro-dar-s-a-temut-mereu-de-faliment-mi-a-fost-frica-si-am-investit-in-diverse-afaceri-20299118</link>
      <description><![CDATA[<img src="https://www.prosport.ro//wp-content/uploads/2025/10/Are-o-avere-de-peste-150-de-milioane-de-euro-dar-s-a-temut-mereu-de-faliment.jpg"/><br/><p>Fostul star de la Tottenham și Real Madrid are o avere de peste 150 de milioane de euro, dar mereu s-a temut să nu dea faliment.</p>
<p>Gareth Bale s-a retras din fotbal în 2022, imediat după Cupa Mondială. Fostul atacant din Țara Galilor a fost în 2016 cel mai bine plătit jucător de la Real Madrid, dar în ciuda câștigurilor uriașe a fost mereu atent la bani din cauza fricii de nu rămâne fără bani după ce se retrage din fotbal.</p>
<h2><span>Gareth Bale, speriat de cum va fi viața după retragere: „Nu mai primesc salariu”</span></h2>
<p>Foarte mulți sportivi au rămas fără bani la scurt timp după ce s-au retras din sport chiar dacă au câștigat sume astronomice. Gareth Bale a recunoscut într-un interviu acordat pentru Front Office Sports că mereu s-a temut să nu ajungă într-o situație financiară dificilă după „ce pune ghetele în cui”. De aceea a decis să investească o mare parte de bani în mai multe proiecte pentru a avea siguranță financiară toată viața.</p>
<blockquote><p>„A existat mereu ceva care m-a speriat în interior. Citești articole despre oameni care, după ce se retrag din sportul profesionist, ajung la faliment . Nu știu cum să-și gestioneze banii, nu știu cum să se descurce în toate aceste privințe.</p>
<p>Mulți sportivi, îmi imaginez, duc un stil de viață luxos. Eu am încercat să nu fac asta. M-am gândit mereu la cum va fi viața după fotbal. Când mă retrag, nu mai primesc salariul. Cum își restructurează oamenii viața după aceea? Așa că am încercat întotdeauna să mă diversific destul de devreme. Am avut mereu ideea acelor „stâlpi” — să-mi investesc banii în lucruri diferite. Dacă un stâlp cade și nu merge, clădirea întreagă nu se va prăbuși.”, a declarat fostul atacant.</p></blockquote>
<h2><span>Antreprenor de succes, posibil și viitor patron de echipă</span></h2>
<p>După retragerea din fotbal, Gareth Bale se relaxează pe terenurile de golf, dar gândul îi este tot la afaceri. Fostul internațional deține mai multe baruri în țara natală și afaceri în mai multe domenii. Uneori mai cochetează și cu meseria de <span>comentator sportiv</span> pentru TNT Sports. A recunoscut și că <span>s-a interesat să preia un club</span> local aflat în declin de câțiva ani.</p>
<blockquote><p>„Am sugerat ideea de a investi în echipa mea locală. Este un club care a fost în declin în ultimii ani, dar are un potențial uriaș, fiind singurul club important din oraș. Așteptăm răspunsul, ne-ar plăcea să devenim proprietarii clubului și să-l readucem acolo unde credem că îi este locul.”, a mai precizat Bale.</p></blockquote>

]]></description>
    </item>
    <item>
      <title>Cât te costă Revelionul pe Arena Națională. Ce se va întâmpla pe cel mai mare stadion din România la trecerea dintre ani</title>
      <link>https://www.prosport.ro/diverse/cat-te-costa-revelionul-pe-arena-nationala-ce-se-va-intampla-pe-cel-mai-mare-stadion-din-romania-la-trecerea-dintre-ani-20299015</link>
      <description><![CDATA[<img src="https://www.prosport.ro//wp-content/uploads/2025/10/Cat-te-costa-Revelionul-pe-Arena-Nationala.jpg"/><br/><p>Cel mai mare stadion din România va găzdui, pentru al doilea an la rând, o petrecere de Revelion la care vor cânta interpreți de renume din muzica lăutărească și de petrecere.</p>
<p>În noaptea dintre ani, Arena Națională va găzdui un eveniment intitulat „Retrovelion Balkanika”. Așa cum ne-a obișnuit deja, Primăria Capitalei organizează și alte tipuri de evenimente pe lângă cele fotbalistice.</p>
<p>Dacă anul trecut a avut loc premiera cu un Revelion la care au cântat trupe precum Voltaj, Spitalul de Urgență și Class, în acest an cei care vor dori să petreacă un Revelion pe cinste, o vor putea face în compania celor de la Azur, Nicolaus Papadopoulos și Taraful de la Vărbilău.</p>
<h2><span>Cât costă biletele la Revelionul organizat pe Arena Națională</span></h2>
<p>Gigi Becali nu trebuie să își facă griji că un alt eveniment îi va bloca Arena Națională. FCSB nu va avea meciuri pe final de an.</p>
<p>Revelionul organizat anul trecut pe Arena Națională a avut un real succes așa că se pregătește o nouă petrecere de neuitat. Cei care doresc să ia parte la „Retrovelion Balkanika” vor trebui să scoată din buzunare între 600 și 700 de lei.</p>
<ul>
<li>VIP cu rezervare – 700 de lei</li>
<li>Standard cu loc la masă – 600 de lei</li>
</ul>
<p>Prețul va crește de la 31 Octombrie. Cine va dori să își ia bilete pe ultima sută de metri, va trebui să scoată chiar și cu 150 de lei în plus din buzunar.</p>
<p>Petrecerea nu va avea loc pe gazon, ci se va desfășura la interior în zona VIP a Arenei Naționale. Petrecerea va debuta la ora 20:00, iar cine vrea să aibă parte de un Revelion special trebuie să se grăbească deoarece locurile sunt limitate.</p>
<p>Taraful de la Vărbilău, Azur și Nicolaus Papadopoulos vor întreține atmosfera pe ritmuri balcanice. De asemenea, un DJ va pune toate genurile muzicale ale anilor 90-2000. La miezul nopții se va da și un foc de artificii în cinstea trecerii în noul an, 2026.</p>
<p>În prețul biletelor sunt incluse mâncarea și băuturi soft (apa, cafea, suc, vin). În ceea ce privește mâncarea, se va pune la dispoziție un bufet suedez cu autoservire din care nu vor lipsi preparatele tradiționale (sarmale, preparate din carne de porc, pește, salată de boeuf).</p>
<h2><span>Alte evenimente găzduite pe Arena Națională în 2025</span></h2>
<p>Cel mai mare stadion din România a fost gazda a numeroase evenimente pe parcursul acestui an. Neversea Capital, Grill Fest, Asia Fest, Crosul Arenelor, Satul Sportiv și multe alte evenimente au atras sute de mii de fani pe lângă meciurile de fotbal ale celor de la FCSB, Dinamo, Rapid sau naționala României.</p>

]]></description>
    </item>
    <item>
      <title>„Gigantul” s-a retras din Superliga și și-a făcut firmă de metalurgie. Are avere din imobiliare și face cursuri să devină paramedic</title>
      <link>https://www.prosport.ro/diverse/gigantul-s-a-retras-din-superliga-si-si-a-facut-firma-de-metalurgie-are-avere-din-imobiliare-si-face-cursuri-sa-devina-paramedic-20298985</link>
      <description><![CDATA[<img src="https://www.prosport.ro//wp-content/uploads/2025/10/„Gigantul-s-a-retras-din-Superliga-si-si-a-facut-firma-de-metalurgie.jpg"/><br/><p>Un fost jucător din Superliga a „agățat ghetele în cui” și a devenit un antreprenor de succes în țara natală unde și-a făcut o firmă de metalurgie.</p>
<p>Deivydas Matulevicius s-a retras din fotbal în urmă cu patru ani, după ce pe final de carieră a evoluat pentru CSM Reșița. Se pare că internaționalul lituanian a fost inspirat de cel mai vechi centru siderurgic din România și <span>a decis să pornească propria afacere în domeniul metalurgiei.</span></p>
<h2><span>Matulevicius, antreprenor de succes în orașul natal din Lituania</span></h2>
<p>Fostul internațional lituanian a decis să renunțe la fotbal la doar 32 de ani. De-a lungul carierei a trecut pe la numeroase echipe printre care și Pandurii Târgu Jiu, FC Botoșani, Rapid și Reșița.</p>
<p>La scurt timp după ce s-a retras din fotbal, a devenit activ în lumea afacerilor și a dat lovitura cu afacerile în imobiliare în orașul natal, Alytus. De asemenea, are propria firmă de metalurgie și confecții metalice, iar în timpul liber face cursuri de paramedic.</p>
<blockquote><p>„Am început cu un văr o afacere cu produse din metal și mă duc la școală să mă fac paramedic. Chiar acum, în septembrie, am început cursurile să pot ajunge paramedic. Îmi place și e important să ajuți oamenii. Mai facem și practică”, a spus Deivydas Matulevicius, pentru <span>iAMsport.ro</span>.</p></blockquote>
<h2><span>Evoluții remarcabile în România</span></h2>
<p>Atacantul lituanian a ajuns prima dată la Pandurii, echipă pentru care a marcat 27 goluri în 84 de partide. A contribuit la cele mai importante performanțe ale clubului. În sezonul 2012/2013, Pandurii terminau pe locul secund și evoluau în grupele Europa League.</p>
<p>În 2016 a ajuns la Botoșani, dar a evoluat mai puțin de un an. A revenit în România în 2018, la Rapaid. A evoluat alături de giuleșteni în Liga 3 și a contribuit decisiv pentru promovare.</p>
<blockquote><p>„Eram la Liga a 3-a, dar era altceva, jucam cu stadioane pline… Nici în Liga 1 nu joacă mulți cu atâția suporteri câți aveam noi atunci! Pentru mine cel mai bun suporter e cel rapidist. Însă în Giulești și presiunea e foarte mare. Dacă nu câștigi două-trei meciuri începe presiunea”, a povestit Deivydas Matulevicius despre perioada în care a evoluat la echipa din Giulești.</p></blockquote>
<p>Înainte de a semna ultimul contract din carieră, Matulevicius <span>a ajuns la Reșița</span>, formație alături de care a evoluat în ligile inferioare, în doar 8 partide. Pentru naționala Lituaniei a strâns 40 de selecții.</p>
<ul>
<li>Glentoran, KuPS, Cracovia, CSM Reșița, Vilnius, Rapid, Kauno Zalgiris, Hibernian, Interas, Odra Wodzislaw, FC Botoșani, Dainava, Zalgiris și Pandurii sunt echipele la care a fost legitimat.</li>
</ul>

]]></description>
    </item>
  </channel>
</rss>
