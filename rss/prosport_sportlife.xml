<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce ați fi fost fără Mircea Lucescu? Răspunsurile emoționante ale fotbaliștilor inventați de Il Luce: Mateuț, Andone, Mărgăritescu, Lupescu, Gabor sau Dănuț Lupu. „Cred că din mine ieșea un decent inginer constructor”. EXCLUSIV</title>
      <link>https://www.prosport.ro/fotbal-intern/ce-ati-fi-fost-fara-mircea-lucescu-raspunsurile-emotionante-ale-fotbalistilor-inventati-de-il-luce-mateut-andone-margaritescu-lupescu-gabor-sau-danut-lupu-cred-ca-din-mine-iesea-un-dec-20232429</link>
      <description><![CDATA[<img src="https://www.prosport.ro/wp-content/uploads/2025/07/Ce-ati-fi-fost-fara-Mircea-Lucescu-Raspunsurile-emotionante-date-de-fotbalistii-inventati-de-Il-Luce-Mateut-Andone-Margatitescu-Lupescu-Gabor-sau-Danut-Lupu.-EXCLUSIV.jpg"/><br/><p>Mircea Lucescu împlinește, marți, 80 de ani. Considerat de mulți cel mai mare antrenor din istoria fotbalului românesc, selecționerul a promovat în cariera sa foarte mulți jucători, a pariat mereu pe tineri și s-a implicat, de fiecare dată, în educația elevilor săi. De ziua lui „Il Luce”, ProSport i-a contactat pe unii dintre foștii fotbaliști ai reputatului tehnician cărora le-a adresat o întrebare standard: „Ce ați fost fără Mircea Lucescu?”. Reacțiile le aveți, într-un tur de orizont în care răspunsurile au survolat amintirile și poveștile despre Mircea Lucescu, în rândurile de mai jos.</p>
<h2><span>Ce ați fi fost fără Mircea Lucescu? Jucătorii inventați de „Il Luce” au răspuns întrebării ProSport. Dorin Mateuț: „Poate nu aș fi fost…”</span></h2>
<p>Dorin Mateuț a lucrat cu Mircea Lucescu de la vârsta de 15 ani. La început a fost Corvinul Hunedoara, a urmat echipa națională, Dinamo și Brescia. Titlul de golgheter în Divizia A, Gheata de Aur și trofeele cu formația din „Ștefan cel Mare”. Prins în traficul din București la orele dimineții, între două treburi de rezolvat „până să înceapă arșița aia mare”, legenda „câinilor” povestește:</p>
<blockquote><p>Ce aș fi fost fără Mircea Lucescu? Fără el și fără talentul de la Dumnezeu poate nu aș fi fost! Și-i datorez enorm. A fost antrenorul care a crezut în talentul meu și sunt onorat că am putut să lucrez cu el. Am făcut-o de la 15 ani, de la Hunedoara, apoi la echipa națională, Dinamo și Brescia. Am fost în generația cu Gică Hagi, el ne-a promovat, ne-a dat încredere și așa am ajuns până la 56 de selecții. Au fost ani mulți de cantonamente, jocuri frumoase, realizări și vreau să-i mulțumesc pentru toată perioada asta. Eu am dat totul să ajung numărul 1. Și am fost numărul 1! La Dinamo am câștigat Gheata de Aur cu el antrenor și nu o să uit vreodată cât m-a certat după ce am furat mingea la un penalty și am transformat. Era la Târgu Mureș. Mi-a zis că nu am voie să dau decât din acțiune, să iau gheata pe munca mea”.</p></blockquote>
<figure aria-labelledby="figcaption_attachment_20232445" class="wp-caption aligncenter" id="attachment_20232445"><img alt="" class="size-large wp-image-20232445" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/andone-lucescu-1400x933.jpg" srcset="https://www.prosport.ro/wp-content/uploads/2025/07/andone-lucescu-1400x933.jpg 1400w, https://www.prosport.ro/wp-content/uploads/2025/07/andone-lucescu-768x512.jpg 768w, https://www.prosport.ro/wp-content/uploads/2025/07/andone-lucescu.jpg 1440w" width="1400"/><figcaption class="wp-caption-text" id="figcaption_attachment_20232445">Sursa FOTO – Facebook Ioan Andone</figcaption></figure>
<h2><span>Ioan Andone: „Cred că din mine ieșea un decent inginer constructor”</span></h2>
<p>Ioan Andone, jucător cu indicație geografică similară cu a lui Dorin Mateuț, Hunedoara, locul în care Mircea Lucescu și-a început prestigioasa carieră de antrenor păstrează amintiri de neuitat cu sărbătoritul zilei. „Fălcosul” ne povestește că, după ce în trecut trebuia să respecte sarcinile tactice din teren dictate de Mircea Lucescu, luni a primit noi coordonate din partea tehnicianului. „Am fost mandatat să-l aduc pe domnul Ion Pîrcălab la petrecerea pe care o dă Mircea Lucescu de ziua lui. Asta e treaba mea, trebuie să-l iau cu mașina pe domnul Pîrcălab. Apoi, fostul fundaș de la Dinamo și echipa națională, devine tranșant:</p>
<blockquote><p>Nu știu dacă mai eram fotbalist sau nu, norocul a fost că l-am întâlnit. Al meu și al celorlalți. Asta e realitatea, să-i dea Dumnezeu sănătate, cred că ieșea din mine un decent inginer constructor. Nea Mircea a fost esențial în cariera mea”.</p></blockquote>
<figure aria-labelledby="figcaption_attachment_20232452" class="wp-caption aligncenter" id="attachment_20232452"><img alt="" class="size-large wp-image-20232452" decoding="async" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/parcalab-1400x932.jpg" srcset="https://www.prosport.ro/wp-content/uploads/2025/07/parcalab-1400x932.jpg 1400w, https://www.prosport.ro/wp-content/uploads/2025/07/parcalab-768x511.jpg 768w, https://www.prosport.ro/wp-content/uploads/2025/07/parcalab.jpg 1440w" width="1400"/><figcaption class="wp-caption-text" id="figcaption_attachment_20232452">Sursa FOTO – Ioan Andone Facebook</figcaption></figure>
<h2><span>Romulus Gabor: „Fotbalist poate ajungeam, dar nu la nivelul ăsta”</span></h2>
<p>Pe Romulus Gabor l-am prins pe Valea Oltului având aceeași destinație: petrecerea organizată luni de <span>Mircea Lucescu, în Capitală, cu ocazia împlinirii celor 80 de ani</span>.</p>
<blockquote><p>Fotbalist poate ajungeam, dar poate nu la nivelul ăsta. Mi-a călăuzit pașii în fotbal și în viață, datorită dânsului am ajuns să joc la echipa națională, să facem performanță la Hunedoara. Noi, la Corvinul, am crescut împreună, noi ca jucători, dânsul ca antrenor. Când a venit la Hunedoara, mulți dintre noi eram la loturile naționale de juniori și cred că și din acest motiv a rămas la Hunedoara ca antrenor, și-a dat seama că poate să construiască o echipă și să își lanseze în antrenorat. Multă sănatate îi urez, putere și baftă să califice echipa la Campionatul Mondial”.</p></blockquote>
<h2><img alt="" class="aligncenter size-full wp-image-19793040" decoding="async" height="1024" src="https://www.prosport.ro/wp-content/uploads/2023/12/cristi-borcea-avion-Dinamo-andrei-margaritescu.jpg" width="768"/></h2>
<h2><span>Andrei Mărgăritescu: „Poate fără Mircea Lucescu nu eram ceea ce sunt”</span></h2>
<p>Povestea lui Andrei Mărgăritescu în primul eșalon începe sub amprenta lui Mircea Lucescu. Atunci, „China”, care evolua la tineretul Rapidului condus de Ioan Chirilă, a fost titularizat, chiar în vâltoarea unui derby cu <span>Steaua. </span></p>
<p>Mai mult, în acel meci contra „militarilor, Mircea Lucescu i-a pus și banderola de căpitan pe braț, chiar dacă Rapidul avea un vestiar colosal, din care făceau parte: Dănuț Lupu, Ioan Ovidiu Sabău, Adrian Iencsi sau Daniel Pancu.</p>
<blockquote><p>E greu să răspund! Poate fără Mircea Lucescu nu eram ceea ce sunt sau ceea ce am fost. În spatele gestului cu banderola a fost o construcție de încredere, știa că sunt un jucător agresiv, care luam repede cartonașe pentru că eram prea determinat și a știut cum și când să mă pună căpitan. Pentru tineri a fost ca un tată, în vestiar așa l-am perceput. Comportamentul lui era, pe lângă fotbal, de o empatie și de o dragoste fix de tată. Îți dădea aripi. Cele mai bune sfaturi – și le zic tot timpul- au fost să nu jucăm pentru bani, să o facem din entuziasm și plăcere, că fotbalul e pasiune, restul va veni, să ne ținem de școală, să dăm la facultăți și, al treilea, să ne căsătorim devreme, să avem relații. Aceste trei lucruri au fost baza pentru mine. Putere, sănătate și tot ce îți dorești domnule Lucescu!”.</p></blockquote>
<h2><img alt="" class="aligncenter size-full wp-image-18499358" decoding="async" height="495" loading="lazy" src="https://www.prosport.ro/wp-content/uploads/2009/04/4223225/1-lucescu-lupescu.jpg" width="661"/></h2>
<h2><span>Ionuț Lupescu: „Aș fi ajuns tot fotbalist, însă drumul cred că ar fi fost mai greu”</span></h2>
<p>La 20 de ani, I<span>onuț Lupescu primea banderola de căpitan la Dinamo </span>din partea lui Mircea Lucescu. Și un legământ pe care mijlocașul nu l-a uitat și care avea să se întoarcă, peste ani, chiar împotriva dorinței de moment a antrenorului: „Tu trebuie să duci Dinamo mai departe!”. Când a vrut să-l transfere la Rapid, așa cum s-a întâmplat cu alți foști dinamoviști, cum ar fi Sabău, Lupu sau Rednic, ,„Kaiserului” i-au picurat și aceste vorbe în conștiință. „L-am refuzat, nu aveam cum să merg acolo și nu cred că s-a supărat”.</p>
<blockquote><p>Aș fi ajuns tot fotbalist, însă drumul cred că ar fi fost mai greu. A avut impact major în cariera multor tineri. A vrut să facă un Dinamo din dinamoviști, ceea ce cred că și acum ar trebui să fie valabil. Printre cei promovați am fost și eu și cred că, fără Mircea Lucescu, drumul meu ar fi fost mai greu. A reușit să grăbească experiența acumulată prin ceea ce a făcut cu noi, prin antrenamente, turneele în străinătate, în așa fel încât noi, la 20 de ani, aveam experiența unui jucător de 26, 27 de ani. A fost fantastic. Eu am plecat pe drumul meu în Bundesliga, pentru că am vrut să-mi demonstrez că nu depind de cineva, dar toată munca pe care am făcut-o la Dinamo m-a ajutat foarte mult. L-am refuzat de două ori în carieră, când a vrut să mă ia la Pisa și la Rapid. La 20 de ani mi-a dat banderola la Dinamo și mi-a spus așa: tu trebuie să duci Dinamo mai departe. Atunci cum să mă duc la Rapid! Așa că nu s-a supărat! Îi urez multă sănătate la 80 de ani, o vârstă fantastică. Și să ia deciziile înțelepte”.</p></blockquote>
<h2><img alt="" class="aligncenter size-large wp-image-19750520" decoding="async" height="868" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2023/10/BeFunky-collage-1400x868.jpg" srcset="https://www.prosport.ro/wp-content/uploads/2023/10/BeFunky-collage-1400x868.jpg 1400w, https://www.prosport.ro/wp-content/uploads/2023/10/BeFunky-collage-768x476.jpg 768w, https://www.prosport.ro/wp-content/uploads/2023/10/BeFunky-collage-1536x953.jpg 1536w, https://www.prosport.ro/wp-content/uploads/2023/10/BeFunky-collage.jpg 1612w" width="1400"/></h2>
<h2><span>Dănuț Lupu: „Pentru mine e o întrebare foarte grea și cred că, cel mai bine, ar putea să răspundă Mircea Lucescu”</span></h2>
<p>Cel mai greu să răspundă întrebării noastre i-a fost lui Dănuț Lupu. Copilul rebel pentru care Mircea Lucescu a avut o afinitate deosebită și căruia, cu răbdarea de tată de la care vorbea Mărgăritescu, i-a acceptat derapajele și a încercat să le corecteze. Fotbalistul talentat care a primit un pumn de șanse și încă o oportunitate de fiecare dată, jucătorul căruia i-a finisat talentul la Dinamo, i-a îmblânzit epatările imberbe la Brescia și i-a resuscitat cariera la Rapid.</p>
<blockquote><p>E o întrebare foarte grea la care îmi este foarte greu să răspund. Cred că la întrebarea asta ar putea să răspundă el. Ce pot să spun este că este cel mai mare antrenor român și un pedagog extraordinar și un om care ne-a ajutat în carieră. E omul care chiar dacă în fața anumitor jucători a greșit, conform, părerii lor, nu cred că vreunul fotbalist antrenat de nea Mircea are dreptul să spună ceva de rău de el”.</p></blockquote>

]]></description>
    </item>
    <item>
      <title>S-a retras din fotbal la doar 19 ani! Fiul legendarului fotbalist a luat decizia pentru că nu era suficient de bun</title>
      <link>https://www.prosport.ro/fotbal-extern/stranieri/s-a-retras-din-fotbal-la-doar-19-ani-fiul-legendarului-fotbalist-a-luat-decizia-pentru-ca-nu-era-suficient-de-bun-20232519</link>
      <description><![CDATA[<img src="https://www.prosport.ro/wp-content/uploads/2025/07/S-a-retras-din-fotbal-la-doar-19-ani-Fiul-legendarului-fotbalist-a-luat-decizia-pentru-ca-nu-era-suficient-de-bun.jpg"/><br/><p>Fiul unui fost fotbalist legendar a decis să își agațe ghetele în cui la doar 19 ani. Tânărul fotbalist a realizat că nu își dorește să ducă mai departe moștenirea tatălui său deoarece a simțit că nu își dorește să îi calce pe urme.</p>
<p>Cristian Totti, fiul lui Francesco Totti, a luat decizia de a se retrage definitiv din fotbal, din cauza presiunii resimțite odată cu purtarea tricoului pe care este inscripționat numele legendei de la Roma.</p>
<h2><span>Cristian Totti s-a retras din fotbal la doar 19 ani</span></h2>
<p>Cristian Totti și-a început cariera de fotbalist la AS Roma Youth și a avansat la echipele de juniori aferente clubului odată cu înaintea în vârstă: U17, respectiv U18. În 2023 a ajuns la echipa U19 a formației Frosinone, iar în 2024 a prins un prim transfer în afara Italiei, tânărul ajunsese în Spania la Rayo Vallencano U19.</p>
<p>Cristian Totti s-a plimbat mult în perioada sa de dezvoltare și ajunsese în Serie D la Avezzano, prima sa echipă de seniori, unde a rezistat decât o lună. Mai apoi, tânărul jucător s-a transferat la o altă echipă din Liga 4 a Italiei, Olbia, club care ajungea să fie și ultimul din cariera sa de fotbalist.</p>
<p>Rămas fără club la sfârșitului anului 2024, fotbalistul italian a petrecut 8 luni în incertitudine, iar la data de 26 iulie 2025 a luat <span>decizia radicală de a se retrage</span> din fotbal. Decizia sa a survenit în urma unei discuții cu familia, iar tânărul italian a simțit că nu își dorește să ducă mai departe moștenirea tatălui său, cel puțin nu în maniera prin care Francesco Totti a scris istorie alături de unicul său club, AS Roma, și echipa națională a Italiei. Așteptările și presiunea generate de faptul că este fiul unuia dintre cei mai mari fotbaliști italieni l-au determinat să renunțe la cariera de jucător.</p>
<h2><span>Ce a spus un fost campion mondial, coechipier cu „Il Capitano” la  succesul Italiei din 2006, despre fiul lui Totti.</span></h2>
<p>Marco Amelia, a fost ultimul antrenor din cariera lui Cristian Totti, fostul portar și <span>coechipier cu tatăl lui Cristian</span> la naționala Italiei a dezvăluit că nu s-a îndoit niciodată de calitățile tânărului fotbalist italian. Mai mult, Amelia a admis că numele Totti vine la pachet cu așteptări mari și o presiune uriașă.</p>
<p>„Am crezut mereu în el. L-am dorit pentru că era un jucător cu mari calități. Un mijlocaș capabil să genereze faze, să citească spațiile dintre liniile defensive, să creeze, dar și să recupereze baloane când nu avea posesia. După părerea mea, ar fi avut parte de o carieră foarte bună în Serie C și Serie B. Faptul că e fiul lui Totti a influențat mult percepțiile legate de el. Presiunea a fost prea mare”, a spus antrenorul, potrivit <span>AS</span>.</p>

]]></description>
    </item>
    <item>
      <title>Mihaela Rădulescu a solicitat donații în locul florilor pentru Felix Baumgartner. Ce fundație ar beneficia de banii fanilor</title>
      <link>https://www.prosport.ro/diverse/mihaela-radulescu-a-solicitat-donatii-in-locul-florilor-pentru-felix-baumgartner-ce-fundatie-ar-beneficia-de-banii-fanilor-20231775</link>
      <description><![CDATA[<img src="https://www.prosport.ro/wp-content/uploads/2025/07/Mihaela-Radulescu-a-solicitat-donatii-in-locul-florilor-pentru-Felix-Baumgartner.-Ce-fundatie-ar-beneficia-de-banii-fanilor-1400x932.jpg"/><br/><p>Trupul neînsuflețit al lui Felix Baumgartner a fost depus la o capelă din Austria unde va putea fi omagiat de fanii săi în decursul zilelor de luni și marți.</p>
<p>Mihaela Rădulescu i-a îndemnat atât pe fanii, cât și pe apropiații austriacului să doneze în contul unei fundații cu scop nobil.</p>
<h2><span>Mihaela Rădulescu a solicitat donații </span><span>pentru Felix Baumgartner, </span><span>în locul omagiilor obișnuite</span></h2>
<p>Într-un sat de lângă Salzburg, trupul regretatului sportiv a fost depus la capelă, iar familia sa, alături de Mihaela Rădulescu, îi îndeamnă pe apropiați și pe fanii lui Felix Baumgartner să doneze către o fundație ce are ca scop cercetarea medicală a măduvei spinării, anunță <span>România TV.</span></p>
<p>Destinația donațiilor nu este întâmplătoare: <span>la autopsia sportivului</span> a reieșit faptul că parașutistul austriac a suferit multiple fracturi de vertebre și leziuni ale măduvei spinării. Îndemnul Mihaelei Rădulescu de a susține această cauză reflectă o preocupare cu o semnificație aparte după decesul soțului ei.</p>
<p>Toate aranjamentele necesare au fost deja pregătite la casa funerară, pentru ca fanii și apropiații lui Felix Baumgartner să-i poată aduce un ultim omagiu celui care a devenit primul om ce a sărit din stratosferă.</p>
<p>Trupul neînsuflețit al regretatului Felix Baumgartner va rămâne depus la capelă până marți, la ora 16:00, când Mihaela Rădulescu și familia fostului sportiv vor avea un moment de reculegere, chiar înainte de înmormântare.</p>
<h2><span>Ce a scris Mihaela Rădulescu la data morții lui Felix Baumgartner</span></h2>
<p>În ziua decesului lui Felix Baumgartner, Mihaela Rădulescu a scris un mesaj sfâșietor pe rețelele de socializare. Vedeta de televiziune <span>era vizibil devastată</span> de pierderea soțului său, alături de care a petrecut mai bine de un deceniu din viață.</p>
<p>„Pentru lume, o legendă care a inspirat atâția oameni și a realizat atât de multe…</p>
<p>Pentru prietenii și familia lui, cel mai iubit și admirat, cel mai pozitiv, respectuos, plin de viață și bucuros copil, cel mai concentrat și organizat adult atunci când lucra la orice.</p>
<p>Pentru fani, eroul care le zâmbea mereu, care avea întotdeauna timp pentru ei, care era mereu fericit să le simtă dragostea.</p>
<p>Pentru mine… omul care m-a iubit nebunește timp de 12 ani, bărbatul extraordinar pe care l-am iubit dincolo de cuvinte, BĂRBATUL ADEVĂRAT pe care l-am respectat și alături de care am trăit cele mai frumoase momente din viața mea.</p>
<p>A murit făcând ceea ce iubea cel mai mult, zburând, într-un loc fericit unde venisem pentru a treia oară, cu mine ținându-l de mână și strigându-i să LUPTE. Prima luptă pe care a pierdut-o…</p>
<p>Sunt pierdută fără el. Cu toții suntem, cei care am avut binecuvântarea să-l avem în viețile noastre”, a scris Mihaela Rădulescu pe <span>Facebook</span>.</p>

]]></description>
    </item>
    <item>
      <title>Ce s-a ales de Cristi Tănase, după divorț. Cum arată acum „Dodel”</title>
      <link>https://www.prosport.ro/sport-life/ce-s-a-ales-de-cristi-tanase-dupa-divort-cum-arata-acum-dodel-20231683</link>
      <description><![CDATA[<img src="https://www.prosport.ro/wp-content/uploads/2025/07/Ce-s-a-ales-de-Cristi-Tanase-dupa-divort.-Cum-arata-acum-„Dodel-scaled-e1753704209623-1400x1020.jpg"/><br/><p>Cristi Tănase a fost protagonistul unor evenimente nefericite în ultimii ani, deși viața sa a luat o întorsătură neașteptată fostul internațional a avut puterea să se ridice și meargă mai departe.</p>
<p>„Dodel” a fost prins conducând sub influența drogurilor, a divorțat de soția sa Adina Maria, iar ulterior a fost separat de propriul copil ce i-a fost dăruit în 2024.</p>
<h2><span>Ce s-a ales de Cristi Tănase după ce viața l-a pus serios la încercare</span></h2>
<p>După retragerea din activitatea de fotbalist, fostul căpitan al FCSB a fost implicat în mai multe incidente nefericite. Pe 27 decembrie 2023, i-a fost întocmit un dosar penal, după ce a fost depistat conducând sub influența substanțelor interzise. Ulterior, i s-a suspendat dreptul de a conduce pentru o perioadă de 365 de zile.</p>
<p>Mai mult, soția sa l-a acuzat pe fostul fotbalist de comportament violent. Adina Maria Tănase a obținut un ordin de restricție împotriva lui „Dodel” și a fost separat de soție și copil. În urma acestui eveniment, Cristi Tănase a depus actele de divorț.</p>
<p>La începutul anului 2024, fostul fotbalist a fost surprins pe holul unui bloc întins pe jos, <span>fără un dinte și cu pete de sânge în jurul său</span>.</p>
<p>În ciuda evenimentelor neplăcute ce i-au afectat serios viața, Cristi Tănase a putut fi observat cu zâmbetul pe buze într-un filmuleț de pe Tik-Tok. Deși ajunsese chiar să fie întreținut de propria mamă, după ce rămăsese fără vreun venit stabil, fostul mijlocaș pare să își fi pus viața în ordine.</p>
<h2><span>Unde a ajuns să activeze Cristi Tănase la începutul anului 2025</span></h2>
<p>Pe 20 ianuarie 2025, <span>fostul internațional a fost numit antrenor secund la LPS HD Clinceni</span>, în Liga a 3-a, după ce a obținut licența C de antrenor. „Dodel” îl va avea alături ca antrenor principal pe Paul Pârvulescu, fostul său coechipier de la FCSB.</p>
<p>„Da, am cam o săptămână. O să îl ajut pe Paul, am rămas în relații bune și eu vreau să merg pe drumul ăsta și nu a fost greu să mă convingă. Vreau să fiu antrenor principal pe viitor. Am carnet de antrenor, am luat licența C și acum urmează să mă înscriu la B. Apoi voi merge la A.</p>
<p>Obiectivul e să rămânem în Liga 3. Avem vreo 17 jucători și sunt planuri frumoase. Deocamdată avem mulți copii și nu e ușor. Cred că sunt mulți copii foarte talentați, dar fără bani nu poți să faci nimic. Vorbeam non-stop cu Pârvulescu. Și el a fost la început la copii și juniori”, a spus Cristi Tănase, potrivit <span>Fanatik</span>.</p>

]]></description>
    </item>
    <item>
      <title>Cum l-a trădat Anghel Iordănescu pe Giovanni Becali. Pus să aleagă cel mai bun antrenor român între General şi Mircea Lucescu, impresarul n-a stat pe gânduri: „Eu trag o concluzie”</title>
      <link>https://www.prosport.ro/sport-life/cum-l-a-tradat-anghel-iordanescu-pe-giovanni-becali-pus-sa-aleaga-cel-mai-bun-antrenor-roman-intre-general-si-mircea-lucescu-impresarul-n-a-stat-pe-ganduri-eu-trag-o-concluzie-20230972</link>
      <description><![CDATA[<img src="https://www.prosport.ro/wp-content/uploads/2025/07/Cum-l-a-tradat-Anghel-Iordanescu-pe-Giovanni-Becali.-Pus-sa-aleaga-cel-mai-bun-antrenor-roman-intre-General-si-Mircea-Lucescu-impresarul-n-a-stat-pe-ganduri-„Eu-trag-o-concluzie-1400x749.png"/><br/><p>O întâmplare petrecută înainte de Mondialul din 1994 l-a făcut pe Giovanni Becali să se convingă legat de caracterul lui Anghel Iordănescu.</p>
<p>Selecționerul României între 1993 și 1998 nu a respectat o promisiune pe care i-o făcuse lui Giovanni Becali.</p>
<h2><span>Giovanni Becali a tras concluzia cu privire la caracterul lui Anghel Iordănescu</span></h2>
<p><span>Giovanni Becali a rememorat</span> un episod petrecut în urmă cu 30 de ani. Impresarul i-a cerut lui Anghel Iordănescu, selecționerul României la vremea respectivă, să-l introducă pe Anton Doboș, fundașul central ce era legitimat la Steaua, preț de câteva minute într-un meci amical cu Moldova, pentru a putea fi observat de scouterii formației iberice Real Valladolid.</p>
<p>Deși „Puiu” Iordănescu i-a promis lui Becali că îl va titulariza pe Doboș, selecționerul l-a introdus abia pe finalul partidei. Dezamăgit, agentul FIFA a părăsit incinta stadionului și nu a mai avut vreodată cerințe la adresa lui Iordănescu.</p>
<blockquote><p>„Îți dau exemple. Înainte de Mondialul din 1994. «Mă Puiule, după Doboș vin niște spanioli de la Valladolid să îl vadă, din prima divizie. Îl bagi 5-10 minute? Să vină că îl bag titular!». Mă duc la Lebăda, unde erau cantonați, vorbesc cu Țiti Dumitriu, da, domnule, totul bine. Vin ăștia, spune bă că e meci amical cu Moldova, înainte să plece în America.</p>
<p> </p>
<p>Eu trebuia să am grijă de ei, cinstește, du-i la aeroport. Minutul 90… 2 minute l-a băgat. Am plecat cu 5 minute înainte, îți dai seama, nu? Nici nu l-am mai văzut. Ce caracter este ăsta!? Nu, nu mi-a mai făcut dintr-astea Puiu Iordănescu apoi, pentru că n-am mai întrebat. Eu mă respect, eu l-am respectat, dar eu trag o concluzie și de la o singură faptă, de la o singură întâlnire”, a spus Giovanni Becali, potrivit <span>Fanatik</span>.</p></blockquote>
<h2><span>Giovanni Becali a fost pus să aleagă între Anghel Iordănescu și Mircea Lucescu</span></h2>
<p>În cadrul aceluiași dialog, <span>impresarul Giovanni Becali</span> a fost pus în dificultate când a fost întrebat care este cel mai bun antrenor român dintre Anghel Iordănescu și Mircea Lucescu. Vizibil pus pe gânduri, Giovanni Becali a oferit un răspuns echilibrat, evitând să ofere un răspuns categoric.</p>
<p>„Nu am cum să spun, nu am cum să-i diferențiez. Numai la caractere sunt egali. Dacă sunt la caractere egali, sunt și la meseria asta.</p>
<p>Între bine și rău, 60% rău, 40% bine. Nu poți să fii 0 caracter. Înțelegi? Adică, niște oameni dacă vorbești ceva cu ei, și foarte serios, devine serios, după aia nu mai e serios”, a mai transmis impresarul, potrivit sursei citate anterior.</p>

]]></description>
    </item>
  </channel>
</rss>
