<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Divorțul anului în lumea bună, oficializat de avocat. Analistul TV milionar și prietena Soranei Cîrstea au rupt 9 ani de căsnicie: „Ireconciliabil”</title>
      <link>https://www.prosport.ro/sport-life/divortul-anului-in-lumea-buna-oficializat-de-avocat-analistul-tv-milionar-si-prietena-soranei-cirstea-au-rupt-9-ani-de-casnicie-ireconciliabil-20228117</link>
      <description><![CDATA[<img src="https://www.prosport.ro/wp-content/uploads/2025/07/Divortul-anului-in-lumea-buna-oficializat-de-avocat.-Analistul-TV-milionar-si-prietena-Soranei-Cirstea-au-rupt-9-ani-de-casnicie-„Ireconciliabil-1-1400x1105.jpg"/><br/><p>Divorț de proporții în lumea sportului, Bastian Schweinsteiger și Ana Ivanovic au pus capăt mariajului după nouă ani de căsnicie.</p>
<p>Din cauza stilurilor de viață total diferite, relația dintre cei doi se răcise în ultimul timp, iar divorțul devenea tot mai probabil.</p>
<h2><span>Bastian Schweinsteiger și </span><span>Ana Ivanovic au divorțat după aproape un deceniu de căsnicie</span></h2>
<p>Bastian Schweinsteiger, câștigător al Cupei Mondiale cu Germania în 2014, și <span>Ana Ivanovic, fosta câștigătoare a turneului Roland Garros în 2008</span>, au pus capăt unui mariaj de nouă ani. Din căsnicia celor doi au rezultat trei copii, Luca și Leon, în vreme ce numele celui de-al treilea născut nu a fost dezvăluit în spațiul public.</p>
<p>Christian Schertz, avocatul Anei Ivanovic, a confirmat oficial despărțirea celor doi și a indicat drept motiv apariția unor „diferențe ireconciliabile”. Avocatul fostei sportive a refuzat să dezvăluiască mai multe amănunte și a îndemnat pe toată lumea să îi respecte intimitatea clientei sale, anunță cotidianul <span>BILD</span>.</p>
<p>În luna aprilie a acestui an, jurnaliștii britanici au aflat că mariajul perechii începe să se destrame din cauza stilurilor de viață tot mai diferite.</p>
<blockquote><p>„Schweinsteiger era tot mai des plecat, din cauza angajamentelor ca analist sportiv, în timp ce Ana petrecea mai mult timp în Serbia, alături de familia ei din Belgrad, care o ajuta cu creșterea copiilor”, scria <span>Mail Sport</span> în urmă cu patru luni.</p></blockquote>
<p>După mai multe speculații legate de o eventuală separare, gestul lui Bastian Schweinsteiger a venit să confirme că relația sa cu Ana Ivanovic s-a încheiat. <span>Fostul fotbalist german a putut fi surprins pe o plajă din Mallorca, în Spania, alături de o femeie blondă misterioasă</span>. Escapada la mare a celor doi proaspăt îndrăgostiți a fost acompaniată de gesturi tandre, iar diverse voci susțin că neamțul părea „relaxat” și „profund îndrăgostit” de noua sa parteneră.</p>
<blockquote><p>„Amândoi păreau fericiți și îndrăgostiți, nu-și luau mâinile unul de pe celălalt în timp ce stăteau întinși pe prosoape, pe nisip. Se îmbrățișau și se sărutau”, declara o sursă pentru <span>BILD</span>.</p></blockquote>
<h2><span>Cei doi foști parteneri își trăiesc viețile pe cont propriu</span></h2>
<p>Presa germană relatează că Bastian Schweinsteiger, în prezent analist TV, petrece foarte mult timp în compania noii sale partenere de viață, în timp ce fosta sa soție, Ana Ivanovic, are grijă de cei trei copii, în Mallorca.</p>
<p>Ana Ivanovic, prietenă cu românca Sorana Cîrstea, a fost prima jucătoare de tenis din Serbia ce s-a clasat pe locul 1 în ierarhia WTA, în urma titlului Roland Garros cucerit în anul 2008.</p>
<p>Pe de cealaltă parte, Bastian Schweinsteiger a câștigat Liga Campionilor în sezonul 2012-2013 alături de Bayern Munchen și Cupa Mondială, în 2014, alături de selecționata Germaniei.</p>

]]></description>
    </item>
    <item>
      <title>A murit Hulk Hogan! Legendarul sportiv avea 71 de ani</title>
      <link>https://www.prosport.ro/diverse/a-murit-hulk-hogan-legendarul-sportiv-avea-71-de-ani-20228552</link>
      <description><![CDATA[<img src="https://www.prosport.ro/wp-content/uploads/2025/07/A-murit-Hulk-Hogan-Legendarul-sportiv-avea-71-de-ani.jpg"/><br/><p>Hulk Hogan, una din legendele wrestlingului mondial, s-a stins din viață la 71 de ani.</p>
<p>Lumea wrestlingului mondial este în șoc după ce presa internațională a anunțat în urmă cu câteva minute moartea lui Hulk Hogan. Fostul wrestler a suferit un stop cardiac. Medicii au încercat să îl resusciteze, dar nu au mai putut face nimic pentru sportivul ajuns la 71 de ani.</p>
<h2><span>Doliu în lumea wrestlingului: a murit Hulk Hogan</span></h2>
<p>Hulk Hogan s-a stins din viață la 71 de ani, pe 24 iulie 2025. Americanul se confrunta cu probleme de sănătate în ultimii ani. Paramedicii au ajuns în această dimineață la reședința fostului wrestler, fiind chemați de urgență după ce Hogan a suferit un stop cardiac. A fost transportat de urgență la spital unde s-a constatat decesul.</p>
<p>Moartea celui care a revoluționat wrestlingul în America a șocat o lume întreagă. Decesul a fost confirmat și de WWE, prin intermediul unui comunicat.</p>
<blockquote><p>„WWE își exprimă regretul la aflarea veștii că Hulk Hogan, membru al WWE Hall of Fame, s-a stins din viață. Considerat una dintre cele mai emblematice figuri ale culturii pop, Hogan a avut un rol esențial în propulsarea WWE pe scena mondială în anii ’80. WWE transmite sincere condoleanțe familiei, prietenilor și fanilor săi”, a fost comunicatul WWE.</p></blockquote>
<h2><span>Cariera impresionantă a uneia din cele mai influente figuri din istoria wrestlingului</span></h2>
<p><span>Hulk Hogan este un nume uriaș </span>în sportul devenit popular în întreaga lume în anii 80. Terry Gene Bollea s-a născut pe 11 august 1953, iar de-a lungul anillor s-a remarcat atât în sport cât și în cinematografie.</p>
<p>La începutul carierei în wrestling a reușit să revoluționeze acest sport transformându-l într-un spectacol general care încă mai umple sălile din America și în prezent. Are un palmares impresionant, cucerind două titluri de campion WWE și de 6 titluri WCW. A pus mâna pe toate centurile puse la bătaie la acea vreme și a scris istorie la Royal Rumble, fiind primul sportiv din istorie care a reușit „dubla” (1990 și 1991).</p>
<p>În 2005, a fost inclus în WWE Hall of Fame. A avut numeroase apariții la TV, un reality show în care era filmat zi de zi alături de familie și a jucat în numeroase filme. Debutul în cinematografie a avut loc în 1982, în celebra serie „Rocky”. A mai avut roluri în  „No Holds Barred”, „Suburban Commando” și „Mr. Nanny”.</p>
<p>A fost căsătorit de două ori. Din prima căsnicie cu Linda Hogan <span>a avut doi copii</span>, Brooke și Nick. A divorțat în 2009, iar la scurt timp s-a căsătorit cu Jennifer McDaniel. În ultimii ani din viață a preferat să stea departe de lumina reflectoarelor.</p>

]]></description>
    </item>
    <item>
      <title>Acționarul Farului a venit din Brazilia pentru a-și face vacanța la Mamaia. Soția și socrii l-au ținut din scurt pe legendarul Balon de Aur. Imagini exlcusive</title>
      <link>https://www.prosport.ro/sport-life/actionarul-farului-a-venit-din-brazilia-pentru-a-si-face-vacanta-la-mamaia-sotia-si-socrii-l-au-tinut-din-scurt-pe-legendarul-balon-de-aur-imagini-exlcusive-20228298</link>
      <description><![CDATA[<img src="https://www.prosport.ro/wp-content/uploads/2025/07/Actionarul-Farului-a-venit-din-Brazilia-pentru-a-si-face-vacanta-la-Mamaia.-Sotia-si-socrii-l-au-tinut-din-scurt-pe-legendarul-Balon-de-Aur.-Imagini-exlcusive.jpg"/><br/><p>Marele fost fotbalist Rivaldo (53 de ani), în prezent acționar minoritar la Farul Constanța, a luat avionul din Brazilia și a venit în țara noastră pentru a-și face vacanța la Mamaia.</p>
<p>Așa cum era de așteptat, nu a venit singur, ci însoțit de soția sa, Eliza Kaminski Ferreira. Mai mult, Rivaldo a hotărât să îi aducă în România și pe socrii săi.</p>
<p>ProSport i-a surprins pe cei patru luând masa în celebra stațiune de pe litoral, într-o atmosferă liniștită – cu adevărat una „de familie”.</p>
<h2><span>Rivaldo, însoțit de soție și de socri la Mamaia. Acționarul de la Farul își petrece vacanța de vară în România</span></h2>
<p>În perioada în care fiul său Rivaldinho a evoluat pentru Farul Constanța, Rivaldo s-a implicat activ în viața clubului unde acționar majoritar este Gică Hagi. Mai ales, a preluat 10 la sută din acțiunile grupării de la malul mării, unde era văzut deseori în tribune. „Juniorul” s-a transferat între timp în China, la Qingdao Red Lions, însă fostul fotbalist al echipei naționale a Braziliei a continuat să vină pe litoralul nostru.</p>
<p>Fostul mare fotbalist Rivaldo a rămas legat afectiv de tot ceea ce înseamnă Constanța (în afara faptului că este, în continuare, acționar la prim-divizionara Farul!), astfel că și-a făcut un obicei din a veni an de an aici pentru a-și petrece vacanța de vară.</p>
<p>Recent, <span>ProSport</span> l-a surprins pe acesta la Mamaia, alături de Eliza Kaminski Ferreira și de părinții acesteia. Cei patru au ales să servească masa de prânz la Crazy, emanând în permanență un aer relaxat, de vacanță.</p>
<p>Rivaldo și-a verificat în mai multe rânduri mesajele de pe telefon, iar la un moment dat a prins momentul pentru a se imortaliza într-un selfie cu partenera sa de viață. Totul, sub privirile socrilor, care au luat loc pe latura opusă a mesei.</p>
<p>La un moment dat, mama Elizei Kaminski Ferreira s-a ridicat de la locul ei și a mers în spatele fiicei sale, căreia a început să îi aranjeze părul, moment pe care îl puteți urmări în video-ul din deschiderea acestui material.</p>
<h2><span>Rivaldo și-a dorit să fie acționar la Farul!</span></h2>
<p>Rivaldo nu a ajuns în acționariatul Farului Constanța la insistențele lui Gică Hagi, așa cum unii ar fi putut să bănuiască, ci și-a dorit cu adevărat să fie parte din clubulul pe care Gică Hagi îl conduce de ani buni la malul mării.</p>
<blockquote><p>O spun încă o dată. A fost dorința lui, a venit de la el. Probabil a văzut la noi niște lucruri. La nivelul la care a fost și cât de mare sportiv a fost… îi mulțumim, e o onoare pentru noi să-l avem acționar!</p>
<ul>
<li>Gică Hagi, în 2023</li>
</ul>
</blockquote>

]]></description>
    </item>
    <item>
      <title>„ANAF mi-a luat 1.700.000 de euro. Asta e cea mai mare șmecherie a statului”. Cum s-a trezit un român celebru fără banii din cont din cauza unor rapoarte greșite</title>
      <link>https://www.prosport.ro/sport-life/anaf-mi-a-luat-1-700-000-de-euro-asta-e-cea-mai-mare-smecherie-a-statului-cum-s-a-trezit-un-roman-celebru-fara-banii-din-cont-din-cauza-unor-rapoarte-gresite-20228383</link>
      <description><![CDATA[<img src="https://www.prosport.ro/wp-content/uploads/2025/07/„ANAF-mi-a-luat-1.700.000-de-euro.-Asta-e-cea-mai-mare-smecherie-a-statului.-Cum-s-a-trezit-un-roman-celebru-fara-banii-din-cont-din-cauza-unor-rapoarte-gresite-1-e1753371939832-1400x847.jpg"/><br/><p>Dumitru Dragomir, cunoscut om de afaceri din România, a pierdut o sumă astronomică din cauza unor raporte greșite.</p>
<p>Concret, ANAF l-a somat să plătească aproximativ 1,7 milioane de euro, însă omul de afaceri a făcut contestație până a avut câștig de cauză.</p>
<h2><span>„ANAF mi-a luat 1.700.000 de euro! Cum s-a trezit un român celebru fără banii din cont și de ce nu i-a recuperat</span></h2>
<p>Interesant este că și atunci când a câștigat, <span>Dumitru Dragomir tot nu a primit banii înapoi</span>. Răspunsul primit de la ANAF l-a șocat pe fostul șef de la Liga Profesionistă de Fotbal.</p>
<p>Concret, instituția statului i-a spus că suma de 1,7 milioane de euro va fi compensată în cazul următoarelor datorii pe care Mitică Dragomir le va face.</p>
<p>Scos din sărite de răspuns, afaceristul i-a întrebat pe cei de la ANAF ce se întâmplă dacă nu va mai face datorii, fiind curios cum își poate recupera banii.</p>
<p>Răspunsul următor l-a șocat și mai tare pe Dumitru Dragomir. Cei de la ANAF i-au spus, pur și simplu, că în acel caz îi poate da în judecată, dar nu au pomenit nimic de restituirea banilor.</p>
<p>„A venit ANAF-ul peste mine și m-au pus să plătesc vreun 1.700.000 de euro. Am făcut contestație, a venit a doua echipă și au făcut și ăia raportul greșit. Am făcut altă contestație.</p>
<p>A venit a treia echipă, au stat două-trei luni în control și și-au dat seama că au greșit. Au trecut nouă luni, am cerut să îmi dea banii înapoi, fără penalizare, și au zis: «Nu. Se compensează cu datoriile viitoare». «Și dacă nu mai fac datorii?» «Atunci ne dați în judecată».</p>
<p>Ai mai pomenit așa ceva? N-ai ce să faci, ăsta e sistemul. Asta e cea mai mare șmecherie a statului. Cu majoritatea care au bani așa fac”, a declarat Dumitru Dragomir pentru <span>Fanatik</span>.</p>
<h2><span>Dumitru Dragomir pune presiune pe Ilie Bolojan și Nicușor Dan cu privire la celebra stațiune Mamaia! Dezamăgirea fostului șef de la LPF: „A ajuns un dezastru!”</span></h2>
<p>Deși în trecut era considerată o adevărată perlă a litoralului românesc, stațiunea Mamaia are probleme în a atrage turiști, iar multe dintre afacerile de acolo au fost distruse.</p>
<p><span>Dumitru Dragomir e de părere</span> că acest lucru a fost posibil doar din cauza autorităților din România, care nu au știut să gestioneze lucrurile.</p>
<p>În plus, fostul șef de la LPF a ajuns la concluzia că toți oamenii care au încercat să contruiască lucruri frumoase la Mamaia au avut ulterior probleme cu legea.</p>
<p>„Cine a distrus Mamaia? Nimeni nu este la pușcărie, nimeni nu are dosar penal. Cine a distrus Mamaia? Mamaia este pustie, e distrusă. Au distrus plaja. Unul singur făcuse ceva ieșit din comun pentru Mamaia, băgase aproape zece milioane de euro.</p>
<p>I-au pus stop, nu funcționează, se alege praful de tot ce e acolo. (Te referi la investiția lui Costel Bucur) Da, a lui Costel Bucur. (Zece milioane a băgat) Da, da. E crescătorie de pescăruși acum. 3.000 de pescăruși se adună acolo. Și-au bătut joc de el, că e român.</p>
<p>Nimeni nu răspunde. Domnul Bolojan, domnul Nicușor Dan, ia vedeți cine pune piedici României, domn’e! Eu spun că o parte din funcționarul public pune piedici românilor. Români care, din casele lor, vă luați, majoritatea de la stat, banii”, a declarat Dumitru Dragomir, potrivit Fanatik.</p>

]]></description>
    </item>
    <item>
      <title>Bărbatul care l-a resuscitat pe Felix Baumgartner a rupt tăcerea: „S-a prăbuşit ca o rachetă. Nu a reacționat în cădere”</title>
      <link>https://www.prosport.ro/sport-life/barbatul-care-l-a-resuscitat-pe-felix-baumgartner-a-rupt-tacerea-s-a-prabusit-ca-o-racheta-nu-a-reactionat-in-cadere-20228395</link>
      <description><![CDATA[<img src="https://www.prosport.ro/wp-content/uploads/2025/07/Barbatul-care-l-a-resuscitat-pe-Felix-Baumgartner-a-rupt-tacerea-„S-a-prabusit-ca-o-racheta.-Nu-a-reactionat-in-cadere.jpg"/><br/><p>Bărbatul care l-a resuscitat pe Felix Baumgartner a rupt tăcerea, oferind detalii importante despre fostul mare parașutist.</p>
<p>Felix Baumgartner și-a pierdut viața la numai 56 de ani, într-un accident de parapantă, în timp ce se afla în vacanță în Italia.</p>
<h2><span>Medicul care l-a resuscitat pe Felix Baumgartner vine cu noi detalii: „S-a prăbuşit ca o rachetă”</span></h2>
<p><span>Moartea austriacului a adus foarte multe semne de întrebare</span>, mai ales în rândul familiei și al fanilor. Felix Baumgartner a reușit imposibilul când a sărit de la peste 39.000 de metri, în 2012, iar un banal salt cu parapanta nu părea să-i pună vreodată viața în pericol.</p>
<p>Astfel, imediat după deces, au apărut mai multe variante. Anchetatorii au luat în calcul fie o problemă mecanică a aparatului de zbor, fie o problemă de sănătate pe care Felix Baumgartner a acuzat-o în timpul zborului.</p>
<p>După ce autopsia a arătat că inima sportivului nu prezenta leziuni compatibile cu un stop cardiac, anchetatorii italieni au mers pe varianta unei defecțiuni la aparatul de zbor.</p>
<p>Totuși, medicul care a intervenit de urgență și i-a acordat primul ajutor lui Felix are o altă teorie. Bărbatul susține că parașutistul nu a avut nicio reacție în timpul căderii, motiv pentru care el e convins că lui Felix Baumgartner i s-a făcut într-adevăr rău în aer.</p>
<p>Giuseppe Frigerio este numele medicului de pe ambulanță, care inițial nu și-a dat seama că îi oferă prim ajutor celebrului sportiv, ulterior aflând de la știri că a fost vorba despre Felix Baumgartner.</p>
<blockquote><p>„Abia atunci, la radio, mi-am dat seama că Felix Baumgartner era omul pe care am încercat eu să-l salvez. La radio spuneau că e vorba de o posibilă problemă medicală. Asta am bănuit și eu când am văzut ce s-a întâmplat. S-a prăbușit ca o rachetă. Părea că nu a reacționat deloc în timpul căderii”, a spus medicul care l-a resuscitat pe fostul mare sportiv.</p></blockquote>
<h2><span>Mihaela Rădulescu a fost alături de Felix Baumgartner până la final. Detalii emoționante dezvăluite de fosta prezentatoare TV</span></h2>
<p>Felix Baumgartner se afla în vacanță în Italia, alături de Mihaela Rădulescu, iar nimeni nu putea anticipa ce urma să se întâmple. Pe 17 iulie, celebrul parașutist a decis să facă un zbor de rutină cu parapanta, marea sa pasiune.</p>
<p>Mihaela Rădulescu îl filma de obicei în astfel de momente, iar ulterior posta videoclipurile pe rețelele de socializare. Din păcate, zborul cu parapanta de pe 17 iulie avea să se sfârșească tragic pentru Felix Baumgartner.</p>
<p>Acesta s-a prăbușit la scurt timp în piscina unui complex din regiunea Marche, iar medicii sosiți la fața locului nu au mai putut face nimic pentru marele parașutist.</p>
<p><span>Mihaela Rădulescu i-a fost alături până la final</span>, l-a ținut de mână și l-a rugat să lupte pentru viața lui.</p>
<p>„Felix a murit făcând ceea ce iubea cel mai mult – zborul. A murit într-un loc pe care l-a iubit foarte mult, fiind a treia oară când am venit aici. A murit în timp ce mă ținea de mână și în timp ce strigam la el să lupte…”, a fost reacția Mihaelei Rădulescu pe Facebook.</p>

]]></description>
    </item>
  </channel>
</rss>
