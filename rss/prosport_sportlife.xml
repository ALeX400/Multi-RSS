<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Legendara Martina Navratilova a ajuns la capătul răbdării din cauza lui Donald Trump! Ce a scos-o din sărite: „Distruge America!”</title>
      <link>https://www.prosport.ro/alte-sporturi/tenis/legendara-martina-navratilova-a-ajuns-la-capatul-rabdarii-din-cauza-lui-donald-trump-ce-a-scos-o-din-sarite-distruge-america-20306745</link>
      <description><![CDATA[<img src="https://www.prosport.ro//wp-content/uploads/2025/10/Legendara-Martina-Navratilova-a-ajuns-la-capatul-rabdarii-din-cauza-lui-Donald-Trump-Ce-a-scos-o-din-sarite.jpg"/><br/><p>Legendara tenismenă Martina Navratilova (69 de ani) a lansat un nou atac la adresa președintelui Statelor Unite ale Americii, Donald Trump (79 de ani).</p>
<p>Martina Navratilova, fost lider WTA și deținătoare a 59 de titluri de Grand Slam, dintre care 18 la simplu, este cunoscută ca <span>un critic dur al lui Donald Trump</span> și al echipei acestuia. De la venirea liderului republican la Casa Albă, Navratilova nu l-a menajat deloc, folosind fiecare ocazie pentru a-i critica deciziile politice.</p>
<p>Navratilova <span>a reacționat din nou dur vizavi de politicile lui Trump</span>, după ce consilierul de la Casa Albă Stephen Miller a afirmat că Trump a „renăscut” America.</p>
<h2><span>Legendara Martina Navratilova a ajuns la capătul răbdării din cauza lui Donald Trump! Ce a scos-o din sărite: „Distruge America!”</span></h2>
<p>După ce consilierul lui Donald Trump a spus că acesta a salvat SUA, întrucât țara s-ar fi aflat pe punctul de a dispărea înainte ca el să vină la putere, Martina Navratilova a răbufnit pe rețelele de socializare. Fosta campioană nu înțelege atitudinea apropiaților lui Donald Trump, considerând că acțiunile acestuia merită criticate, nu lăudate.</p>
<p>„Oh, ***. Țara asta a fost în regulă timp de 250 de ani… Este un proces în desfășurare pe care Trump îl distruge cu propriile mâini… și nu sunt doar eu care spun asta – literalmente sute de milioane de oameni o spun”, a scris Navratilova, citată de <span>Sportskeeda</span>.</p>
<p>Anterior, Stephen Miller declarase: „Permiteți-mi să spun, domnule președinte, că această țară ar fi murit fără dumneavoastră. Această țară chiar ar fi murit fără dumneavoastră. Asta ne aștepta în 2024. Am fost invadați timp de patru ani. Comunitățile noastre se prăbușeau. Siguranța publică ajunsese la zero. Cartelurile controlau comunități întregi. Traficul de , traficul de copii, traficul de persoane erau scăpate de sub control. Supradozele erau scăpate de sub control. Cartelurile revendicau tot mai mult teritoriu. Serviciile publice cedau. Aceasta era o țară pe punctul de a muri. Iar dumneavoastră, singur, ați salvat-o”, a afirmat consilierul lui Donald Trump conform sursei citate.</p>

]]></description>
    </item>
    <item>
      <title>Gică Hagi nu își ia vilă de milioane de euro în Turcia. De la ce afacerist din imobiliare a plecat, de fapt, zvonul misterios care a pus pe jar România</title>
      <link>https://www.prosport.ro/diverse/gica-hagi-nu-isi-ia-vila-de-milioane-de-euro-in-turcia-de-la-ce-afacerist-din-imobiliare-a-plecat-de-fapt-zvonul-misterios-care-a-pus-pe-jar-romania-20307156</link>
      <description><![CDATA[<img src="https://www.prosport.ro//wp-content/uploads/2025/10/Gica-Hagi-nu-isi-ia-vila-de-milioane-de-euro-in-Turcia.jpg"/><br/><p>Un afacerist în imobiliare a pus pe jar România după ce a lansat un zvon misterios privind posibila plecare a „Regelui” înapoi în țara în care a scris istorie.</p>
<p>Zilele trecute, <span>au apărut știri</span> în presa turcă potrivit cărora Gică Hagi și-ar căuta o locuință cu gândul de a părăsi România. Era puțin probabil ca acest lucru să se întâmple chiar dacă fiul său, Ianis Hagi, evoluează în primul eșalon din Superlig și „Regele” ar fi avut pe masă mai multe oferte de la echipe din Turcia.</p>
<h2><span>Gică Hagi exclude plecarea din România: de la cine au pornit zvonurile</span></h2>
<p>Legendarul fotbalist român a ținut să lămurească lucrurile în privința posibilei plecări din țară. S-a zvonit că „Regele” ar vrea să se mute definitiv în Alanya, oraș în care evoluează fiul său, Ianis Hagi.</p>
<p>Totul ar fi pornit de la imaginile în care Gică și Ianis Hagi au apărut alături de un afacerist în imobiliare, Ayhan Aslan. Cei doi l-au vizitat pe afaceristul turc la biroul său. Este un cunoscut om de afaceri în imobiliare din Alanya, care a avut onoarea să discute cu cei doi români, cel mai probabil pentru posibile investiții imobiliare în Alanya, sau pentru o locuință în care să stea Ianis Hagi cât timp evoluează la echipa locală.</p>
<p><span>Gică Hagi nu s-a gândit </span>niciun moment să părăsească definitiv România, țară despre care vorbește la superlativ ori de câte ori are ocazia.</p>
<blockquote><p>„În urma informațiilor apărute în spațiul public în ultimele zile, cu privire la faptul că ar urma să mă stabilesc într-o altă țară, doresc să transmit că nu este nimic adevărat, nu a existat în niciun moment această intenție și în consecință acea știre preluată de mass-media din România este eronată” a transmis Gică Hagi.</p></blockquote>
<h2><span>Favorit să preia cârma naționalei României după retragerea lui Mircea Lucescu</span></h2>
<p>Gică Hagi a renunțat la finalul sezonului trecut să mai stea pe banca Farului Constanța. Și-a dorit să ia o pauză de la antrenorat, dar la scurt timp au apărut zvonuri potrivit cărora ar fi la un pas să semneze cu o echipă din Turcia, fapt care nu s-a concretizat.</p>
<p>De asemenea, „Regele” este favorit când vine vorba de preluarea echipei naționale. Mircea Lucescu a spus de mai multe ori că ar fi oricând dispus să cedeze locul unui tehnician experimentat, iar Gică Hagi ar fi unul dintre cei care ar putea continua munca selecționerului. Întrebat despre posibila revenire pe banca naționalei, Gică Hagi a transmis că e posibil să vină și acea zi.</p>
<blockquote><p>„(n.r. Când sa ve întoarce Hagi la națională?) O zi va veni. (N.r. Curând) Nu știm”, a declarat Gică Hagi, conform <span>as.ro.</span></p></blockquote>

]]></description>
    </item>
    <item>
      <title>Dinamo și U Cluj sunt în doliu! A murit în urma unui accident cumplit</title>
      <link>https://www.prosport.ro/diverse/dinamo-si-u-cluj-sunt-in-doliu-a-murit-in-urma-unui-accident-cumplit-20306495</link>
      <description><![CDATA[<img src="https://www.prosport.ro//wp-content/uploads/2025/10/Dinamo-si-U-Cluj-sunt-in-doliu-A-murit-in-urma-unui-accident-cumplit-e1761302972766.jpg"/><br/><p>Dinamo și Universitatea Cluj sunt în doliu după moartea unuia dintre cei mai mari fani ai celor două echipe.</p>
<p>Sergiu Briciu, un român de 32 de ani stabilit în Italia, și-a pierdut viața într-un cumplit accident rutier.</p>
<h2><span>Dinamo și U Cluj sunt în doliu! A murit în urma unui accident cumplit</span></h2>
<p>O tragedie a lovit comunitatea suporterilor lui „U” Cluj și Dinamo. Sergiu Briciu, un român de 32 de ani stabilit în Italia și mare fan al ambelor echipe, a murit într-un accident rutier grav.</p>
<p>Totul s-a întâmplat joi, 23 octombrie, pe autostrada A22 Brennero, între provinciile Trento și Verona. Mașina condusă de Sergiu a derapat din cauza ploii și a drumului umed, lovind în plin un tir care încetinise din cauza aglomerației. Impactul a fost foarte puternic, iar tânărul și-a pierdut viața pe loc.</p>
<p>Vestea a întristat profund suporterii din țară și din străinătate, care au postat mesaje de condoleanțe pe rețelele sociale pentru suporterul care și-a pierdut viața în tragicul accident.</p>
<p>Iată doar câteva dintre reacțiile fanilor la cumplita veste:</p>
<ul>
<li>„Nu-mi vine să cred, un băiat tânăr, foarte respectuos, care iubea Dinamo și U Cluj la intensitate maximă.”</li>
<li>„Dumnezeu îi ia alături de el pe cei mai buni dintre noi. Odihnește-te în pace, Sergiu. Nu te vom uita niciodată.”</li>
</ul>

]]></description>
    </item>
    <item>
      <title>Cum a reacționat Diana Şucu, soția milionarului de la Mobexpert, când a văzut că fiul lor Andrei vinde pe internet o pereche de ghete de fotbal cu 1.200 de lei</title>
      <link>https://www.prosport.ro/diverse/cum-a-reactionat-diana-sucu-sotia-milionarului-de-la-mobexpert-cand-a-vazut-ca-fiul-lor-andrei-vinde-pe-internet-o-pereche-de-ghete-de-fotbal-cu-1-200-de-lei-20306354</link>
      <description><![CDATA[<img src="https://www.prosport.ro//wp-content/uploads/2025/10/Cum-a-reactionat-Diana-Sucu-sotia-milionarului-de-la-Mobexpert-cand-a-vazut-ca-fiul-lor-Andrei-vinde-pe-internet-o-pereche-de-1208x1400.jpeg"/><br/><p>Andrei, fiul Dianei Șucu și al lui Dan Șucu, a postat recent pe rețelele de socializare un anunț de vânzare.</p>
<p>Concret, puștiul a anunțat că vrea să vândă o pereche de ghete de fotbal cu 1.200 de lei.</p>
<h2><span>Cum a reacționat Diana Şucu, soția milionarului de la Mobexpert, când a văzut că fiul lor Andrei vinde pe internet o pereche de ghete de fotbal cu 1.200 de lei</span></h2>
<p>Mama sa a reacționat imediat la anunțul fiului și i-a distribuit mesajul, încercând să-l ajute astfel să găsească cât mai repede cumpărător pentru acele ghete.</p>
<p>„Îl ajut pe băiatul meu. Și el ajută și pe alții la rândul lui. Aceste ghete nu sunt ale lui, dar poate sunt pentru cineva care le caută! DM dacă te interesează!”, a fost mesajul postat de Diana Șucu pe Instagram.</p>
<p>„De vânzare! Sunt noi, mărimea 40,5. Costă 1200 lei, da-mi mesaj dacă te interesează”, a fost anunțul postat de băiatul lui Dan Șucu și al Dianei Șucu.</p>
<p>Andrei Șucu are 16 ani și joacă fotbal pe postul de mijlocaș ofensiv, având astfel aceeași pasiune cu tatăl său, care a devenit acționar la Rapid din 2022, investind sume uriașe de bani de atunci.</p>
<p><img alt="" class="aligncenter size-large wp-image-20306376" decoding="async" fetchpriority="high" height="1400" sizes="(max-width: 848px) 100vw, 848px" src="https://www.prosport.ro//wp-content/uploads/2025/10/566228885_1361230202023507_8169452195328440813_n-848x1400.jpg" srcset="https://www.prosport.ro/wp-content/uploads/2025/10/566228885_1361230202023507_8169452195328440813_n-848x1400.jpg 848w, https://www.prosport.ro/wp-content/uploads/2025/10/566228885_1361230202023507_8169452195328440813_n-768x1269.jpg 768w, https://www.prosport.ro/wp-content/uploads/2025/10/566228885_1361230202023507_8169452195328440813_n-930x1536.jpg 930w, https://www.prosport.ro/wp-content/uploads/2025/10/566228885_1361230202023507_8169452195328440813_n.jpg 1080w" width="848"/></p>
<h2><span>Cum trăiește Dan Șucu meciurile echipelor sale, Rapid și Genoa. „Asta mă sperie!”</span></h2>
<p>Dan Șucu (62 de ani), unul dintre cei mai prosperi oameni de afaceri din România, a vorbit despre emoțiile pe care le trăiește din <span>postura de patron a două cluburi de fotbal</span>.</p>
<p>Din țară, antreprenorul o deține pe Rapid București, din postura de acționar majoritar. În Giulești îl are ca asociat și pe Victor Angelescu (40). În schimb, în afara granițelor, Dan Șucu este principalul investitor al clubului Genoa, din Serie A, Italia.</p>
<p>Statutul de acționar majoritar pe care îl are la cele două cluburi, cu peste 70 de procente, vine la pachet cu o responsabilitate uriașă din punct de vedere financiar.</p>
<p>Însă, nu pierderea banilor îl consumă cel mai tare pe Dan Șucu, ci emoțiile prin care trece, mai ales atunci când echipele sale nu performează.</p>
<p>„Nu e o chestie de bani, e o chestiune de atenție, de încrâncenare, de nervi. Sunt mai multe componente. Am câteodată sentimentul că atunci când pierdem un meci dezamăgirea a început să fie mai mare față de satisfacția când câștigăm un meci.</p>
<p>Asta mă sperie. Mai ales când pierzi în ultimele minute, tot așa, cât de fericit ești când câștigi și cât de trist când pierzi. Sau când era planul clar că aveai șanse mai mare să câștigi și nu reușești”, a spus Dan Șucu, potrivit ⁦ZF.ro⁩.</p>

]]></description>
    </item>
    <item>
      <title>Simona Halep, „gaură” de 18 milioane de dolari! Cum a putut pierde o treime din avere: americanii anunță un declin financiar uriaș suferit de româncă</title>
      <link>https://www.prosport.ro/alte-sporturi/tenis/simona-halep-gaura-de-18-milioane-de-dolari-cum-a-putut-pierde-o-treime-din-avere-americanii-anunta-un-declin-financiar-urias-suferit-de-romanca-20306467</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-gaura-de-18-milioane-de-dolari-Cum-a-putut-pierde-o-treime-din-avere-e1761302502806.jpg"/><br/><p>Simona Halep, fosta campioană a tenisului în vârstă de 34 de ani, ar fi suferit un declin financiar uriaș după retragerea din activitate! Averea constănțencei s-a diminuat considerabil, potrivit experților americani.</p>
<p>Dacă în perioada în care se afla în activitate, Simona Halep se putea lăuda cu o avere de 48 de milioane de dolari, construită în principal din premiile câștigate la turnee și din contracte de sponsorizare, lucrurile stau acum cu totul diferit.</p>
<p>Conform publicației de specialitate <span>Celebrity Net Worth</span>, în cele 8 luni scurse de la retragerea din tenis, Simona Halep a înregistrat pierderi de aproximativ 18 milioane de dolari. Astfel, valoarea estimată a averii fostului lider WTA se situează în prezent la 30 de milioane de dolari.</p>
<h2><span>Simona Halep, gaură financiară de 18 milioane de dolari! Cum a putut pierde românca o treime din avere</span></h2>
<p>Simona Halep a suferit un declin financiar, potrivit datelor publicate de americani, ținând cont că în urmă cu un an avea o avere estimată la 48 de milioane de dolari. Într-un timp relativ scurt, constănțeanca a pierdut o treime din avere, <span>bunurile și conturile sale</span> totalizând acum circa 30 de milioane de dolari. Halep a strâns 40,2 milioane de dolari din premiile la turnee și ocupă locul al treilea în topul all-time, după surorile Serena și Venus Williams, cu mențiunea că sumele respective au fost supuse impozitării.</p>
<p>Motivul principal din spatele declinului financiar suferit de Simona îl reprezintă scandalul de dopaj în care a fost implicată. Acesta a condus atât la retragerea prematură din activitate, cât și la pierderea unor contracte de sponsorizare importante, cum ar fi cel cu brandul elvețian de ceasuri de lux Hublot.</p>
<p>Rămasă fără veniturile uriașe din tenis și fără majoritatea drepturillor de imagine, activele financiare ale dublei campioane de Grand Slam s-au diminuat considerabil. În tot acest timp, ea a continuat să investească în imobiliare și în HoReCa, derulând afaceri atât la mare, cât și la munte, prin intermediul unor complexe hoteliere.</p>
<h2><span>Halep le-a plătit sume cu șase zerouri avocaților. Cum vrea acum să își refacă averea</span></h2>
<p>O altă parte importantă a pierderilor suferite de Simona Help este legată de procesele în care a fost implicată: dosarul de dopaj, finalizat cu reducerea suspendării la 9 luni, și acțiunea de despăgubiri deschisă în SUA. Halep și-a angajat avocați de top în ambele spețe, iar onorariile acestora se ridică, cel mai probabil, la sume cu șase zerouri.</p>
<p>Halep face acum tot posibilul să își refacă averea, mizând pe<span> procesul intentat companiei de suplimente</span> Quantum Nutrition Inc, de la care solicită despăgubiri de 10 milioane de dolari. Simona susține că, după ce a ingerat suplimentul contaminat cu roxadustat, a fost persecutată de Agenția Internațională pentru Integritatea Tenisului (ITIA), care ar fi judecat cu dublă măsură cazul ei, comparativ cu cel al lui Jannik Sinner sau al Igăi Swiatek.</p>
<p>„Stau și încerc să înțeleg, dar îmi este realmente imposibil să înțeleg așa ceva. Stau și mă întreb, de ce o așa mare diferență de tratament și judecata? Nu găsesc și nici nu cred că poate exista un răspuns logic. Nu poate fi decât rea voință din partea ITIA, organizația care a făcut absolut totul să mă distrugă în ciuda evidentei. S-a dorit foarte tare să mi se distrugă ultimii ani din cariera, s-a dorit ceva ce niciodată nu mi-aș fi putut imagina că se poate dori”, a afirmat Simona.</p>

]]></description>
    </item>
  </channel>
</rss>
