<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Autostrada A-52 unde Diogo Jota a avut accidentul fatal este considerată „Drumul morții” de către spanioli</title>
      <link>https://www.prosport.ro/diverse/autostrada-a-52-unde-diogo-jota-a-avut-accidentul-fatal-este-considerata-drumul-mortii-de-catre-spanioli-20210336</link>
      <description><![CDATA[<img src="https://www.prosport.ro/wp-content/uploads/2025/07/Autostrada-A-52-unde-Diogo-Jota-a-avut-accidentul-fatal-este-considerata-„Drumul-mortii-de-catre-spanioli.jpg"/><br/><p>Autostrada A-52, unde Diogo Jota și fratele său Andre și-au pierdut viața, este cunoscută pentru accidentele frecvente din zonă.</p>
<p>Șoferii auto din regiune au punctat că drumul este extrem de periculos din cauza lipsei de infrastructură din proximitatea șoselei.</p>
<h2><span>Autostrada unde Diogo Jota și-a pierdut viața este considerată „Drumul morții”, potrivit surselor locale</span></h2>
<p>Autostrada A-52, <span>pe care cei doi frați se deplasau spre Santander</span>, este de ani de zile un punct negru rutier în Spania. Numeroase accidente s-au produs pe șosea, iar localnicii au tras în repetate rânduri semnale de alarmă, făcând sesizări către Ministerul Transporturilor din Spania. De asemenea, organizația AEA Club a primit numeroase sesizări din partea șoferilor, care au semnalat prezența gropilor periculoase care pot pune în pericol integritatea conducătorilor auto.</p>
<p>Curbele periculoase pentru viteza de 120 km/h, vizibilitatea redusă pe timp de noapte și gropile adânci sunt doar câteva dintre riscurile frecvente semnalate de șoferii auto. Presa locală relatează că în 2023 au avut loc 19 accidente, având ca urmare numeroase victime.</p>
<p>Mai mult, zona este cunoscută și pentru prezența frecventă a animalelor sălbatice, precum lupii sau căprioarele, care pot apărea brusc pe carosabil<span>, informează The Sun.</span></p>
<h2><span>Ce a scris Jurgen Klopp, fostul antrenor al „cormoranilor”, despre moartea jucătorului cu care a colaborat în timpul mandatului său. Ce decizie a luat clubul Liverpool</span></h2>
<p>Jurgen Klopp, profund marcat de <span>trecerea în neființă a jucătorului pe care l-a pregătit</span> în timpul mandatului său de la Liverpool, a transmis gânduri bune către toți apropiații care suferă după pierderea starului de la Liverpool.</p>
<p>„Este un moment în care sufăr enorm!</p>
<p>Trebuie să existe un scop mai mare! Dar nu-l pot vedea!</p>
<p>Sunt devastat să aud despre moartea lui Diogo și a fratelui său, Andre.<br/>
Diogo nu a fost doar un jucător fantastic, ci și un prieten adevărat, un soț și un tată iubitor și grijuliu!<br/>
Ne va fi atât de dor de tine!</p>
<p>Toate rugăciunile, gândurile și puterea mea se îndreaptă către Rute, copii, familie, prieteni și toți cei care i-au iubit!<br/>
Odihniți-vă în pace – Cu drag, J”, a transmis neamțul pe Instagram.</p>
<p>Liverpool a anunțat retragerea numărului 20 în memoria regretatului atacant portughez.</p>
<p>„Numărul 20 va fi imortalizat imediat în amintirea contribuției sale la titlul câștigat de Liverpool în sezonul 2024 – 2025, al 20-lea din istoria clubului, cu golul marcat în derby-ul cu Everton din aprilie, care rămâne ultimul din viața lui”, a transmis clubul pe rețelele de socializare.</p>

]]></description>
    </item>
    <item>
      <title>Soția lui Mihai Leu, mărturie apăsătoare. I-a ascuns marelui campion gravitatea stării de sănătate: „Voia să mai doarmă o dată în patul lui”</title>
      <link>https://www.prosport.ro/diverse/sotia-lui-mihai-leu-marturie-apasatoare-i-a-ascuns-marelui-campion-gravitatea-starii-de-sanatate-voia-sa-mai-doarma-o-data-in-patul-lui-20210438</link>
      <description><![CDATA[<img src="https://www.prosport.ro/wp-content/uploads/2025/07/Sotia-lui-Mihai-Leu-marturie-apasatoare.jpg"/><br/><p>Anna Leu, soția fostului mare campion, a recunoscut că i-a ascuns celui plecat dintre noi gravitatea stării de sănătate.</p>
<p>Vineri, 4 iulie, Mihai Leu a fost condus pe ultimul drum, la Hunedoara, după o ceremonie tulburătoare la Casa de Cultură.</p>
<h2><span>Mihai Leu voia să mai doarmă o dată în patul lui, după cum a spus soția lui</span></h2>
<p>Marele campion la box și automobilism a murit marţi seară, la 56 de ani, cancerul la colon care-i fusese depistat acum mai bine de un deceniu făcând ravagii. Cu o zi înaintea funerariilor, <span>Anna Leu, soția celui decedat</span>, a făcut o mărturie apăsătoare.</p>
<p>„Cred că suferea foarte mult, am văzut că se stingea în fiecare zi, că el voia acasă, voia să mai doarmă o dată în patul lui și să-și vadă cățelul.</p>
<p>Am ajuns noaptea la 3:00, iar următoarea zi s-a și întâmplat. Eu știam cât de gravă era situația, încercam să nu îi spun, dar cred că și el era foarte conștient de ce se întâmplă, pentru că Mihai numai prost nu era.</p>
<p>El știa exact ce se întâmplă, dar ne ascundeam unul de altul. Știu că mi-a strigat non-stop, tot timpul mă voia pe mine lângă el și pe băiatul nostru care are 32 de ani”, a spus soția îndurerată, potrivit <span>Antena 3 CNN</span>.</p>
<h2><span>Ce mesaj are Anna Leu pentru familiile care trec prin astfel de situaţii</span></h2>
<p>Înainte de slujba <span>ținută la Casa de Cultură</span>, și la care au fost prezenţi rude, dar și numeroși prieteni, oameni de sport și oficialităţi, a fost intonat imnul naţional. După ceremonia de aproximativ două ore, sicriul cu trupul neînsuflețit al lui Mihai Leu a fost dus la cimitirul Bisericii Schimbarea la Faţă, unde familia are loc de veci.</p>
<p>„Voia să nu plece, să stea lângă noi, îi era tot timpul dor de noi, cred că a simțit. Nu prea mânca după ce am venit acasă din București. I-am zis: «dacă nu mănânci, nu putem să plecăm în concediu».</p>
<p>Zice: «plecăm în octombrie». După aia stă puțin și zice: «în octombrie nu putem, că trebuie să facem Poiana Brașovului, noi organizăm curse împreună».</p>
<p>Tot timpul a fost cu gândul să aibă ceva de făcut. Amintirile și ce am petrecut împreună nu ne poate lua nimeni și, nu știu, poate e un pic crud, dar n-aș fi dorit să mai trăiască așa, să sufere cum a suferit în ultimele zile. E ceva egoist din partea unui om să vadă persoana pe care o iubește să sufere așa”, a spus Anna Leu.</p>
<p>Cel care l-a convins pe Mihai Leu să vorbească despre boala pe care o avea a fost fiul lui, care i-a transmis că, în acest mod, poate da încredere și putere celorlalţi.</p>
<p>„Mesaje meu (n.r. – pentru familiile care trec prin astfel de situaţii) este să stea cât mai aproape de cei aflați în suferință, pentru că atunci când nu mai sunt e foarte dureros. Să nu-i părăsească nicio clipă cât timp au nevoie și cât sunt lângă noi”, a adăugat ea.</p>

]]></description>
    </item>
    <item>
      <title>Derapaj grosolan al lui Radu Banciu la adresa lui Diogo Jota: „A murit ca prostu’. Dacă mori în Lamborghini, nu trebuie să te jelească nimeni”</title>
      <link>https://www.prosport.ro/fotbal-extern/derapaj-grosolan-al-lui-radu-banciu-la-adresa-lui-diogo-jota-a-murit-ca-prostu-daca-mori-in-lamborghini-nu-trebuie-sa-te-jeleasca-nimeni-20210561</link>
      <description><![CDATA[<img src="https://www.prosport.ro/wp-content/uploads/2025/07/Derapaj-grosolan-al-lui-Radu-Banciu-la-adresa-lui-Diogo-Jota-„A-murit-ca-prostu.-Daca-mori-in-Lamborghini-nu-trebuie-sa-te-jeleasca-nimeni.webp"/><br/><p>Radu Banciu (55 de ani), renumit pentru reacțiile controversate pe care le oferă de cele mai multe ori, a părut că a întrecut măsura cu ultima declarație, prin intermediul căreia a comis un derapaj grosolan la adresa lui Diogo Jota.</p>
<p>Cel din urmă menționat, star al naționalei Portugaliei și al celor de la FC Liverpool, a murit la vârsta de doar 28 de ani, după ce mașina sa, un bolid marca Lamborghini, s-a izbit de parapeți și a luat foc pe o stradă din Spania.</p>
<h2><span>Cum a comentat Radu Banciu moartea lui Diogo Jota</span></h2>
<p><span>Moartea lui Diogo Jota a sfâșiat</span> zeci și chiar sute de mii de inimi, astfel că reacțiile au curs în număr imens după cumplitul accident care s-a petrecut joi, 3 iulie 2025, pe străzile din din provincia Zamora, Spania.</p>
<p>Aflat în bolidul său Lamborghini, împreună cu fratele Andre Silva, de asemenea fotbalist, Jota se îndrepta către port pentru a lua feribotul. De acolo urma să revină în Marea Britanie pentru a se alătura lotului de la FC Liverpool.</p>
<p>Din nefericire, în momentul unei depășiri, unul dintre pneurile de la Lamborghini a explodat și mașina a ajuns violent în parapeți. Însă, nu impactul i-ar fi ucis pe Diogo Jota și pe fratele său, ci incendiul care a izbucnit după.</p>
<p>În urma decesului lui <span>Diogo Jota, clubul Liverpool a retras tricoul cu numărul 20 și a decis să îi dea văduvei fotbalistului suma de 16.800.000 de euro</span>, adică banii pe întreaga durată a contractului pe care îl mai avea mijlocașul.</p>
<p>Revenind la reacțiile apărute pe seama subiectului, se pare că Radu Banciu nu a fost mișcat de cele întâmplate în dimineața zilei de 3 iulie. Controversatul jurnalist a încercat să explice de ce, în opinia lui, Diogo Jota nu ar trebui jelit:</p>
<blockquote><p>Atâta timp cât mori într-un Lamborghini, nu trebuie să te jelească nimeni niciodată. Catastrofal Jota şi aici nu e niciun fel de soartă de vină, e pur şi simplu prostie. A murit ca prostu şi îşi merită soarta. Oricine moare într-un Lamborghini…Tu, la 28 de ani, un neica nimeni, căsătorit de 10 zile, ai trei copii la 28 de ani, şi umbli cu Lamborghini noaptea cine ştie cu cât la oră”, a spus Radu Banciu, potrivit <span>Iamsport.ro</span>.</p></blockquote>
<h2><span>A continuat cu jignirile</span></h2>
<p>Discursul lui Radu Banciu a continuat în aceeași notă și a devenit chiar mai jignitor la adresa lui Diogo Jota:</p>
<blockquote><p>Ce vreţi, să ne apucăm să plângem un idiot de tipul ăsta? În loc să-ţi iei o maşină obişnuită, în care să te plimbi tu cu fratele tău… Ăştia mergeau ca boii, cum mergeau fotbaliştii. Tu eşti un gunoi de jucător şi ai Lamborghini la 28 de ani? Un şmecheraş din ăştia care credea că e mai presus de lume”, a completat Banciu.</p></blockquote>
<p>Un titlu în Premier League, o Cupă a Angliei, două Cupe ale Ligii Angliei, toate cu Liverpool, plus două Ligi ale Națiunilor, cu naționala Portugaliei, acestea sunt trofeele din palmaresul de jucător al lui Diogo Joto.</p>

]]></description>
    </item>
    <item>
      <title>Cristian Romero, rivalul lui Radu Drăguşin de la Tottenham, s-a ales cu o suspendare de 6 luni din cauza vitezei</title>
      <link>https://www.prosport.ro/diverse/cristian-romero-rivalul-lui-radu-dragusin-de-la-tottenham-s-a-ales-cu-o-suspendare-de-6-luni-din-cauza-vitezei-20210095</link>
      <description><![CDATA[<img src="https://www.prosport.ro/wp-content/uploads/2025/07/Cristian-Romero-rivalul-lui-Radu-Dragusin-de-la-Tottenham-s-a-ales-cu-o-suspendare-de-6-luni-din-cauza-vitezei.jpg"/><br/><p data-end="173" data-start="0">Argentinianul Romero, rivalul pe post al internaționalului român Radu Drăgușin de la Tottenham, a gafat în afara terenului, depășind limita de viteză.</p>
<p data-end="173" data-start="0">Fundașul central și-a recunoscut vina și s-a ales cu o suspendare de 6 luni a permisului de conducere.</p>
<h2 data-end="173" data-start="0"><span>Suspendare de 6 luni în cazul lui Cristian Romero pentru depășirea limitei de viteză</span></h2>
<p>Fundașul central Cristian Romero a fost surprins de radar în timp ce conducea în nordul Londrei, în bolidul său de lux de aproximativ 200.000 de lire sterline, având o viteză de aproximativ 96 km/h pe un drum unde limita impusă era de 80 km/h. Fotbalistul argentinian  a mai avut antecedente în trafic de-a lungul timpului, iar această ultimă gafă a dus la anularea permisului de conducere.</p>
<p>Această abatere de la lege i-a adus o amendă de 1.000 de lire, cheltuieli de judecată de 100 de lire, iar, după cum prevede legea în Regatul Unit, a mai avut de achitat o suprataxă pentru fondul public de despăgubire a victimelor, în valoare de 400 de lire.</p>
<p>În fața instanței, fotbalistul în vârstă de 27 de ani, și-a asumat pe deplin încălcarea legii cu o declarație scurtă. „Sunt vinovat de această infracțiune”, informează <span>sportingnews</span>.</p>
<h2><span>Argentinianul Romero e dorit de Atletico Madrid, o misiune care nu se anunță deloc ușoară</span></h2>
<p>Celebrul jurnalistul sportiv italian Fabrizio Romano <span>anunță interesul celor de la Atletico</span>, iar din sursele sale transmite că <span>Diego Simeone este un mare fan al fundașului central</span>. Dincolo de admirația antrenorului argentinian, Romero mai are doi ani de contract cu formația londoneză, iar conducerea cunoaște importanța sa atât pe teren, cât și în vestiar.</p>
<p>„Atletico Madrid îl iubește pe jucător, așa că ar dori să-l aducă la club într-o zi. Simeone este și el un mare fan. Din câte am înțeles, având în vedere că Tottenham este în Liga Campionilor și are acum un nou proiect cu Thomas Frank, nu cred că Tottenham Hotspur va pierde un lider precum Cuti Romero în această vară.</p>
<p>Va fi foarte dificil să-l aducă pe jucător în această perioadă de transferuri de vară, Daniel Levy vrea să-l păstreze la club. Din câte am auzit, Thomas Frank îl vede pe Cuti Romero ca o parte crucială a lotului, atât pe teren, cât și ca lider în vestiar.</p>
<p>Cred, deci, că Atletico vrea să încerce. A vrut mereu să încerce, nu doar anul acesta, ci și în trecut, dar în acest moment cred că va fi destul de complicat, mai ales pentru că Tottenham joacă în Liga Campionilor.</p>
<p>Dacă ar fi pierdut finala de la Bilbao, poate că povestea ar fi fost alta. Dar acum, fiind în Liga Campionilor, cred că va fi foarte dificil”, a transmis Fabrizio Romano, conform <span>givemesport.</span></p>

]]></description>
    </item>
    <item>
      <title>Miliardarul vizionar l-a ales pe David Popovici. Are o companie care a revoluționat zona IT şi AI din SUA: „Are toate ingredientele”</title>
      <link>https://www.prosport.ro/natatie/miliardarul-vizionar-l-a-ales-pe-david-popovici-are-o-companie-care-a-revolutionat-zona-it-si-ai-din-sua-are-toate-ingredientele-20210080</link>
      <description><![CDATA[<img src="https://www.prosport.ro/wp-content/uploads/2025/07/Miliardarul-vizionar-l-a-ales-pe-David-Popovici.-Are-o-companie-care-a-revolutionat-zona-IT-si-AI-din-SUA-„Are-toate-ingredientele.webp"/><br/><p>Daniel Dines (53 de ani), afaceristul vizionar care are o avere estimată la peste 1.5 miliarde de dolari, a ales să îl susțină pe David Popovici (20), poate cel mai în vogă sportiv român al momentului.</p>
<p>Dines este fondatorul și CEO-ul companiei UiPath, care a revoluționat zona IT și AI (inteligență artificială) din Statele Unite ale Americii.</p>
<h2><span>David Popovici, amabasadorul global al companiei UiPath! Miliardarul Daniel Dines, față în față cu steaua înotului din România</span></h2>
<p><span>David Popovici a impresionat din nou cu ocazia Campionatelor Europene U23 de la Samorin</span>, Slovacia, unde a cucerit două medalii de aur și una de bronz.</p>
<p>După succesele menționate mai sus, <span>Popovici nu va avea parte de o vacanță de vară, deoarece va trebui să plece în Singapore</span>, unde în intervalul 11 iulie-3 august 2025 sunt programate Campionatele Mondiale de Natație, cea mai importantă competiție a anului.</p>
<p>Însă, înainte să ia drumul Asiei, David Popovici a avut o întâlnire cu unul dintre oamenii influenți din America de Nord. Este vorba despre afaceristul român Daniel Dines, cu o avere estimată la peste 1.5 miliarde de euro conform ultimelor clasamente. Daniel Dines este fondatorul și CEO-ul companiei UiPath, care a revoluționat zona IT și AI din SUA și care se află în continuare în plină ascensiune.</p>
<p>Prin intermediul unui comunicat postat pe site-ul oficial, firma lui Dines a anunțat că David Popovici tocmai a devenit amabsadorul global al UiPath:</p>
<blockquote><p>UiPath îl numește pe înotătorul român campion olimpic David Popovici drept ambasador global”, titrează <span>UiPath.com</span>.</p></blockquote>
<p>David Popovici, care nu a ezitat să se plângă de faptul că sportivii din România nu sunt susținuți cum ar trebui, a reușit astfel să intre în posesia unui sprijin important pentru Jocurile Olimpice din 2028, care sunt programate la Los Angeles:</p>
<blockquote><p>UiPath îl va susține pe tânărul sportiv pe tot parcursul pregătirii sale pentru cele mai mari competiții europene și mondiale de înot, culminând cu Jocurile Olimpice de vară din 2028 de la Los Angeles”, a transmis compania româno-americană, care a dezvăluit că durata contractului semnat cu David Popovici se întinde pe 4 ani.</p></blockquote>
<h2><span>Ce a declarat David Popovici</span></h2>
<p>În noua sa calitate, David Popovici va lua parte la mai multe evenimente ale UiPath din întreaga lume și va contribui inclusiv din postura de orator.</p>
<blockquote><p>Sunt încântat să împărtășesc călătoria mea cu un partener care înțelege cu adevărat ce înseamnă să excelezi în domeniul tău. Ca sportiv, știu din proprie experiență că atingerea succesului global necesită muncă asiduă, disciplină, motivație neclintită și convingerea că poți câștiga de fiecare dată. UiPath este un loc unde ideile inovatoare sunt susținute, unde toată lumea este încurajată să-și exprime creativitatea și să contribuie la dezvoltarea celei mai bune tehnologii din lume. Este firesc să colaborez cu UiPath, un brand puternic cu impact global care a rămas fidel rădăcinilor sale. Împărtășim o mare parte din aceeași călătorie, iar acest parteneriat merge dincolo de sprijin – este construit pe încredere și valori comune, reprezentând o mare sursă de inspirație pentru mine”, a declarat David Popovici, potrivit sursei citate mai sus.</p></blockquote>
<figure aria-labelledby="figcaption_attachment_20210084" class="wp-caption aligncenter" id="attachment_20210084"><img alt="" class="size-large wp-image-20210084" decoding="async" fetchpriority="high" height="857" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/david-popovici-si-daniel-dines-1-1400x857.jpg" srcset="https://www.prosport.ro/wp-content/uploads/2025/07/david-popovici-si-daniel-dines-1-1400x857.jpg 1400w, https://www.prosport.ro/wp-content/uploads/2025/07/david-popovici-si-daniel-dines-1-768x470.jpg 768w, https://www.prosport.ro/wp-content/uploads/2025/07/david-popovici-si-daniel-dines-1-1536x940.jpg 1536w, https://www.prosport.ro/wp-content/uploads/2025/07/david-popovici-si-daniel-dines-1.jpg 2048w" width="1400"/><figcaption class="wp-caption-text" id="figcaption_attachment_20210084">SURSA FOTO: facebook.com/UiPath</figcaption></figure>
<h2><span>Reacția lui Daniel Dines</span></h2>
<p>Fondatorul și CEO-ul UiPath, Daniel Dines, a rostit și el câteva cuvinte odată cu anunțarea colaborării dintre compania sa și David Popovici:</p>
<blockquote><p>Ceea ce îl face pe David un campion nu este doar talentul brut – ci și capacitatea sa de a reuni fiecare element care conduce la excelență: disciplina, mentalitatea, antrenamentul, recuperarea și voința de a o lua de la capăt. Acest tip de integrare este ceea ce deblochează adevărata performanță. Văd un principiu similar în modul în care gândim despre viitorul tehnologiei: adevăratele descoperiri se întâmplă atunci când combini părțile potrivite – oameni, tehnologie și inteligență – în ceva mai mare decât suma părților sale. La UiPath, în timp ce modelăm ceea ce poate face tehnologia, ne concentrăm la fel de mult pe oamenii din spatele ei. Viziunea noastră asupra orchestrației agențice este despre unirea oamenilor, a agenților IA, a modelelor și a roboților într-un sistem coerent – la fel cum David reunește fiecare parte a meșteșugului său. El este întruchiparea perfectă a armoniei dintre precizie, perseverență și scop”, a spus Daniel Dines.</p></blockquote>

]]></description>
    </item>
  </channel>
</rss>
