<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dennis Man s-a antrenat pe terenul echipei din România. Coleg inedit pentru „tricolor”</title>
      <link>https://www.prosport.ro/fotbal-extern/stranieri/dennis-man-s-a-antrenat-pe-terenul-echipei-din-romania-coleg-inedit-pentru-tricolor-20210801</link>
      <description><![CDATA[<img src="https://www.prosport.ro/wp-content/uploads/2025/07/Dennis-Man-s-a-antrenat-pe-terenul-echipei-din-Romania.-Coleg-inedit-pentru-„tricolor-1400x1050.jpg"/><br/><p>Dennis Man (27 de ani) s-a întors pentru câteva zile acasă, la Vladimirescu (Județul Arad) și a îmbinat odihna în sânul familiei cu antrenamentele de menținere a condiției fizice. Internaționalul român s-a pregătit în fiecare zi a săptămânii ce se încheie pe arena „Constantin Sfârlogia”, din comuna arădeană, alături de băiatul de 15 ani al primului său antrenor, Călin Dehelean. Lucas joacă la formația locală, CS Vladimirescu, dar a crescut la Atletico Arad, acolo unde s-a format și Man, ca fotbalist</p>
<p>Acum, fotbalistul Parmei a plecat într-un sejur de o săptămână în Grecia, alături de fratele său, Renato, și de câțiva prieteni, pentru ca pe 14 iulie să fie prezent la reunirea echipei de club. Man a asistat și el din vacanță la plecarea lui Cristi Chivu la Inter și numirea spaniolului Carlos Cuesta pe banca grupării „cruciate”. Noul tehnician va împlini 30 de ani pe 29 iulie și e cu doar 3 ani și o lună mai în vârstă decât fotbalistul arădean, care are șanse mari să schimbe echipa în această vară.</p>
<h2><span>Torino s-a înscris pe lista formațiilor ce și-l doresc pe Dennis Man</span></h2>
<p>Dacă atacantul Parmei, Ange-Yoan Bonny, a ajuns deja la Inter, iar fundașul fundașul Giovanni Leoni (18 ani) este dorit și el de Chivu, dar și de rivala din oraș, AC Milan, Man ar putea semna cu o altă echipă din nordul Italiei.</p>
<p>După Lazio, Bologna și Genoa, a intrat și Torino pe lista echipelor care se bat pe semnătura internaționalului arădean. Echipa granata tocmai l-au vândut pe Samuele Ricci la AC Milan pentru 25 de milioane de euro și ar avea bani să o convingă pe Parma.</p>
<p>„Torino a cerut informații despre Dennis Man, care pleacă de la Parma după o perioadă dezamăgitoare în Serie A. Extrema Parmei a fost aproape de Lazio zilele trecute, înainte de apariția problemelor financiare ale clubului”, a scris Nicolo Schira, un jurnalist italian specializat în transferuri.</p>
<p>Prețul fixat de Parma pentru Man este de 15 milioane de euro, în condițiile în care valoarea de piață a arădeanului, conform <span>Transfermarkt</span>, a scăzut la 10 milioane de euro. Fostul fotbalist de la UTA și FCSB nu a mai marcat în Serie A de pe 1 decembrie 2024 și a terminat sezonul pe banca de rezerve a formației din Reggio Emilia.</p>
<h2><span>Man: „Eu niciodată nu am declarat că vreau să plec, dar, dacă e cazul…”</span></h2>
<p>Dacă la echipa de club Man nu a mai marcase de pe 1 decembrie 2024, într-un Parma – Lazio 3-1, arădeanul a fost omul meciului pentru naționala tricoloră, în victoria cu 2-0 obținută cu selecționata Ciprului, din cadrul rundei cu numărul 4 din Grupa H a preliminariilor pentru Cupa Mondială.</p>
<p>Dennis Man a marcat golul de 2-0 și a oferit „assist-ul” pentru Florin Tănase, ce a deblocat partida. La finalul acelei partide disputate la începutul lunii iunie, Dennis Man a vorbit despre șansele naționalei la calificare, dar și despre ceea ce urmează pentru el la echipa de club.</p>
<p>„Este foarte important, aveam foarte mare nevoie de victorie. Ne dă moral. Voiam să scoatem mai mult din primul meci, dar ăsta este fotbalul. Continuăm, privim spre viitor. Se putea mai bine, suntem conștienți. Meciuri mai sunt, suntem încrezători. Dacă nu vor mai fi șanse, vom vedea la baraj.</p>
<p>În primul rând, personal înseamnă foarte mult, aveam nevoie de un astfel de meci, cu reușite, să prind încredere. Din păcate, sezonul s-a terminat, dar sper să-l încep bine pe următorul. Eu niciodată nu am declarat că vreau să plec, știrile care să apar nu țin de mine, voi vedea pe viitor, mă voi sfătui cu familia mea. Voi merge unde e cel mai bine, dacă e cazul. Dacă nu, mă voi întoarce la Parma și voi fi la dispoziție”, a declarat fotbalistul arădean.</p>

]]></description>
    </item>
    <item>
      <title>„Rușinea de la înmormântarea lui Diogo Jota”. De ce a fost nevoie să intervină polițiștii</title>
      <link>https://www.prosport.ro/diverse/rusinea-de-la-inmormantarea-lui-diogo-jota-de-ce-a-fost-nevoie-sa-intervina-politistii-20210971</link>
      <description><![CDATA[<img src="https://www.prosport.ro/wp-content/uploads/2025/07/„Rusinea-de-la-inmormantarea-lui-Diogo-Jota.-De-ce-a-fost-nevoie-sa-intervina-politistii.jpg"/><br/><p>Înmormântarea lui Diogo Jota, fostul star de la Liverpool, nu a fost lipsită de incidente, iar poliția a trebuit să intervină. Concret, mai mulți fani prezenți au încercat să fotografieze mormântul fostului fotbalist, lucru total neacceptat într-un asemenea moment.</p>
<p>Reamintim faptul că Diogo Jota și Andre Silva, fratele său, au decedat într-un cumplit accident rutier pe 3 iulie 2025.</p>
<h2><span>Poliția a trebuit să intervină la înmormântarea lui Diogo Jota! Mai mulți fani s-au înghesuit să facă poze cu mormântul fostului fotbalist</span></h2>
<p>Funeraliile fotbalistului Diogo Jota și ale fratelui său, Andre Silva, s-au transformat rapid într-un moment tensionat, după ce poliția portugheză a fost nevoită să intervină la cimitirul din Gondomar.</p>
<p>Deși evenimentul era menit să fie unul sobru, dedicat durerii familiei și prietenilor apropiați, acesta a fost perturbat de comportamentul agresiv al unor persoane din mulțime.</p>
<p>După ce slujba religioasă s-a încheiat, un număr mare de curioși și admiratori s-au adunat la mormântul celor doi frați. În loc să păstreze un moment de reculegere sau să respecte intimitatea familiei îndoliate, unii au început să facă fotografii chiar lângă morminte, tratând locul ca pe o atracție turistică.</p>
<p>Acest comportament total lipsit de respect a dus la intervenția poliției, care a fost nevoită să disperseze mulțimea. Mai mulți ofițeri au fost surprinși îndepărtând oamenii adunați să facă poze, în încercarea de a restabili ordinea și decența momentului, potrivit <span>The Sun</span>.</p>
<p>Mai mult decât atât, potrivit reporterilor prezenți la fața locului, la scurt timp după ce zona a fost eliberată, oamenii s-au întors, reluând comportamentul anterior.</p>
<p>Acest incident ne reamintește cât de lipsită de empatie a devenit societatea în unele momente, fanii prezenți la înmormântare preferând mai degrabă să se aleagă cu aprecieri pe rețelele de socializare decât să respecte momentul sobru la care luau parte.</p>
<h2><span>Jurgen Klopp, devastat după moartea lui Diogo Jota, fotbalist pe care l-a antrenat la Liverpool</span></h2>
<p>Printre cele mai afectate persoane de <span>vestea morții lui Diogo Jota</span> este Jurgen Klopp. Fostul antrenor de la Liverpool a fost în stare de șoc când a auzit cele întâmplate și <span>a vorbit doar la superlativ</span> despre fostul star portughez.</p>
<p>„Este un moment extrem de greu! Trebuie să existe un scop mai măreț pentru tot ce se întâmplă, dar nu îl pot vedea acum!</p>
<p>Sunt profund îndurerat să aflu despre trecerea în neființă a lui Diogo și a fratelui său, Andre. Diogo nu a fost doar un jucător extraordinar, ci și un prieten minunat, un soț iubitor și grijuliu, precum și un tată devotat! Ne va fi atât de dor de tine!</p>
<p>Toate gândurile, rugăciunile și puterea mea se îndreaptă către Rute, copii, familie, prieteni și toți cei care i-au iubit! Odihniți-vă în pace – cu dragoste”, a fost mesajul postat pe rețelele de socializare de Jurgen Klopp, fostul manager de la Liverpool al lui Diogo Jota.</p>

]]></description>
    </item>
    <item>
      <title>Primul milionar român celebru care anunță că își mută afacerea din țară din cauza taxelor impuse de premierul Ilie Bolojan: „Vând și duc afacerea în Anglia”</title>
      <link>https://www.prosport.ro/diverse/primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-ilie-bolojan-vand-si-duc-afacerea-in-anglia-20210731</link>
      <description><![CDATA[<img src="https://www.prosport.ro/wp-content/uploads/2025/07/Primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-Ilie-Bolojan-„Vand-si-duc-afacerea-in-Anglia.webp"/><br/><p>Florin Gardoș (36 de ani), fost fundaș la FCSB și la naționala României, printre altele, a anunțat, prin intermediul unei postări pe care a realizat-o pe rețelele de socializare, că își mută afacerea din țară din cauza taxelor impuse de premierul Ilie Bolojan (56).</p>
<p>Gardoș coordonează o firmă de dezvoltare imobiliară, iar de curând a finalizat două proiecte în județul Satu Mare, locul său de baștină.</p>
<h2><span>Florin Gardoș, disperat să vândă și să își mute afacerea din țară! Ce a dezvăluit după ultimele taxe impuse de premierul Ilie Bolojan</span></h2>
<p><span>Măsurile de austeritate impuse de Guvernul Bolojan au lovit</span> în toate păturile sociale din România și nici măcar fotbalul nu a scăpat de consecințe. Drept dovadă, toate proiectele de amploare ale stadioanelor care urmau să fie construite în viitorul apropiat au intrat în impas.</p>
<p><span>Guvernul condus de Ilie Bolojan a tăiat totul</span> din dorința de a reduce deficitul bugetar, iar efectele au început deja să fie resimțite din plin.</p>
<p>Printre cei care s-au plâns public se numără și Florin Gardoș, dublu campion în România cu FCSB și protagonist al unui transfer spectaculos în august 2014, atunci când Southampton a plătit 6.800.000 de euro pentru a-l achiziționa de la gruparea roș-albastră.</p>
<p>Gardoș, care coordonează o societate de dezvoltare impobiliară și recent a finalizat un proiect în Satu Mare, a spus că să grăbește să vândă și să își mute afacerea în Anglia:</p>
<blockquote><p>În 2022 am înființat o firmă de dezvoltare imobiliară. Aveam un teren la Satu Mare și am zis să dau drumu’ la treabă. La momentul respectiv, TVA-ul pentru locuințe era 5%, aplicabil pentru imobile sub 120 mp și sub plafonul de 700.000 lei. Impozitul pe dividende 5%. Fac un proiect de 2 case, obțin avizele, autorizația și îmi propun ca în 2023 să încep construcția. Dar surpriză: pe 1 ianuarie 2023, Guvernul schimbă regulile jocului. TVA 5% rămâne, dar plafonul scade la 600.000 lei. Aici a durut. Pentru cine avea proiecte gândite pentru zona 120.000–140.000 €, diferența de TVA era de mii bune de euro. Impozitul pe dividende crește la 8%. Ce să fac? O dau înainte și în cele din urmă, termin casele anul trecut în toamnă, le pun pe piață și ce să vezi, de la 1 august 2025 se schimbă iar TVA-ul la 21% și nu mai există nicio plafonare. Dividende? 10% la 1 ianuarie 2025, 16% de la 1 ianuarie 2026. Ce-mi rămâne de făcut? Vând (sper) luna asta, măcar una, măresc prețul la a doua și de la anu’ mut business-ul in UK. Unde apropo, impozitul pe același venit e mai MIC decât ce plătesc în România prin declarația unică (ca să vorbim puțin și de persoane fizice)”, a scris Florin Gardoș, pe <span>pagina sa de Facebook</span>.</p></blockquote>
<h2><span>Libertatea, mai presus de orice</span></h2>
<p>Pe de altă parte, Florin Gardoș a transmis că nu regretă felul în care votat la alegerile din mai 2025 și astfel i-a pus la punct pe cârcotașii din secțiunea de comentarii:</p>
<blockquote><p>Între prim-ministru Bolojan și prim-ministru «industria calului» aș fi ales de 100 de ori același om. Asta e frumusețea democrației, poți critica și vorbi liber indiferent cine e președinte/prim-ministru”, a ținut să le precizeze Gardoș urmăritorilor săi de pe rețelele de socializare.</p></blockquote>
<p>Pentru naționala mare a României, Florin Gardoș și-a făcut apariția într-un total de 14 partide.</p>

]]></description>
    </item>
    <item>
      <title>Guvernul Bolojan a tăiat totul! Răsturnare de situație cu noul stadion din Timişoara: „Prioritizăm urgentul. Apoi, va fi negociere”</title>
      <link>https://www.prosport.ro/fotbal-intern/guvernul-bolojan-a-taiat-totul-rasturnare-de-situatie-cu-noul-stadion-din-timisoara-prioritizam-urgentul-apoi-va-fi-negociere-20210684</link>
      <description><![CDATA[<img src="https://www.prosport.ro/wp-content/uploads/2025/07/Guvernul-Bolojan-a-taiat-totul-Rasturnare-de-situatie-cu-noul-stadion-din-Timisoara-„Prioritizam-urgentul.-Apoi-va-fi-negociere.webp"/><br/><p>Din dorința de a reduce deficitul bugetar și de a nu introduce România într-o criză profundă, Guvernul condus de Ilie Bolojan (56 de ani) a tăiat finanțarea pentru proiectele stadioanelor ce urmau să fie construite în țară.</p>
<p>Printre acestea se numără și arena „Dan Păltinișanu” din Timișoara, care ar trebui să coste 130.000.000 de euro și să aibă o capacitate de 32.000 de locuri.</p>
<h2><span>Vești noi de la Timișoara, după ce Guvernul Bolojan a tăiat finanțarea pentru stadionul „Dan Păltinișanu”</span></h2>
<p>Vestea că ridicarea noului stadion din Timișoara ar putea fi blocată de măsurile impuse de premierul Ilie Bolojan a stârnit deja mai multe reacții în Banat.</p>
<p><span>Alfred Simonis, președintele Consiliului Județean Timiș, a spus că proiectul arenei va continua</span>, chiar dacă autoritățile locale vor trebui „să participe cu o cotă la finanțare”.</p>
<p>De asemenea, s-a vehiculat că proiectul ar putea fi modificat, astfel încât capacitatea de 32.000 de locuri să fie redusă drastic. Iar despre această ipoteză, <span>Marian Iancu, milionar care a fost patron la Poli Timișoara, a avut o reacție tranșantă</span>. „Clubul Politehnica Timișoara și suporterii atașați culorilor alb-violete se califică pentru un stadion de 32.000 de locuri”, a spus, printre altele, Iancu.</p>
<p>Însă, ultimele vești sosite din Banat nu sunt tocmai bune. Deputatul Marilen Pirtea, în calitate de lef al PNL Timiș, a lăsat de înțeles că Guvernul a tăiat complet finanțarea pentru stadionul „Dan Păltinișanu”, cel puțin pentru un moment.</p>
<blockquote><p>În momentul acesta, urgentul e prioritizat în fața importantului. Până în decembrie, funcționăm după niște indicatori impuși de Comisia Europeană, care trebuie atinși, astfel încât, după decembrie, cu un deficit de 7%, ținta noastră, să existe, să spunem, un plan strategic mai mare, care cu siguranță să prindă și partea de echitate, astfel încât economia să poată să devină funcțională. Legat de stadion, din câte înțeleg, există doar o amânare, la fel ca toate celelalte, după care va fi o negociere directă cu fiecare beneficiar, în speță, CJ, și la fel ca la toate alte investiții, se va pune problema cofinanțării pe care o aduce consiliul județean sau beneficiarul respectiv și în funcție de câți bani poate consiliul județean să investească, să aducă contribuție, aceasta va fi, ierarhizarea sau prioritizarea unor stadioane, la nivel național”, a explicat Marilen Pirtea, citat de <span>ExpressDeBanat.ro</span>.</p></blockquote>
<h2><span>Stadionul rămâne prioritar</span></h2>
<p>În altă ordine de idei, Alin Popoviciu, vicepreședintele CJ Timiș, a transmis răspicat că proiectul stadionului „Dan Păltinișanu” va merge mai departe chiar și în ipoteza în care Guvernul României nu va mai finanța deloc proiectul. În acest scenariu, care cu siguranță ar complica lucrurile în Banat, Popoviciu spune că finanțarea se va face exclusiv din bugetul local:</p>
<blockquote><p>Dacă ajungem la o înțelegere cu Guvernul României, noi, CJ, avem deja pregătiți ca și cofinanțare 100 de milioane de lei, care pot fi folosiți în 2026. De fapt, partea Guvernului va veni prima dată în 2027, că nu se vor folosi mai mult de 100 de milioane în 2026. Deci, argumentele noastre la discuția cu domnul Bolojan vor fi altele decât sunt în altă parte și s-ar putea să avem noroc. A doua variantă, în care nu există posibilitatea ca de la Guvern să fie dați acești bani, luăm stadionul de la CNI și încercăm să-l facem pe fonduri proprii”, a punctat și Alin Popoviciu, potrivit aceleiași surse.</p></blockquote>

]]></description>
    </item>
    <item>
      <title>O nouă aroganță a afaceristului despre care s-a spus că e falit, deşi a cumpărat 1.000 de apartamente cu 400.000.000 de dolari: „Să includeți şi asta”</title>
      <link>https://www.prosport.ro/alte-sporturi/box/o-noua-aroganta-a-afaceristului-despre-care-s-a-spus-ca-e-falit-desi-a-cumparat-1-000-de-apartamente-cu-400-000-000-de-dolari-sa-includeti-si-asta-20210650</link>
      <description><![CDATA[<img src="https://www.prosport.ro/wp-content/uploads/2025/07/O-noua-aroganta-a-afaceristului-despre-care-s-a-spus-ca-e-falit-desi-a-cumparat-1.000-de-apartamente-cu-400.000.000-de-dolari.jpg"/><br/><p>Floyd Mayweather (48 de ani), despre care s-a spus că e falit chiar dacă a cumpărat 1.000 de apartamente cu 400.000.000 de dolari, le-a arătat urmăritorilor de pe rețelele de socializare cum stau lucrurile de fapt.</p>
<p>Legenda boxului american a coborât în garajul casei sale, după care le-a făcut o prezentare specială noilor „jucării”, după cum le-a numit chiar el.</p>
<h2><span>Floyd Mayweather a adăugat noi „jucării” garajului său de milioane. Ce a transmis boxerul care a investit 400.000.000 de dolari în achiziția a 1.000 de apartamente</span></h2>
<p><span>Floyd Mayweather, legendă a boxului american care și-a încheiat cariera fără înfrângere, a plătit 400.000.000 de dolari pentru un imperiu imobiliar</span> care a încadrat 1.000 de apartamente.</p>
<p>Fostul mare sportiv, care va împlini 50 de ani la data de 24 februarie 2027, a dorit astfel să își blindeze o parte din avere, pentru a nu risca să pice în capcana inflației.</p>
<p>Însă, chiar și după ce <span>s-a descotorosit de 400.000.000 de dolari cash, Floyd Mayweather tot a rămas cu fondurile necesare pentru a face diverse aroganțe</span> pe internet.</p>
<p>Cu toate acestea, de curând au apărut și zvonurile pe care le așteptau cei care nu sunt mari admiratori ai americanului. S-a vehiculat că <span>Floyd Mayweather ar fi ajuns falit</span>, iar aceste informații l-au deranjat profund pe fostul pugilist.</p>
<p>Prin intermediul unei postări pe care a realizat-o pe <span>pagina sa de Instagram</span>, unde e urmărit de o comunitate imensă, aproape 30.000.000 de persoane mai precis, Floyd Mayweather a recurs la un nou gest arogant prin care a vrut să demonstreze contrariul.</p>
<p>Pe scurt, el a intrat în garajul casei sale, împreună cu un cameraman, și a arătat puzderia de bolizi care mai de care mai luxoși.</p>
<blockquote><p>Când mai faceți un videoclip despre mine în care spuneți că sunt falit, asigurați-vă că includeți și filmarea asta”, a scris Floyd Mayweather, postarea sa reușind să adune peste 100.000 de aprecieri și o mulțime de comentarii.</p></blockquote>
<h2><span>Ce a spus despre noile „jucării”</span></h2>
<p>În același timp, Floyd Mayweather poate fi auzit și pe filmare în timp ce le prezintă urmăritorilor mai multe lucruri interesante. Fostul boxer a ținut să precizeze că de curând a făcut câteva noi achiziții pentru garajul săi.</p>
<blockquote><p>Omul cu bani aici, m-am întors de parcă nu aș fi plecat niciodată. Chiar acum sunt în Las Vegas cu omul meu, Nick. După cum puteți vedea, aici este una dintre noile mele jucării (n.r. – un bolid McLaren de culoare turcoaz). Îmi place mașina asta, Miami Dolphin (n.r. – trimitere la culoare) sau Tiffany Blue, cum vreți voi să îi spuneți. Haideți să mergem în capătul acesta și să vedem o altă nouă jucărie pe care doar ce am cumpărat-o. Apropo, când sunteți în trecere prin Las Vegas puteți să treceți să le vedeți. Deci cealaltă jucărie este aici, un armăsar italienesc (n.r. – un Ferrari alb, cu drapelul Italiei pe mijloc). Mai am și alte jucării. Un Porsche alb. Iar în partea asta, se spune că e bine să lași ce e mai bun pentru la final… Hai să mergem afară, sunt jucării peste tot (n.r. – cameramanul filmează o parcare imensă plină cu mașini). Unul dintre cele 99 de exemplare din întreaga lume, model Landaulet (n.r. – un model de Mercedes-Maybach G650, modificat)”, se poate auzi pe filmare.</p></blockquote>
<p>Doar ultima mașină, cireașa de pe tort după cum a identificat-o însuși Floyd Maywather, are un preț de peste 1.000.000 de dolari.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DLrZedhOuMB/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Floyd Mayweather (@floydmayweather)</p>
</div>
</blockquote>
<p><script async="" src="//www.instagram.com/embed.js"></script></p>

]]></description>
    </item>
  </channel>
</rss>
