<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imagine fabuloasă cu Gică Hagi şi Hristo Stoichkov! Cum i-a numit Gabi Balint pe cei doi</title>
      <link>https://www.prosport.ro/diverse/imagine-fabuloasa-cu-gica-hagi-si-hristo-stoichkov-cum-i-a-numit-gabi-balint-pe-cei-doi-20331900</link>
      <description><![CDATA[<img src="https://www.prosport.ro//wp-content/uploads/2025/11/Imagine-fabuloasa-cu-Gica-Hagi-si-Hristo-Stoichkov-Cum-i-a-numit-Gabi-Balint-pe-cei-doi.jpg"/><br/><p>Gabi Balint a postat o imagine alături de Gică Hagi și Hristo Stoichkov amintind de perioada în care cei doi dominau fotbalul european.</p>
<p>Trei foști fotbaliști apar în imaginea distribuită de Gabi Balint pe rețelele de socializare. Fostul internațional își amintește cu drag de momentele în care evolua pe teren și a precizat că pe cei trei îi leagă aceeași pasiune, cea pentru fotbal.</p>
<h2><span>Gabi Balint, încântat de prezența a doi „coloși” ai fotbalului: „Aceeași pasiune ne-a ținut aproape”</span></h2>
<p>Fostul internațional român a vrut să le amintească urmăritorilor săi de pe Instagram alături de ce fotbaliști a evoluat. L-a numit pe Stoichkov ca fiind Balonul de Aur din 1994 și pe Hagi ca fiind „aproape” Balonul de Aur în același an. 1994 a fost anul în care „Regele” putea să îi ia fața vecinului bulgar dacă România reușea să treacă de Suedia la Campionatul Mondial din SUA.</p>
<p>„Hristo Stoickov – Balonul de Aur (1994)<br/>
Gheorghe Hagi – aproape de Balonul de Aur (locul 4, 1994)<br/>
Eu – aproape de cei doi.<br/>
Drumuri diferite, destine diferite… dar aceeași pasiune ne-a ținut aproape”, e mesajul transmis de Gabi Balint pe Instagram.</p>
<p>Gabi Balint a evoluat împotriva lui Hristo Stoichkov în preliminariile Cupei Mondiale din 1990, iar bulgarul și-a amintit în urmă cu 12 ani de fostul atacant al naționalei și de generația formidabilă pe care o avea România.</p>
<blockquote><p>„Ne-a lăsat afară România. Avea o naţională spectaculoasă pe atunci. Cu Popescu, Hagi, Lăcătuş, Balint…”, a povestit Stoichkov, pentru <span>Digisport.</span></p></blockquote>
<p>Cei trei au evoluat într-o perioadă emblematică pentru echipele și naționalele din Estul Europei. Gabi Balint a rămas bun prieten cu Gică Hagi, iar „Regele” are, de asemenea, o prietenie specială cu fostul său rival în lupta pentru Balonul de Aur.</p>
<blockquote><p>„A fost perioada boom-ului fotbalului din Est. Cine se putea gândi atunci că Steaua va juca o finală împotriva Barcelonei în Sevilla şi o va câştiga? Apoi Steaua Roşie a câştigat cu Marseille. Apoi iar Steaua Bucureşti a jucat o nouă finală, cu AC Milanul lui Gullit, Rijkaard şi Van Basten. Dinamo Kiev şi ŢSKA Moscova erau şi ele puternice. Comunismul, cu disciplina lui, era dur pentru jucători, dar am şi învăţat multe din asta”, a mai precizat fostul fotbalist bulgar.</p></blockquote>
<p>Gabi Balint și Gică Hagi au fost colegi la Steaua în perioada 1987-1990. Au fost membri importanți ai Generației de Aur și au evoluat împreună la Campionatul Mondial din 1990. Cu Hristo Stoichkov a fost doar adversar pe vremea când evolua la Steaua și bulgarul la CSKA Sofia, dar și în meciurile internaționale.</p>

]]></description>
    </item>
    <item>
      <title>Sorin Cârțu s-a operat: „Mergea către ceva mai grav”</title>
      <link>https://www.prosport.ro/diverse/sorin-cartu-s-a-operat-mergea-catre-ceva-mai-grav-20331614</link>
      <description><![CDATA[<img src="https://www.prosport.ro//wp-content/uploads/2025/11/Sorin-Cartu-s-a-operat-„Mergea-catre-ceva-mai-grav.jpg"/><br/><p>Sorin Cârțu a avut parte de o săptămână plină de emoții atât pentru echipa sa de suflet, dar și din cauza unei intervenții chirurgicale care nu mai putea fi amânată.</p>
<p>Fostul antrenor și jucător de la <span>Universitatea Craiova</span> a suferit o intervenție chirurgicală chiar în săptămâna meciului echipei la care e președinte de onoare. Nu a fost o intervenție dificilă, dar nu a putut fi prezent la duelul cu Mainz, din care oltenii au obținut trei puncte extrem de importante în Conference League.</p>
<h2><span>Problema cu care s-a confruntat Sorin Cârțu: „Sunt tăiat”</span></h2>
<p>Fostul internațional român a avut o intervenție la nivelul pleoapelor. E vorba de o blefaroplastie superioară care nu a fost dureroasă, dar a fost necesară pentru a-și îmbunătăți calitatea vieții. Sorin Cârțu a dezvăluit că problema risca să se agraveze și nu a avut de ales chiar dacă avea un program aglomerat în această perioadă. A mai suferit o intervenție similară și în urmă cu câteva luni.</p>
<blockquote><p>„Sunt tăiat pe la pleoape, de aia nu am vrut să mă vedeți. Am avut o intervenție chirurgicală, o blefaroplastie superioară. Nu a fost prea dureros. N-am dormit din toată noaptea, a ieșit din mine tot extazul ăla și tot entuziasmul de după meci. N-am dormit de bucurie”, a dezvăluit Cârțu, la <span>Fanatik.</span></p></blockquote>
<p>Operația la care a apelat și Sorin Cârțu se face la nivelul pleoapelor și are rolul de a corecta o pleoapă căzută sau surplusul de piele de deasupra ochilor. Aceste cauze apar odată cu înaintarea în vârstă. Se face foarte des această operație astfel că nu mai presupune niciun risc major.</p>
<h2><span>Universitatea Craiova l-a făcut fericit: „Ne-am prezentat într-o altă manieră”</span></h2>
<p>Înaintea <span>meciului cu Mainz,</span> Sorin Cârțu era optimist că oltenii vor reuși o surpriză în fața unei echipe mult mai bine cotate. Așa s-a și întâmplat. Universitatea Craiova a câștigat cu 1-0 și a adunat deja 7 puncte în Conference League. A doua zi după meci, președintele de onoare al grupării din Bănie a vorbit la superlativ despre jucători și se vede deja în primăvara europeană.</p>
<blockquote><p>„A fost un meci în care prestația noastră a fost superioară. Mi-a plăcut atitudinea și precizia băncii tehnice. Clar era un meci în care aveai nevoie de echilibru pe tot parcursul jocului. Ne-am prezentat într-o altă manieră. Este o victorie pe deplin meritată.</p>
<p>Ne face să ne gândim la un meci în primăvară. Mai sunt încă două partide. Ca să fim siguri trebuie să mai scriem o pagină din asta. Sunt adversare bune. Sperăm după ce am văzut în seara asta.”, a mai spus fostul antrenor.</p></blockquote>

]]></description>
    </item>
    <item>
      <title>Crește tensiunea în familia Beckham. David și Victoria se vor vedea prima dată după multă vreme cu fiul lor Brooklyn</title>
      <link>https://www.prosport.ro/diverse/creste-tensiunea-in-familia-beckham-david-si-victoria-se-vor-vedea-prima-data-dupa-multa-vreme-cu-fiul-lor-brooklyn-20331954</link>
      <description><![CDATA[<img src="https://www.prosport.ro//wp-content/uploads/2025/11/Creste-tensiunea-in-familia-Beckham.-David-si-Victoria-se-vor-vedea-prima-data-dupa-multa-vreme-cu-fiul-lor-Brooklyn.jpg"/><br/><p>A mai rămas puțin timp până la revederea de grad 0 dintre David, Victoria Beckham și fiul acestora.</p>
<p>S-a răcit relația dintre David și Victoria Beckham cu fiul cel mare, Brooklyn, după nunta acestuia cu Nicola Peltz. De aproape un an nu au mai existat <span>întâlniri între cele două familii</span>, dar inevitabil se vor intersecta la nunta lui Holly Ramsay, fiica celebrului chef britanic, Gordon Ramsay.</p>
<h2><span>Familia Beckham se reunește la nunta fiicei unui chef celebru</span></h2>
<p>La scurt timp de la nunta cu Nicola Peltz <span>s-a produs și ruptura</span> din relația lui Brooklyn cu părinții săi. Victoria Beckham ar fi fost cea care a stârnit conflictul dintre cele două familii și Brooklyn a preferat să stea departe de părinții săi. Nu a fost prezent nici la aniversarea de 50 de ani a tatălui său, David.</p>
<p>David și Victoria nu au fost invitați la ceremonia de reînnoire a jurămintelor dintre Nicola și Brooklyn. Cei patru vor avea ocazia să se revadă la nunta fiicei lui Gordon Ramsey. Brooklyn ar fi confirmat prezența la acest eveniment, conform unei surse apropiate viitoarei mirese.</p>
<blockquote>
<p data-end="1586" data-start="1074">„Victoria a fost un pachet de nervi de când Holly a aruncat bomba. Încerca să se relaxeze și să se bucure de petrecere, dar totul s-a năruit când Holly i-a spus că Brooklyn și-a confirmat prezența. A lăsat-o fără suflare.</p>
<p data-end="1586" data-start="1074">Vic nu a întrebat-o niciodată pe Holly dacă Brooklyn va veni, deoarece a presupus că nu va veni, având în vedere situația actuală. Așa că, atunci când Holly i-a spus că el a spus că va fi acolo, Victoria a rămas uluită. Nu s-a așteptat deloc la asta”, explică o sursă pentru revista Heat.</p>
</blockquote>
<h2 data-end="1609" data-start="1588"><span>Un moment oportun pentru a reveni la sentimente mai bune</span></h2>
<p data-end="1609" data-start="1588">David Beckham ar putea fi cel care ar face primul pas în vederea împăcării cu Brooklyn. El nu are, totuși, vreo vină în conflictul stârnit de soția sa.</p>
<blockquote class="instagram-media" data-instgrm-permalink="https://www.instagram.com/p/Bm1daz5Figy/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Victoria Beckham (@victoriabeckham)</p>
</div>
</blockquote>
<p><script async="" src="//www.instagram.com/embed.js"></script></p>
<p data-end="1609" data-start="1588">Sunt șanse mari ca familia Beckham să discute mai ales că Nicola Peltz ar putea lipsi. Brooklyn nu ar putea lipsi de la nunta lui Holly, cea alături de care a crescut în Anglia. Victoria ar fi un car de nervi din cauza faptului că cele două cupluri s-ar putea revedea, dar David a liniștit-o spunându-i că Brooklyn nu i-ar strica ziua specială celei mai bune prietene.</p>
<blockquote>
<p data-end="2539" data-start="2096">„Victoria este prinsă între speranță și teamă, iar asta o macină. David i-a asigurat că, dacă există ceva pe care se poate baza, este că Brooklyn nu va dori să strice ziua specială a lui Holly. Așa că, în cel mai rău caz, va fi respectuos cu familia pentru a evita orice dramă. Vic se roagă să fie așa și să poată vorbi cu el față în față, fără Nicola. Dar nici nu vrea să-și facă iluzii doar pentru a sfârși și mai dezamăgită”, a mai spus <span>sursa tabloidului.</span></p>
</blockquote>

]]></description>
    </item>
    <item>
      <title>Simona Halep, în centrul atenției la Dubai după ce a fost invitată la un eveniment exclusivist! Apariție de senzație într-o rochie galbenă, alături de Paula Badosa și Ons Jabeur. FOTO</title>
      <link>https://www.prosport.ro/alte-sporturi/tenis/simona-halep-in-centru-atentiei-la-dubai-la-ce-eveniment-exclusivist-si-a-facut-aparitia-romanca-intr-o-rochie-galbena-alaturi-de-paula-badosa-si-ons-jabeur-foto-20331599</link>
      <description><![CDATA[<img src="https://www.prosport.ro//wp-content/uploads/2025/11/Simona-Halep-la-Dubai-alaturi-de-Paula-Badosa-si-Ons-Jabeur.jpg"/><br/><p>Simona Halep continuă să fie în centrul atenției, în pofida faptului că fosta ocupantă a locului 1 mondial a agățat racheta în cui în luna februarie 2025.</p>
<p>După ce <span>a participat în calitate de ambasadoare la Turneul Campioanelor</span>, Simona Halep și-a făcut apariția săptămâna aceasta la încă un eveniment spectaculos.</p>
<p>Halep a fost invitată de Ons Jabeur, una dintre prietenele ei din circuitul WTA, să ia parte la inaugurarea academiei de tenis pe care tunisianca a deschis-o la Dubai (Emiratele Arabe Unite). Printre invitați s-a aflat și Paula Badosa (Spania), o altă jucătoare de tenis populară.</p>
<h2><span>Simona Halep a făcut furori într-o rochie galbenă la evenimentul de lansare a academiei lui Ons Jabeur de la Dubai</span></h2>
<p>Simona Halep a ieșit în evidență cu o rochie galbenă, elegantă, imaginile de la eveniment fiind postate chiar de „Simo” în povestea ei de pe Facebook.</p>
<p>Halep s-a bucurat de revederea cu fostele ei colege, făcând și un selfie alături de Paula Badosa și Ons Jabeur. Fotografiile arată o atmosferă relaxată, specifică unei petreceri în toată regula.</p>
<p>Cu ocazia evenimentului, Ons Jabeur și-a lansat oficial academia de tenis de la Dubai! Cea mai titrată jucătoare arabă din toate timpurile a precizat că programele acadmiei sale au fost concepute „pentru a ajuta fiecare jucător să crească, să învețe și să se bucure de tenis mai mult ca niciodată”.</p>
<h2><span>Simona Halep a petrecut la Dubai, după ce recent a fost speaker la o conferință în București</span></h2>
<p>Simona Halep s-a întors cu această ocazie la Dubai, după ce a petrecut ultimele săptămâni în România. Constănțeanca s-a relaxat la concerte, dar a fost văzută și într-o postură inedită, <span>speaker la conferința dedicată inovației Impact Bucharest. </span></p>
<p>Halep a mărturisit că nu a mai făcut asta până acum, dar în ciuda emoțiilor a avut un discurs foarte apreciat: „În sport, eu cred că dacă nu ești Roger Federer, poți pierde câte un meci în fiecare săptămână. Dacă vrei să simți totul ca un eșec, atunci nu e bine, pentru că trebuie să te uiți la partea bună a lucrurilor.</p>
<p data-end="548" data-start="344" id="p-7">Când pierzi un meci, simți că înveți mai mult pentru că oferi atenție lucrurilor mai puțin bune din acel meci, apoi, a doua zi, poți îmbunătăți. Când doar câștigi, ești fericit și mergi mai departe. Eșecul nu este permanent, dar trebuie să existe pentru a deveni mai bun”, a transmis Simona Halep.</p>

]]></description>
    </item>
    <item>
      <title>Miliardarul român care a vrut să cumpere Rapid a făcut alianță cu chinezii și deschide o fabrică la unguri!</title>
      <link>https://www.prosport.ro/diverse/miliardarul-roman-care-a-vrut-sa-cumpere-rapid-a-facut-alianta-cu-chinezii-si-deschide-o-fabrica-la-unguri-20331528</link>
      <description><![CDATA[<img src="https://www.prosport.ro//wp-content/uploads/2025/11/Miliardarul-roman-care-a-vrut-sa-cumpere-Rapid-a-facut-alianta-cu-chinezii-si-deschide-o-fabrica-la-unguri.jpg"/><br/><p>Gruia Stoica (57 de ani), miliardarul român care în urmă cu aproximativ un deceniu a vrut să cumpere clubul de fotbal Rapid București, a făcut o alianță cu antreprenorii chinezi și deschide o fabrică la unguri.</p>
<p>Detalii din spatele colaborării și, implicit, afacerii au apărut în presa de specialitate din România. Trebuie precizat că Gruia Stoica activează în principal în sectorul destinat transportului feroviar de marfă.</p>
<h2><span>Și-a luat gândul de la fotbal și pregătește un tun financiar în colaborare cu chinezii! Ce fabrică deschide la unguri miliardarul român Gruia Stoica</span></h2>
<p>Gruia Stoica, afacerist despre care se crede că are o avere de peste 500 de milioane de euro, este un nume cunoscut în peisajul fotbalului românesc, deoarece în trecut s-a vehiculat de mai multe ori că ar vrea să devină patron de club.</p>
<p>Mai întâi de toate, <span>Gruia Stoica a negociat achiziționarea Rapidului</span>, pe vremea când giuleștenii doar ce ieșiseră de sub umbrela lui George Copos. Deținător al Grupului Feroviar Român (GFR) și extrem de potent financiar la acea vreme, antreprenorul a sponsorizat formația vișinie, însă în cele din urmă nu a mai ajuns unic finanțator.</p>
<p>Câțiva ani mai târziu, <span>numele lui Gruia Stoica a fost asociat și cu Dinamo București, iar despre o potențială colaborare între aceste două părți s-a scris inclusiv în ianuarie 2024</span>. Însă, din nou, nimic nu s-a concretizat.</p>
<p>Afaceristul a rămas în zona pe care o cunoaște atât de bine, cea a transportului feroviar de marfă, iar potrivit presei de specialitate din România, în perioada imediat următoare e gata să dea un nou tun financiar.</p>
<p>Concret, cei de la <span>Profit.ro</span> au aflat că Gruia Stoica intenționează să ridice o fabrică de vagoane de marfă în Ungaria, piață pe care activează deja, însă nu o va face singur, ci în colaborare cu o puternică societate din China, pe nume CRRC Shandong.</p>
<p>Așa cum am precizat deja, Gruia Stoica știe foarte bine piața din Ungaria, deoarece coordonează uzina Grampet din Debrecen din postura de acționar.</p>
<p>Însă, în colaborare cu chinezii din grupul CRRC, Gruia Stoica dorește să dezvolte o platformă industrială de la zero, care să aibă ca scop de activitate reparațiile și modernizările din sectorul deja menționat.</p>
<p>Cât despre decizia de a investi din nou în țara vecină României, Ungaria, aceeași sursă susține că Stoica a luat această hotărâre exclusiv din considerente financiare. Costurile operaționale sunt mai reduse, autoritățile sunt dispuse să investească mai mult în industria grea și, nu în ultimul rând, poziționarea logistică este și ea mai avantajoasă.</p>
<p>„Surse din industrie indică faptul că fabrica va produce vagoane descoperite, vagoane platformă, vagoane specializate pentru transportul containerelor, toate în conformitate cu standardele TSI. Primele unități ar urma să fie gata în 2026, dacă procedurile administrative sunt finalizate rapid”, se arată pe Profit.ro.</p>
<h2><span>Detalii despre afaceristul Gruia Stoica</span></h2>
<p>Născut în localitatea Toflea din județul Galați, Gruia Stoica a ajuns în atenția publicului larg la începutul secolului XIX, în primul rând datorită afacerilor pe care le-a condus în industria căilor ferate. El a achitat nu mai puțin de 202 milioane de euro pe CFR Marfă, iar în 2014, potrivit <span>Ziarului Financiar</span>, despre el se scria că se află în fruntea a „două treimi din transportul feroviar de marfă din România”.</p>
<p>Grupul Feroviar Român a fost integrat ulterior în Grampet, despre care în aceeași perioadă se spunea că „operează cu 9.500 de vagoane și 225 de locomotive”.</p>

]]></description>
    </item>
  </channel>
</rss>
