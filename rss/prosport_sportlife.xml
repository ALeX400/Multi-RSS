<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A murit Ricky Hatton! Celebrul campion mondial la box avea doar 46 de ani</title>
      <link>https://www.prosport.ro/alte-sporturi/box/a-murit-ricky-hatton-celebrul-campion-mondial-la-box-avea-doar-46-de-ani-20272479</link>
      <description><![CDATA[<img src="https://www.prosport.ro//wp-content/uploads/2025/09/A-murit-Ricky-Hatton-Celebrul-campion-mondial-la-box-avea-doar-46-de-ani-1400x902.png"/><br/><p>Duminică, 14 septembrie 2025, fostul mare boxer Ricky Hatton a murit la vârsta de doar 46 de ani, șocând întreaga lume a sportului.</p>
<p>Ex-pugilistul, care s-a luptat inclusiv cu Floyd Mayweather (48 de ani), a fost găsit fără suflare în locuința sa din Manchester, potrivit primelor informații.</p>
<h2><span>Ricky Hatton a murit la vârsta de 46 de ani, fix când se pregătea să revină în ring. Primele detalii despre decesul fostului campion mondial</span></h2>
<p>Ricky Hatton, ex campion mondial, declarat „Luptătorul Anului 2015” în Marea Britanie, a murit la vârsta de doar 46 de ani, fiind găsit fără suflare în propria casă din Manchester, potrivit <span>The Sun</span>.</p>
<p>Din primele informații, decesul s-a produs din cauze naturale, iar poliția nu a deschis un dosar pentru moarte suspectă.</p>
<p>„Putem confirma că am găsit un corp la o adresă de pe Bowlacre Road, în Gee Cross, la ora 6:45 în această dimineață, duminică, 14 septembrie. Decesul nu este considerat suspect”, a declarat un purtător de cuvânt al Poliției din Greater Manchester.</p>
<h2><span>Se pregătea să revină în ring</span></h2>
<p><span>Ricky Hatton s-a retras din boxul profesionist în 2012</span>, iar ulterior s-a confruntat cu multiple dificultăți, <span>inclusiv probleme de sănătate mintală și dependență de droguri</span>. Hatton a vorbit deschis despre situația dramatică prin care a trecut, iar în ultimii ani părea că a renăscut. În plus, asemenea foștilor mari boxeri care au revenit în ring pentru lupte demonstrative sau nu, Ricky Hatton decisese și el să facă acest pas.</p>
<p>Astfel, la data de 2 decembrie 2025, într-un eveniment organizat la Dubai, Ricky Hatton trebuia să îl înfrunte pe Eisa Al Dah, un pugilist din Emiratele Arabe Unite.</p>
<p>Ricky Hatton urma să împlinească vârsta de 47 de ani la data de 6 octombrie 2025.</p>
<h2><span>Ricky Hatton vs. Floyd Mayweather</span></h2>
<p>În perioada 1997-2012, Ricky Hatton a cucerit mai multe centuri recunoscute la nivel mondial, iar poate cea mai importantă luptă în care a fost implicat a rămas cea cu Floyd Mayweather. În 2007, în cadrul unei gale organizate la MGM Grand Garden Arena din Las Vegas, Nevada, britanicul l-a înfruntat pe legendarul boxer american. Însă, Floyd Mayweather, care nu a fost învins nici măcar o dată în întreaga carieră de la profesioniști, s-a dovedit a fi mai bun și a câștigat bătălia în runda a zecea, prin TKO.</p>
<h2><span>Reacții din lumea boxului și nu numai</span></h2>
<p>Amir Khan, de asemenea ex-campion mondial pentru Marea Britanie, a scris o postare emoționantă pe platformele de socializare:</p>
<p>„Astăzi l-am pierdut nu doar pe unul dintre cei mai mari boxeri ai Marii Britanii, ci și pe un prieten, mentor, un războinic… L-am pierdut pe Ricky Hatton”, a scris Amir Khan.</p>
<p>Anthony Fowler, boxer olimpic, a transmis:</p>
<p>„Nu pot să cred. Odihnește-te în pace, Ricky Hatton”, a scris Fowler.</p>
<p>Inclusiv controversatul jurnalist Piers Morgan a postat un mesaj pe platforma X:</p>
<p>„Odihnește-te în pace, Ricky „Asasinul” Hatton. 46 de ani… Găsit decedat în domiciliul său din Manchester, poliția spune că nu există circumstanțe suspecte. Ce veste incredibil de tristă”, a scris Piers Morgan.</p>

]]></description>
    </item>
    <item>
      <title>Rușine istorică pentru All Blacks. Noua Zeelandă a suferit cea mai dură umilință în fața rivalei Africa de Sud</title>
      <link>https://www.prosport.ro/alte-sporturi/rugby/rusine-istorica-pentru-all-blacks-noua-zeelanda-a-suferit-cea-mai-dura-umilinta-in-fata-rivalei-africa-de-sud-20272387</link>
      <description><![CDATA[<img src="https://www.prosport.ro//wp-content/uploads/2025/09/Rusine-istorica-pentru-All-Blacks.-Noua-Zeelanda-a-suferit-cea-mai-dura-umilinta-in-fata-rivalei-Africa-de-Sud-1400x933.jpg"/><br/><p>Naționala de rugby a Noii Zeelande, cunoscută și drept All Blacks, a avut parte de o rușine istorică, sâmbătă, 13 septembrie 2025, în runda cu numărul 4 a Rugby Championship.</p>
<p>Selecționata antrenată de Scott Robertson (51 de ani) a fost învinsă fără drept de apel de rivala Africa de Sud, scor 10 la 43.</p>
<h2><span>Africa de Sud a măturat pe jos cu All Blacks în runda 4 de la Rugby Championship</span></h2>
<p>Sâmbătă, la Wellington, <span>Noua Zeelandă și Africa de Sud s-au duelat</span> în etapa 4 a Rugby Championship, iar la capătul celor două reprize, oaspeții s-au impus cu un neverosimil 43 la 10.</p>
<p>Potrivit <span>The Guardian</span>, aceasta este cea mai drastică înfrângere pe care <span>All Blacks a încasat-o</span> în fața propriilor fani în întreaga istorie.</p>
<p>Anterior meciului de pe 13 septembrie, reprezentativa masculină de rugby a Noii Zeelande nu pierduse niciodată acasă la o diferență mai mare de 15 puncte. De asemenea, la general, cea mai aspră înfrângere din dreptul All Blacks era reprezentată de un eșec tot cu Africa de Sud, din vara lui 2023. Atunci, Noua Zeelandă a pierdut cu 7 la 35 pe stadionul Twickenham din Londra.</p>
<p>Însă, de data aceasta, pe gazonul Sky Stadium din Wellington, elevii lui Scott Robertson au fost de nerecunoscut, mai ales în repriza secundă, pe care au pierdut-o cu 0 la 36.</p>
<p>„All Blacks, umiliți de Springboks la Rugby Championship, cu cea mai grea înfrângere suferită vreodată”, titrează The Guardian.</p>
<p>Damian Willemse (27 de ani), parte a naționalei din Africa de Sud, a spus că jocul de sâmbătă a fost pregătit în cele mai mici detalii:</p>
<p>„Am avut o mentalitate foarte bună. După ce am analizat meciul de săptămâna trecută, am știut exact unde am greșit. Și în această seară am fost mult mai cinici”, a declarat Damian Willemse.</p>
<h2><span>Cum arată situația în grupă</span></h2>
<p>Noua Zeelandă și Africa de Sud s-au duelat și pe 6 septembrie, la Auckland, pe Eden Park, iar atunci All Blacks s-a impus cu 24 la 17.</p>
<p>Prezente la Rugby Championship mai sunt reprezentativele din Australia și Argentina. Anterior dublei cu Africa de Sud, Noua Zeelandă a înregistrat o victorie și o înfrângere cu Argentina, 41-24 și 23-29.</p>
<p>După patru etape, clasamentul arată în felul următor:</p>
<ol>
<li>Australia – 11P (114:104)</li>
<li>Africa de Sud – 10P (112:94)</li>
<li>Noua Zeelandă – 10P (98:113)</li>
<li>Argentina – 9P (105:118)</li>
</ol>
<p>„Vom simți un real disconfort pe parcursul acestei săptămâni. Dar sunt sigur că această echipă va folosi înfrângerea pentru a face pasul la un nivel superior. Avem meciul cu Australia în față și implicit o șansă să reacționăm”, a declarat Scott Barrett, căpitanul Noii Zeelande.</p>
<p>În schimb, selecționerul Scott Robertson a punctat:</p>
<p>„Când au început să ne domine, au fost necruțători. Nu am putut răspunde în niciun fel și ne-au pedepsit”, a explicat selecționerul All Blacks.</p>
<p>Pentru Noua Zeelandă urmează o dublă cu Australia la Rugby Championship, programată pe 27 septembrie, respectiv 4 octombrie 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/0_FKa6DAO1k?si=2FblVmfxDJvd_2cs" title="YouTube video player" width="560"></iframe></p>

]]></description>
    </item>
    <item>
      <title>Investiție de 74 de milioane de euro într-un stadion aflat într-un teritoriu „de la capătul lumii”</title>
      <link>https://www.prosport.ro/diverse/investitie-de-74-de-milioane-de-euro-intr-un-stadion-aflat-intr-un-teritoriu-de-la-capatul-lumii-20272418</link>
      <description><![CDATA[<img src="https://www.prosport.ro//wp-content/uploads/2025/09/Investitie-de-74-de-milioane-de-euro-intr-un-stadion-aflat-intr-un-teritoriu-„de-la-capatul-lumii-1400x860.png"/><br/><p>Guvernele din Australia și Tasmania sunt gata să facă, la comun, o investiție de multe milioane de euro într-un stadion aflat într-un teritoriu „de la capătul lumii”.</p>
<p>Este vorba despre stadionul „Universitatea din Tasmania”, aflat în York Park, pe insula situată la sud de Melbourne.</p>
<h2><span>Tasmania va intra în Liga Australiană de Fotbal! Stadionul din York Park, Launceston, va fi modernizat copios</span></h2>
<p>Guvernul din Tasmania, cu ajutorul Guvernului din Australia, a început de curând modernizarea stadionului din York Park, Launceston, care a fost construit în 1921.</p>
<p>Potrivit <span>Pulse Tasmania</span>, arena va avea nevoie, pentru a se ridica la standardele actuale, de o investiție de 130 de milioane de dolari, adică aproximativ 110 milioane de euro. Însă, proiectul va fi finanțat la comun de cele două guverne menționate și fiecare parte va contribui cu jumătate din sumă.</p>
<p>Arena ar trebui să fie gata în octombrie 2027, iar ulterior, Tasmania va fi introdusă oficial în Liga Australiană de Fotbal, atât cu o echipă masculină, cât și cu una feminină.</p>
<p>„Este un proiect care creează locuri de muncă pe plan local și va stimula activitatea economică regională. În același timp, va evidenția și capacitatea de construcție a Tasmaniei de Nord. Această reamenajare este o oportunitate fantastică pentru noi toți, inclusiv pentru subcontractanții și furnizorii noștri. Putem realiza un proiect plin de satisfacții și provocator în același timp, contribuind la dezvoltarea unei locații emblematice din Tasmania”, a declarat Craig Edmunds, președintele companiei Fairbrother, care a câștigat licitația pentru <span>lucrările de modernizare ale stadionului</span>.</p>
<h2><span>Ce presupune modernizarea</span></h2>
<p>În prezent, stadionul mai poate găzdui doar aproximativ 9.000 de persoane. Însă, în 2027, după ce renovările vor fi gata, se estimează că peste 17.000 de oameni vor putea încăpea <span>în tribunele stadionului</span> „Universitatea din Tasmania”.</p>
<p>„Va fi realizată o tribună nouă pe partea de vest, iar tribuna de pe partea de est va fi reamenajată. De asemenea, vizitatorii vor avea parte de o mulțime de noi facilități”, se arată pe Pulse Tasmania.</p>
<p>Tasmania este cel mai mic stat al Australiei, fiind localizat pe insula cu același nume din sudul orașului Melbourne. Așadar, pentru a ajunge din România în Tasmania este nevoie de o durată de peste 20 de ore de zbor.</p>
<p>Pe de altă parte, se crede că primii locuitori ai Tasmaniei s-au stabilit pe insulă cu 25 de mii de ani înainte de sosirea europenilor pe teritoriul respectiv. Primul astfel de episod s-a consemnat în 1642, când olandezul Abel Tasman, cel care a și „botezat” insula, a acostat în Tasmania.</p>

]]></description>
    </item>
    <item>
      <title>Trump, scrisoare siropoasă pentru cel mai mare aliat al lui Vladimir Putin. Ce i-a scris lui Lukashenko: „Și Melania vă transmite asta”</title>
      <link>https://www.prosport.ro/alte-sporturi/tenis/trump-scrisoare-siropoasa-pentru-cel-mai-mare-aliat-al-lui-vladimir-putin-ce-i-a-scris-lui-lukashenko-si-melania-va-transmite-asta-20272364</link>
      <description><![CDATA[<img src="https://www.prosport.ro//wp-content/uploads/2025/09/Trump-scrisoare-siropoasa-pentru-cel-mai-mare-aliat-al-lui-Vladimir-Putin.-Ce-i-a-scris-lui-Lukashenko-„Si-Melania-va-transmite-asta.webp"/><br/><p>Triumful jucătoarei de tenis Aryna Sabalenka (27 de ani – 1 WTA) de la US Open 2025 l-a determinat pe Donald Trump (79) să îi trimită o scrisoare siropoasă lui Alexander Lukashenko (71), cel mai mare aliat al lui Vladimir Putin (72).</p>
<p>Sportiva din Belarus s-a impus pentru a doua oară în carieră la Flushing Meadows, după succesul din 2024. De asemenea, Sabalenka mai are în palmares Australian Open 2023 și 2024.</p>
<h2><span>Ce a putut să îi scrie Donald Trump lui Alexander Lukashenko, după ce Sabalenka a câștigat US Open 2025</span></h2>
<p>Președintele Statelor Unite ale Americii a fost foarte implicat în desfășurarea ultimului turneu de Grand Slam al anului, anume US Open 2025.</p>
<p><span>Donald Trump a urmărit finala masculină, Alcaraz – Sinner, din tribune</span>, fiind primul președinte din SUA, după 25 de ani, care își face apariția la ultimul act de la US Open.</p>
<p>În schimb, <span>finala feminină, Sabalenka – Anisimova, a fost privită</span> din fața televizorului de Trump. Sportiva din Belarus s-a impus fără drept de apel în fața favoritei locale, scor 6-3, 7-6(3) și astfel și-a apărat trofeul pe care l-a cucerit pentru prima oară în 2024.</p>
<p>Triumful înregistrat de Aryna Sabalenka l-a determinat pe Donald Trump să îi trimită o scrisoare de felicitare omologului din Belarus, Alexander Lukashenko, care este cel mai mare aliat al lui Vladimir Putin. Însă, nu gestul în sine a surprins neapărat, ci cuvintele siropoase pe care le-a utilizat președintele american:</p>
<p>„Stimate domnule Lukashenko, Melania mi se alătură în a vă transmite cele mai bune gânduri, cu ocazia zilei dumneavoastră de naștere. Suntem deosebit de încântați să subliniem succesul remarcabil al jucătoarei de tenis din Belarus, Aryna Sabalenka, la turneul US Open de la New York. Ea reprezintă cel mai bine țara dumneavoastră și știm că trebuie să fiți mândru de realizările ei. În timp ce așteptăm cu nerăbdare anul care urmează, ne rugăm pentru sănătatea și bunăstarea dumneavoastră, precum și pentru progresul continuu în atingerea obiectivelor noastre comune, în numele popoarelor Statelor Unite și Belarusului”, i-a scris Donald Trump lui Alexander Lukashenko, potrivit <span>TVPWorld.com</span>.</p>
<h2><span>Ce a declarat Sabalenka după finala de la US Open</span></h2>
<p>Aryna Sabalenka ocupă scaunul de lider în ierarhia WTA și cu greu va putea fi dată jos. În prezent, ea are un total de 11.225 de puncte WTA, în timp ce poloneza Iga Swiatek, ocupanta locului secund, are doar 7.933 puncte WTA.</p>
<p>Podiumul este completat de Coco Gauff, reprezentantă a Statelor Unite ale Americii, cu 7.874 puncte.</p>
<p>„Din cauza finalelor (n.r. – pierdute la Australian Open 2025 și Roland Garros 2025) de la începutul sezonului, acest titlu este diferit de celelalte. Am sentimentul că a trebuit să depășesc multe obstacole pentru a-l obține. Meritam să câștig un Grand Slam în acest sezon. Așadar, când am rămas în genunchi, a fost o emoție pură, pentru că a însemnat foarte mult să apăr acest titlu, să dezvolt un tenis atât de bun și să fiu capabilă să-mi gestionez emoțiile. Sunt foarte mândră de mine”, a declarat Aryna Sabalenka, printre altele, după finala câștigată de la US Open 2025.</p>

]]></description>
    </item>
    <item>
      <title>Cum arată conacul Mariei Sharapova pe care Luka Doncic a plătit 25 de milioane de dolari. Vila din SUA are 5 dormitoare și piscină</title>
      <link>https://www.prosport.ro/alte-sporturi/baschet/cum-arata-conacul-mariei-sharapova-pe-care-luka-doncic-a-platit-25-de-milioane-de-dolari-vila-din-sua-are-5-dormitoare-si-piscina-20272335</link>
      <description><![CDATA[<img src="https://www.prosport.ro//wp-content/uploads/2025/09/Cum-arata-conacul-Mariei-Sharapova-pe-care-Luka-Doncic-a-platit-25-de-milioane-de-dolari.-Vila-din-SUA-are-5-dormitoare-si-piscina-1400x811.png"/><br/><p>Conacul Mariei Sharapova (38 de ani) din California a fost cumpărat de celebrul baschetbalist Luka Doncic (26), care a plătit nu mai puțin de 25 de milioane de dolari pentru a deveni proprietar.</p>
<p>Doncic avea nevoie de o nouă locuință, după ce s-a mutat din Dallas, Texas, pe coasta de vest a Statelor Unite ale Americii, la Los Angeles mai precis.</p>
<h2><span>Luka Doncic a cumpărat conacul Mariei Sharapova din California cu 25 de milioane de dolari</span></h2>
<p>În 2025, <span>Luka Doncic le-a spus adio celor de la Dallas Mavericks după șapte sezoane consecutive și s-a transferat la Los Angeles Lakers</span>, una dintre cele mai titrate echipe din National Basketball Association (NBA).</p>
<p>Așadar, starul sloven a părăsit Texasul și s-a mutat pe coasta de vest a Statelor Unite ale Americii, în California, unde a început o nouă viață. <span>Luka Doncic și-a luat deja o mașină de 2.000.000 de euro</span> pe care să o plimbe în preajma plajelor superbe din zona Malibu, iar mai nou a investit și în achiziția unui conac.</p>
<p>Iar potrivit informațiilor deținute de jurnaliștii de la <span>Sportal.blic.rs</span>, Doncic a ales să cumpere de la o ex-sportivă de performanță. Este vorba despre Maria Sharapova, care deținea un conac superb în California, construit în 2015 și amenajat după bunul plac al rusoaicei, în stil japonez, minimalist.</p>
<p>Conform sursei citate, achiziția l-a costat pe Luka Doncic 25 de milioane de dolari, însă suma nu reprezintă o problemă pentru el, având în vedere că la Los Angeles Lakers are un contract care îi asigură 165 de milioane de dolari.</p>
<h2><span>Detalii despre locuință</span></h2>
<p>Conacul vândut de Maria Sharapova beneficiază de cinci dormitoare, o piscină în aer liber, dar și de o pistă de bowling cu două benzi.</p>
<p>Așa cum am precizat deja, locuința a fost aproape de sufletul Mariei Sharapova, care s-a implicat personal în amenajare și, în urmă cu 6 ani, chiar i-a făcut un videoclip de prezentare pentru canalul de Youtube gestionat de „Arhitectural Digest”.</p>
<p>„Am fost obsedată de procesul de construcție a casei. Se întâmpla să merg direct de la turnee la șantier sau la biroul arhitectului pentru a vedea totul în detaliu, sau mergeam la producătorii de bucătării. Acesta a fost proiectul meu și nu am vrut să scap nici cel mai mic detaliu din întregul proces de construcție. Am călătorit în întreaga lume și m-am bucurat de numeroase locații, dar casa mea este favorita mea absolută, cred că așa ar trebui să fie”, a declarat Sharapova, în videoclipul de prezentare.</p>
<p>Rusoaica a fost vizitată de o mulțime de prieteni la casa din California, alături de care a făcut baie în piscină sau a jucat bowling, un sport care o atrage foarte mult:</p>
<p>„Aceasta este cea mai mare surpriză a casei mele (n.r. – pista de bowling), adesea vin aici cu prietenii să jucăm bowling”, mai preciza Sharapova în același clip.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Pt_5Faa_J-U?si=MbultPA3JLnpfVMl" title="YouTube video player" width="560"></iframe></p>

]]></description>
    </item>
  </channel>
</rss>
