<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cadoul lui Gigi Becali pentru nunta lui Florinel Coman. Miliardarul şi-a folosit relațiile: „Îi mulțumesc”</title>
      <link>https://www.prosport.ro/sport-life/cadoul-lui-gigi-becali-pentru-nunta-lui-florinel-coman-miliardarul-si-a-folosit-relatiile-ii-multumesc-20194689</link>
      <description><![CDATA[<img src="https://www.prosport.ro/wp-content/uploads/2025/06/Cadoul-lui-Gigi-Becali-pentru-nunta-lui-Florinel-Coman.-Miliardarul-si-a-folosit-relatiile.jpg"/><br/><p>Florinel Coman a spus ce implicare a avut Gigi Becali în marele eveniment pe care l-a avut joi, nunta sa cu Ioana Timofeciuc, de la Constanța. Cei doi și-au unit destinele sub privirile multor oameni din fotbal.</p>
<p>Joi a avut loc cea mai spectaculoasă nuntă din acest an în fotbal, după ce Florinel Coman și-a jurat iubirea față de cea care-i este acum soție, Ioana Timofeciuc. <span>Gigi Becali l-a ajutat pe fotbalist cu organizarea</span>, mai ales cu corul avut la eveniment.</p>
<h2><span>Ce a spus Florinel Coman la ieșirea din biserică, la nunta cu Ioana Timofeciuc</span></h2>
<p>Fotbalistul celor de la Al Gharafa a punctat mai multe subiecte la ieșirea din biserică, unul fiind prezența lui Gigi Becali la marele lui eveniment. Omul de afaceri a fost one-man show la evenimentul din Constanța, acolo <span>unde a venit cu preoți apropiați lui</span>.</p>
<p>„Un sentiment unic, nu mă așteptam să fie așa greu pentru mine. Aseară m-au copleșit toate emoțiile, am dormit câteva ore, mă tot gândeam la această zi. (n.r. Mai greu decât un titlu câștigat cu FCSB?) Da, 100%! Acolo suntem obișnuiți, aici emoția te încearcă, este gândul că, până la urmă, te însori. Sunt foarte fericit.</p>
<p>Le mulțumesc tuturor celor care au fost prezenți la biserică alături de noi, înseamnă foarte mult! Acum, să ne distrăm la petrecere!</p>
<p>(n.r. Ce v-a transmis Gigi Becali?) Sănătate. Am vorbit cu dânsul, ne-a felicitat. Ne-am bucurat foarte mult că a venit. Ne-a ajutat și cu corul, el și duhovnicul meu. Le mulțumesc pe această cale, că au făcut efortul pentru noi”, a declarat Florinel Coman, conform <span>AS</span>.</p>
<h2><span>Mirel Rădoi, ales de Florinel Coman pentru a-i fi naș</span></h2>
<p>Florinel Coman a discutat despre Mirel Rădoi și Viviana Rădoi, cei care i-au fost nași la marele eveniment. Antrenorul Universității Craiova recunoaște că nu mai știe al câtelea fin este fostul „șeptar” al celor de la FCSB.</p>
<p>„(n.r. Nașii au fost greu de convins?) Nu, chiar nu. Noi avem o relație specială în afara terenului. Le mulțumesc că sunt nașii noștri și ne mândrim cu asta”, a transmis Florinel Coman, conform sursei de mai sus.</p>
<p>Ioana Timofeciuc dezvăluie că s-a simțit extrem de emoționată la nuntă, dar nu la fel de mult ca Florinel Coman.</p>
<p>La eveniment au fost aproape de fotbalistul naționalei mai mulți actuali și foști colegi, printre care Budescu, Alibec, Drăguș, Dragoșin, Răzvan Marin sau Mihăilă.</p>
<p>„Eu am fost foarte emoționată, dar mai puțin decât el. Mă simt foarte recunoscătoare, foarte împlinită”, a declarat Ioana Timofeciuc, conform sursei de mai sus.</p>

]]></description>
    </item>
    <item>
      <title>Patronii din fotbalul românesc cu cea mai mare avere au luat decizia: 85.000.000 de euro, în Timișoara!</title>
      <link>https://www.prosport.ro/diverse/patronii-din-fotbalul-romanesc-cu-cea-mai-mare-avere-au-luat-decizia-85-000-000-de-euro-in-timisoara-20194968</link>
      <description><![CDATA[<img src="https://www.prosport.ro/wp-content/uploads/2025/06/Patronii-din-fotbalul-romanesc-cu-cea-mai-mare-avere-au-luat-decizia-85.000.000-de-euro-in-Timisoara.jpg"/><br/><p>Cei mai bogați patroni din fotbalul românesc demarează un proiect logistic de 85 de milioane de euro în Timișoara.</p>
<p>Celebrii frați „Dedeman” investesc pe bandă rulantă în România. Dragoș și Adrian Pavăl au preluat Academia „Cristian Ciocoiu” (fost jucător la Steaua) și au fondat ACS FC Bacău, rezultată din fuziunea cu Dinamo Bacău. Cei doi vor să urmeze modelul lui Gică Hagi și să promoveze talente locale. La mare distanță de Bacău, cei doi miliardari sunt gata să pună bazele unui alt proiect grandios.</p>
<h2><span>Investiție uriașă făcută de doi patroni din fotbalul românesc în Timișoara: proiect de peste 85.000.000 de euro</span></h2>
<p>Dragoș și Adrian Pavăl vor dezvolta la Timișoara un proiect logistic uriaș. Proiectul se va întinde pe mai multe etape. Vizează ridicarea unui depozit regional, care să poată deservi în întreaga zonă din vestul României, iar investiția se va face pe un teren de 36 de hectare.</p>
<p>Cei doi frați investesc masiv, în special în imobiliare. Potrivit profit.ro, frații miliardari ocupî locul 2 în clasamentul celor mai mari proprietari de spații pentru birouri, după Globalworth. Alături de un alt afacerist român, Ionuț Dumitrescu, dezvoltă și vând parcuri industrial-logistice pe lângă marile orașe.</p>
<h2><span>FC Bacău, echipa deținută de frații Pavăl, loc fruntaș în Liga 3</span></h2>
<p>Pe lângă <span>academia de fotbal</span>, cei doi frați dețin și echipa de seniori angrenată în Liga 3. FC Bacău are șanse reale să ajungă în eșalonul secund. Ocupă primul loc în play-off și are ca obiectiv promovarea în Liga 2 unde se va putea bate de la egal la egal cu Craiova lui Mititelu și Sepsi OSK.</p>
<p>Academia celor doi a fost vizitată de <span>Prosport.</span> Aproape 300 de juniori se pregătesc zilnic la Bacău pe patru terenuri de antrenament de cea mai bună calitate. Baza de pregătire e echipată cu o sală de forță modernă, vestiare noi și planurile de viitor sunt promițătoare.</p>
<blockquote><p>„Eu sunt antrenorul și coordonatorul tehnic al academiei. Am împărțit academia în două părți, fotbal în 11 și fotbal redus, 9,7 și 5 pentru a aplica mai atent metodologiile de lucru, dar și pentru faptul că atunci când eu am venit nu eram competent să duc partea de inițiere.</p>
<p> </p>
<p>În academie avem cam 280 de copii. Și sunt puțin mâhnit de modul în care spunem că avem academii în țară, trecem prea ușor termenul de academie la orice club de fotbal.</p>
<p> </p>
<p>Eu cred că ne apropiem de acest termen din multe motive și le-aș spune pe cele mai importante: avem infrastructură și avem metodologie de lucru. Copiii sunt, în majoritate, riverani, băcăuani, dar pentru grupele mai mari avem și din zona Moldovei, Suceava, Piatra Neamț, Vaslui, Galați, acoperim destul de mult din Moldova. Când o să terminăm construcția celor două clădiri, o să avem și un hotel.</p>
<p> </p>
<p>Momentan, jucătorii stau la internatul unui liceu”, a declarat Costel Enache, coordonator la academia FC Bacău și antrenor la seniori.</p></blockquote>

]]></description>
    </item>
    <item>
      <title>Gigi Becali, alias „Sean Connery de Pipera”, a dat un fotbalist afară de la FCSB și l-a criticat pentru că avea barbă: „M-a terorizat. Acum, după 15 ani, l-am văzut la TV”</title>
      <link>https://www.prosport.ro/fotbal-intern/gigi-becali-alias-sean-connery-de-pipera-a-dat-un-fotbalist-afara-de-la-fcsb-si-l-a-criticat-pentru-ca-avea-barba-m-a-terorizat-acum-dupa-15-ani-l-am-vazut-la-tv-20195010</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-alias-„Sean-Connery-de-Pipera-a-dat-un-fotbalist-afara-de-la-FCSB-si-l-a-criticat-pentru-ca-avea-barba.-„M-a-terorizat.-Acum-dupa-15-ani-l-am-vazut-la-TV--1400x793.jpg"/><br/><p>Gigi Becali, patronul de la FCSB, și-a lăsat barbă de ceva timp, iar acum aduce tot mai mult cu celebrul actor de la Hollywood, Sean Connery.</p>
<p>Mihai Răduț, fostul jucător al „roș-albaștrilor” l-a văzut acum pe finanțatorul campioanei și și-a adus aminte că în urmă cu un deceniu a fost terorizat și ulterior dat afară de către acesta pentru că avea barbă.</p>
<h2><span>S-a întors roata pentru Gigi Becali. Un fost fotbalist de-al său și-a adus aminte că a fost terorizat și dat afară de la echipă de acesta pentru că și-a lăsat barbă</span></h2>
<p>Gigi Becali, patronul de la FCSB, și-a schimbat fizionomia în ultimul timp, după ce și-a lăsat barbă. Mihai Răduț, fostul său jucător, a văzut noua înfățișare a magnatului din Pipera și și-a adus aminte că în urmă cu mai bine de 10 ani a fost <span>taxat serios și ulterior dat afară</span> de către acesta doar pentru simplul fapt că avea barbă.</p>
<p>„L-am văzut acum, cu alegerile, și chiar l-am sunat pe un prieten și i-am spus: «L-ai văzut pe Gigi?». «Da, îi stă mai bine!», mi-a răspuns. Zic: «Bă, tu uiți că în 2012 m-a terorizat că trebuie să-mi dau barba jos, că sunt băiat frumos, că ce caut cu barba aia?!».</p>
<p>„Uite, acum, după 15 ani, s-a întors roata! (n.r. – râde). La televizor a spus-o, mi-a spus și mie: «Uite, băiat la 20 de ani are barba aia!». Și după aia le-a spus-o multora din club legat de treaba asta cu barba”, a declarat jucătorul lui FCU Craiova la <span>iAMSport</span>.</p>
<p><img alt="" class="size-large wp-image-20195027" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1400x932.jpg" srcset="https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1400x932.jpg 1400w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-768x511.jpg 768w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-1536x1022.jpg 1536w, https://www.prosport.ro/wp-content/uploads/2025/06/6815119-Mediafax_Foto-Alexandru_Hojda-2048x1363.jpg 2048w" width="1400"/></p>
<h2><span>L-a forțat să se despartă de Gina Pistol. „E mai mare și îmi mănâncă banii”</span></h2>
<p>Mihai Răduț a avut o scurtă relație cu Gina Pistol în 2012. Pe atunci jucător la FCSB, mijlocașul nu avea evoluții constant bune, astfel că a intrat în colimatorul lui Gigi Becali. Pe lângă problema cu barba, <span>latifundiarul l-a forțat să se departă și de iubita sa</span>. Doar pentru că era mai în vârstă cu zece ani ca el și îi toacă banii.</p>
<p>„A zis-o mai multora din club legat de treaba asta, că de ce am o relație cu Gina Pistol, că e mai mare și că îmi mănâncă banii. De parcă avea vreo importanță vârsta sau știa exact ce se întâmplă acolo”, a mai spus mijlocașul central pentru sursa menționată mai sus.</p>
<p>La acea vreme, Mihai Răduț avea 22 de ani și era în plină afirmare fotbalistică, în timp ce vedeta TV Gina Pistol avea 32 de ani.</p>

]]></description>
    </item>
    <item>
      <title>Rebecca Dumitrescu, fiica impresarei Anamaria Prodan, și-a inaugurat prima expoziție de artă: „Picturile sunt exact ce simt eu”. EXCLUSIV</title>
      <link>https://www.prosport.ro/sport-life/rebecca-dumitrescu-fiica-impresarei-anamaria-prodan-si-a-inaugurat-prima-expozitie-de-arta-picturile-sunt-exact-ce-simt-eu-exclusiv-20194942</link>
      <description><![CDATA[<img src="https://www.prosport.ro/wp-content/uploads/2025/06/Rebecca-Dumitrescu-fiica-impresarei-Anamaria-Prodan-si-a-inaugurat-prima-expozitie-de-arta.jpg"/><br/><p>Rebecca Dumitrescu Prodan a debutat vineri seară în lumea expozițiilor de pictură, cu vernisajul dedicat operelor sale.</p>
<p>Fiica impresarei Anamaria Prodan și-a lansat picturile în București, titlul acestei expoziții fiind //0001.</p>
<h2><span>Rebecca Dumitrescu Prodan, zeci de invitații la lansarea unei expoziții cu picturi proprii</span></h2>
<p>Rebecca, la 26 de ani, a fost onorată la eveniment și de tatăl ei, Tiberiu Dumitrescu, noul secretar general al FR de Baschet, dar și de mulți prieteni.</p>
<p>„E cea mai frumoasă zi din viața mea, evident după ziua în care am născut-o! Este o timiditate ieșită din comun. E total opusul meu și al surorii sale. E foarte interesant că eu am văzut picturile exact când am venit în țară, adică acum două zile. Fiecare lucrare am văzut-o acum 48 de ore.</p>
<p>Din clipa în care am născut-o mi-am dorit să fie artistă. Și mă bucur pentru ea”, a declarat, vădit emoționată, Anamaria Prodan.</p>
<p>„Am încercat toate sporturile și nu s-a prins nimic. Sunt o persoană închisă, pictez așa cum sunt eu. Asta îmi place cel mai mult și vreau să fac artă la cel mai înalt nivel. Nu vreau sî pierd timpul. Picturile sunt exact ce simt eu.</p>
<p>Există și picturi cu temă sportivă, dar undeva pe acasă”, a spus și Rebecca.</p>
<ul>
<li>Tablou special cu Helmut Duckadam. E unic pentru că e făcut din cafea şi ness: unde va ajunge!</li>
</ul>
<h2><span>„Compozițiile evocă nuanțele pământii ale Bucureștiului – orașul copilăriei sale”</span></h2>
<p>„Lucrările expuse sunt o meditație complexă asupra tensiunii dintre dezrădăcinare și apartenență. Pe măsură ce Rebecca a traversat diverse spații geografice și emoționale, arta sa reflectă subtilitățile regăsirii de sine într-o lume în continuă transformare, rămânând totodată ancorată în trecut.</p>
<p>Tonurile neutre care domină compozițiile evocă nuanțele pământii ale Bucureștiului – orașul copilăriei sale, modelat de ecourile unei istorii post-comuniste.</p>
<p>Aceste culori temperate funcționează ca un omagiu vizual adus originilor sale și ca o metaforă a rezilienței: o legătură tăcută, dar de neclintit, cu rădăcinile sale, în ciuda forțelor schimbării”, se arată în prezentare expoziției.</p>
<p>Povestea desenului întins pe 9 etaje de bloc în care apare campionul David Popovici! „A fost de acord și ne-a livrat mesajul care apare pe muralul pictat”. Câte zeci de kilograme de vopsea și cîte sute de spray-uri s-au folosit | GALERIE FOTO</p>
<ul>
<li>Întreg interviul cu Rebecca și Anamaria Prodan îl puteți urmări mai jos</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/2wjILcxfZS8?start=181&amp;feature=oembed" title="Rebecca Dumitrescu, fiica Anamariei Prodan, și-a inaugurat prima expoziție de artă: „Picturile...”" width="500"></iframe></div>

]]></description>
    </item>
    <item>
      <title>Ronaldinho, primit ca un rege la Cluj. Ce i-a spus Emil Boc în engleză</title>
      <link>https://www.prosport.ro/diverse/ronaldinho-primit-ca-un-rege-la-cluj-ce-i-a-spus-emil-boc-in-engleza-20194824</link>
      <description><![CDATA[<img src="https://www.prosport.ro/wp-content/uploads/2025/06/Ronaldinho-primit-ca-un-rege-la-Cluj.-Ce-i-a-spus-Emil-Boc-in-engleza.png"/><br/><p>Ronaldinho a ajuns la Cluj pentru Sports Festival și a fost întâmpinat la hotel chiar de primarul orașului, Emil Boc.</p>
<p>În weekend va avea loc Sports Festival, eveniment organizat de Patrick Ciorcilă. <span>Vedeta acestui festival</span> va fi nimeni altul decât inegalabilul Ronaldinho, fostul fotbalist brazilian. Ronaldinho a fost întâmpinat de sute de fani și a vorbit cu primarul Emil Boc înainte de a ajunge la cazare.</p>
<h2><span>Emil Boc, întâlnire „de gradul zero” cu starul brazilian: „E o onoare”</span></h2>
<p>Se anunță un festival spectaculos în BT Arena de la Cluj, acolo unde sâmbătă va avea loc cel mai așteptat eveniment sportiv al anului. Nume sonore precum Ronaldinho, Materazzi, Adriano sau Wesley Sneider își vor face apariția și vor face show total alături de foști fotbaliști români.</p>
<p>Ronaldinho a sosit la Cluj cu o zi înainte de meciul demonstrativ „Ronaldinho &amp; Friends – Team Romania”, unde biletele s-au epuizat foarte rapid chiar dacă prețurile nu au fost tocmai accesibile.</p>
<p>Primarul Emil Boc l-a întâmpinat pe Ronaldinho și i-a oferit un tricou simbolic pentru prezența sa la Cluj Napoca în aceste zile.</p>
<blockquote><p>„Bun venit! E o deosebită plăcere să te avem în orașul nostru. Ai foarte mulți fani aici. Mulțumim pentru tot! De la Cluj ca toată lumea să știe (n.r. i-a dat un tricou cu mesajul Ronaldinho 2025 Cluj Napoca). Marele Ronaldinho, Super Ronaldinho, super festival! E o onoare să te avem prezent în orașul nostru.</p></blockquote>
<p><iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2FEmilBoc.Intotdeaunapentruclujeni%2Fvideos%2F639806512435408%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<p>Meciul demonstrativ la care va lua parte Ronaldinho se va desfășura, sâmbătă, 14 iunie, de la ora 18:00. Fostul star de la Barcelona și AC Milan va face echipă cu Julio Cesar, Cristian Zaccardo, Marco Materazzi, Ricardinho, Robert Pirès, Wesley Sneijder, Kevin Kurányi, Adriano, iar antrenor va fi fostul atacant german Felix Luz.</p>
<p>Adversari le vor fi nume grele din fotbalul românesc precum Bogdan Lobonț, Cosmin Contra, Răzvan Raț, Mirel Rădoi, Florin Cernat, Alexandru Chipciu, Adrian Ilie, Eric de Oliveira și Adrian Mutu, conduși de pe bancă de Ioan Ovidiu Sabău.</p>
<h2><span>A șasea ediție de Sports Festival la Cluj Napoca</span></h2>
<p>Unul din cele mai mari orașe din România este gazda unui <span>eveniment dedicat sportului de masă</span>. Se va desfășura în perioada 12 – 15 iunie pe platoul din jurul Cluj Arena, Aleea Stadionului, Radisson Park, Parcul Central și Parcul “Iuliu Hațieganu”.</p>
<p>Fanii sportului sunt invitați să participe la un mix captivant de sport, inspirație, caritate, socializare și distracție. Vor avea loc activități demonstrative, parada cluburilor sportive, Sports Talks și masterclass-uri, crossul supereroilor, concerte și competiții în diverse discipline.</p>

]]></description>
    </item>
  </channel>
</rss>
