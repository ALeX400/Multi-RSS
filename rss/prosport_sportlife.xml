<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum a numit-o Elias Charalambous pe fiica lui. Fotomodelul a împlinit 22 de ani</title>
      <link>https://www.prosport.ro/diverse/cum-a-numit-o-elias-charalambous-pe-fiica-lui-fotomodelul-a-implinit-22-de-ani-20148348</link>
      <description><![CDATA[<img src="https://www.prosport.ro/wp-content/uploads/2025/04/Cum-a-numit-o-Elias-Charalambous-pe-fiica-lui.-Fotomodelul-a-implinit-22-de-ani.jpg"/><br/><p>Fiica lui Elias Charalambous a împlinit 22 de ani și tehnicianul de la FCSB i-a transmis un mesaj emoționant pe rețelele de socializare.</p>
<p>Andriana Charalambous are o relație foarte apropiată cu tatăl său. Cei doi se înțeleg foarte bine și vine des la meciurile acestuia pe Arena Națională. Frumoasa cipriotă a împlinit 22 de ani și tatăl său i-a transmis un mesaj superb prin care a evidențiat cât de importantă este pentru el.</p>
<h2><span>Elias Charalambous are o fiică superbă cu care se poate mândri: „Ești unică”</span></h2>
<p>Andriana Charalambous a împlinit 22 de ani. De ziua sa a primit un mesaj special din partea antrenorului FCSB. Elias Charalambous i-a urat să aibă o zi de naștere fericită și i-a transmis că este unică în viața sa.</p>
<blockquote><p>„Happy birthday to my one and only! (n.r. La mulți ani, unica mea!)”, a scris tehnicianul cipriot pe rețelele de socializare.</p></blockquote>
<p>Elias Charalambous are trei copii. Andriana Charalambous este un fotomodel cunoscut în Grecia, în timp ce băiatul său îi calcă pe urme și evoluează deja la naționala U16 a Ciprului. Relația cu fiica sa este una foarte apropiată, ea postând des imagini cu Elias Charalambous pe care l-a numit „Cel mai tare tată din lume!”.</p>
<h2><span>Familia lui Charalambous locuiește departe de tehnicianul roș-albaștrilor: „E dificil să se mute”</span></h2>
<p>Elias Charalambous a vorbit într-un interviu despre familia sa. Deși locuiește de câțiva ani în România, cipriotul nu și-a adus și familia la București. Copiii fac școala în țara natală, astfel că a preferat să meargă să îi viziteze de fiecare dată când are ocazia. A recunoscut că îi este dificil, dar are o soție care se descurcă de minune și ia toate deciziile importante.</p>
<blockquote><p>”Familia este în Cipru, pentru că am trei copii, la vârste diferite, și nu se pot muta toți. Fata e la facultate, băiatul cel mare e la liceu, iar cel mic are doar 10 ani. E dificil să se mute. Soția vine în vizită la fiecare 2-3 săptămâni, iar de fiecare dată când am zile libere merg eu să îi vizitez.</p>
<p> </p>
<p>Sigur că mi-e dor de ei. Familia e viața mea, dar îi mulțumesc lui Dumnezeu că am o soție minunată care mă susține în toate deciziile. Fiul meu cel mare joacă în naționala de juniori, iar cel mic îi calcă pe urme. Vom vedea dacă vrea să continue, joacă și tenis, dar la vârsta lui doar se joacă”, a spus Elias Charalambous, pentru We Love Sport.</p></blockquote>

]]></description>
    </item>
    <item>
      <title>Boala ascunsă pe care o avea Nicolae Ceauşescu: „În 1989, mai avea trei-patru luni de trăit. Fără medicamente, murea în 24 de ore”</title>
      <link>https://www.prosport.ro/diverse/boala-ascunsa-pe-care-o-avea-nicolae-ceausescu-in-1989-mai-avea-trei-patru-luni-de-trait-fara-medicamente-murea-in-24-de-ore-20148567</link>
      <description><![CDATA[<img src="https://www.prosport.ro/wp-content/uploads/2025/04/Boala-ascunsa-pe-care-o-avea-Nicolae-Ceausescu-„In-1989-mai-avea-trei-patru-luni-de-trait.-Fara-medicamente-murea-in-24-de-ore22.webp"/><br/><p>Nicolae Ceaușescu, lider al sistemului comunist din România, a murit la data de 25 decembrie 1989, ca urmare a Revoluției din același an.</p>
<p>El a fost executat alături de soția sa, Elena, însă în orice caz nu ar mai fi trăit mai mult de câteva luni, susține un personaj din fotbalul românesc care l-a cunoscut foarte bine. Motivul? Ceaușescu suferea de o boală ascunsă.</p>
<h2><span>Dumitru Dragomir, despre boala ascunsă pe care o avea Nicolae Ceaușescu. Spune că liderul comunist era pe moarte înainte de execuția din 25 decembrie 1989</span></h2>
<p>Dumitru Dragomir, fost președinte al Ligii Profesioniste de Fotbal în intervalul 1996 – 2013, a avut ocazia de a-l cunoaște personal pe Nicolae Ceaușescu, liderul sistemului comunist din România.</p>
<p>Cei doi s-au întâlnit la Scornicești, orașul din județul Olt unde Ceaușescu s-a născut și unde Dumitru Dragomir, înainte de Revoluția din 1989, a fost conducător de club.</p>
<p><span>Dumitru Dragomir a avut tupeul de a-i spune inclusiv un banc riscant lui Nicolae Ceaușescu</span>, însă fostul lider comunist nu i-a purtat pică, ba din contră, chiar s-a amuzat.</p>
<p>Astfel au ajuns să se cunoască mai bine, iar cu această ocazie, Dumitru Dragomir a început să afle tot mai multe detalii din sânul familiei care a condus România timp de peste două decenii.</p>
<p>Referitor la execuția lui Nicolae Ceaușescu și a soției sale din 25 decembrie 1989, Mitică Dragomir susține că cei doi oricum nu mai aveau mult timp de trăit, deoarece ambii erau foarte bolnavi. Însă, starea lui Nicolae Ceaușescu era atât de gravă, conform informațiilor deținute de fostul șef al LPF, încât nu ar fi putut duce la capăt nici măcar anul 1990, în cazul în care nu ar fi fost executat:</p>
<blockquote><p>Erau oameni bolnavi. El mai trăia trei-patru luni și murea. Nu mai trăia un an! Era praf făcut, diabet în ultimul hal posibil. (n.r. – Deci nu mai trăia un an după Revoluție?) Nu trăia nici șase luni. El trăia numai cu medicamente, fără medicamente murea în 24 de ore. După ce murea el, se întâmpla exact ce s-a întâmplat în 1989. Nu putea să-l pună pe Nicu președinte”, a declarat Dumitru Dragomir, pentru <span>Fanatik</span>.</p></blockquote>
<h2><span>Fostul secretar personal al lui Nicolae Ceaușescu a confirmat teoria</span></h2>
<p>Prin intermediul documentarului „Tovarășu’ – Facerea, gloria și desfacerea unui dictator”, Constantin Boștină, fostul secretar personal al lui <span>Nicolae Ceaușescu a confirmat</span> faptul că liderul sistemului comunist din România era în pragul decesului înainte de execuția din 1989:</p>
<blockquote><p>Eu am vorbit cu medicul lui, medicul urolog… Și mi-a spus că oricum ( am vorbit cu el despre starea de sănătate a lui și înainte de 89, dar după 89, când am vorbit cu medicul urolog care-l îngrijea pentru partea de prostată), spunea că ,oricum, Ceaușescu din punct de vedere al resurselor energetice era epuizat, aproape tot organismul. Și la bilanțul energetic, la fel – mai mult de un an jumătate, doi, nu mai trăia”, a precizat Constantin Boștină, în documentarul menționat.</p></blockquote>
<p>Pe lângă diabet zaharat, despre Nicolae Ceaușescu s-a presupus că a suferit și de cancer de prostată. De asemenea, anumite zvonuri au sugerat că liderul comunist ar fi avut și o a treia boală, de asemenea gravă, care ar fi contribuit la degradarea rapidă a stării sale de sănătate din finalul anilor ’80.</p>

]]></description>
    </item>
    <item>
      <title>Au apărut imaginile de la accidentul care l-a desfigurat pe milionar</title>
      <link>https://www.prosport.ro/diverse/au-aparut-imaginile-de-la-accidentul-care-l-a-desfigurat-pe-milionar-20148304</link>
      <description><![CDATA[<img src="https://www.prosport.ro/wp-content/uploads/2025/04/Au-aparut-imaginile-de-la-accidentul-care-l-a-desfigurat-pe-milionar-2-1400x778.jpg"/><br/><p>Cu ani în urmă, pe când filma pentru Top Gear, englezul Freddie Flintoff a suferit un accident teribil, în urma căruia s-a ales cu răni la nivelul feței, dar și cu mai multe coaste rupte. Producătorii au luat atunci decizia de a pune capăt celebrei serii.</p>
<p>Recent, subiectul a revenit în actualitate, întrucât una dintre <span>marile platforme de streaming</span> l-a convins pe fostul mare jucător de cricket să-și spună povestea. Documentarul care îi poartă numele va putea fi urmărit din 25 aprilie.</p>
<h2><span>Imagini șocante de la accidentul suferit de Freddie Flintoff</span></h2>
<p>Accidentul s-a produs în decembrie 2022, la Dunsfold Park Aerodrome, din comitatul Surrey, Altfel spus, în sudul Marii Britanii, unde Flintoff lucra de aproape două decenii, în calitate de prezentator al show-ului Top Gear.</p>
<p>Se afla la volanul unui autoturism Morgan Super 3 decapotabil, moment în care a pierdut controlul – cel mai probabil, <span>din cauza vitezei</span> – și s-a răsturnat, fiind grav rănit. După aproape trei ani în care a stat departe de ochii curioșilor, a decis să rupă tăcerea, în documentarul care prezintă, totodată, o serie de imagini șocante.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/xAHfAGYxuqI?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Freddie Flintoff’s Top Gear crash seen for first time as he relives horrific accident" width="500"></iframe></div>
<blockquote><p>„Îmi amintesc totul despre accident. Fiecare moment este prezent în mintea. Așa am rămas (n.r. cu cicatrici pe față). Nu aș spune că am învățat să trăiesc cu ele, dar nici nu încerc să le ascund.</p>
<p> </p>
<p>Am stat departe atâta timp, dar nu am mai putut suporta speculațiile. De aceea am hotărât să apar și să spun ce s-a întâmplat, de fapt. Privind în urmă, cu bune și cu rele, inclusiv la provocările de care am avut parte după accident, pot spune că am înțeles cât de mult a însemnat cariera mea de sportiv.</p>
<p> </p>
<p>La două săptămâni după accident, eram într-o stare atât de rea încât plângeam din două în două minute. Mi-am dat seama că am avut noroc, fiindcă am supraviețuit. Am înțeles că aveam un drum lung de parcurs. Aveam nevoie de foarte mult ajutor”, a spus Freddy Flintoff.</p></blockquote>
<h2><span>Amintirile l-au chinuit pentru multă vreme: „Am avut coșmaruri”</span></h2>
<p>De asemenea, fostul sportiv a dezvăluit că a trecut prin momente extrem de dificile din punct de vedere mintal, dar și că până la urmă a găsit puterea de a merge mai departe. Cum? Privind întreaga experiență ca pe o „resetare”.</p>
<blockquote><p>„Am fost într-o situație foarte dificilă din punct de vedere mintal. Am avut coșmaruri, am retrăit de nenumărate ori frânturi din timpul accidentului. Totuși, am reușit să privesc spre viitor. A fost ca și cum aș fi trecut printr-o resetare, așa că încerc să aflu ce sunt acum”, a explicat Flintoff.</p></blockquote>

]]></description>
    </item>
    <item>
      <title>Gigi Becali a spus cine va ieși președinte în opinia lui Mitică Dragomir. Dialog încins, în direct, între milionari: „Ăla care ne pune să purtăm fuste”</title>
      <link>https://www.prosport.ro/diverse/gigi-becali-a-spus-cine-va-iesi-presedinte-in-opinia-lui-mitica-dragomir-dialog-incins-in-direct-intre-milionari-ala-care-ne-pune-sa-purtam-fuste-20148311</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-spus-cine-va-iesi-presedinte-in-opinia-lui-Mitica-Dragomir.-Dialog-incins-in-direct-intre-milionari-„Ala-care-ne-pune-sa-purtam-fuste.webp"/><br/><p>Gigi Becali, patronul FCSB, a dezvăluit cine va câștiga alegerile prezidențiale în opinia lui Mitică Dragomir.</p>
<p>Finanțatorul campioanei României știe pe cine mizează fostul șef al Ligii Profesioniste de Fotbal.</p>
<h2><span>Gigi Becali, dialog fabulos cu Dumitru Dragomir: „Crin Antonescu va câștiga”</span></h2>
<p>Dumitru Dragomir și Gigi Becali <span>au vorbit despre alegerile prezidențiale</span> din luna mai și s-au contrazis prietenește.</p>
<p>Patronul FCSB e convins că președinte va ieși Crin Antonescu. Dumitru Dragomir a ezitat să spună cine va câștiga lupta pentru fotoliul de la Cotroceni. Gigi Becali crede că fostul șef LPF e de partea lui Nicușor Dan, primarul general al Capitalei.</p>
<p>„Gigi, dacă concurează. Georgescu. Nu știu, mă”, a răspuns Dumitru Dragomir când a fost întrebat cine va câștiga alegerile, potrivit <span>Fanatik</span>.</p>
<p>„Până acum parcă știai. De ce nu zice el? Că el, opinia lui e că vezi doamne Nicușor Dan ăsta, care ne pune să purtăm fuste. Nu că e cu Nicușor, el crede că Nicușor. Adică dacă-l chema Nicu, Niculae, Nicușor”, a spus Gigi Becali.</p>
<p>„Lupta se duce în trei, Crin, Simion și Nicușor Dan”, a transmis Dragomir, fostul șef al Ligii Profesioniste de Fotbal.</p>
<p>„Lupta va fi numai una, pentru că Crin va câștiga”, a spus Gigi Becali.</p>
<p>„Doar dacă se retrage Ponta, atunci câștigă sigur Crin”, a punctat Mitică Dragomir.</p>
<p>„Ponta nu se retrage, dar va intra în turul doi Crin cu ăla la care nu mai vreau să-i zic numele”, a răspuns patronul de la FCSB.</p>
<p>„Unul din cei trei va câștiga. Va fi nepoliticos să dau un nume acum, lupta se duce în trei, eu știu cine va fi președinte”, a declarat Dragomir.</p>
<h2><span>Gigi Becali nu mai vrea să audă de George Simion: „Nu am ce să mai discut cu el”</span></h2>
<p><span>Gigi Becali și-a dat demisia din AUR</span> și l-a acuzat pe George Simion că „a devenit sluga lui Călin Georgescu”.</p>
<p>„Eu nu am ce să mai discut cu domnul Simion. Niciodată eu nu mai discut cu el. Nu m-am certat, a fost atunci când a făcut obrăznicia aia pe TikTok, că sunt istorie, că mă trimite el pe mine la fotbal, la Biserică și la oi.</p>
<p>Atunci, la revedere, eu nu mai… Mi-a trimis mesaje și atât. Nu mă mai interesează niciodată persoana asta în viața mea. Singurul lucru care mă interesează e să îl susțin pe Crin Antonescu și gata (…)</p>
<p>Să vedem ce persoane mai sunt, care mai sunt neafiliate, dar nu să ne alăturăm PNL-ului sau PSD-ului, numai Antonescu, atât. Voi face campanie pentru Crin Antonescu”, a afirmat Becali pentru <span>HotNews.ro</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 134px; left: 216px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Filmul șocant al ultimelor zile ale vieții lui Aaron Boupendza. Se droga cu gaz ilariant, a leșinat după antrenament și și-a lovit fratele cu cotul: „Am încercat de 4 ori să-l opresc să sară. Dintr-o dată s-a aruncat”</title>
      <link>https://www.prosport.ro/diverse/filmul-socant-al-ultimelor-zile-ale-vietii-lui-aaron-boupendza-se-droga-cu-gaz-ilariant-a-lesinat-dupa-antrenament-si-si-a-lovit-fratele-cu-cotul-am-incercat-de-4-ori-sa-l-opresc-sa-sara-20148249</link>
      <description><![CDATA[<img src="https://www.prosport.ro/wp-content/uploads/2025/04/Filmul-socant-al-ultimelor-zile-ale-vietii-lui-Aaron-Boupendza.jpg"/><br/><p>Prietenul lui Aaron Boupendza a vorbit despre ce s-a întâmplat în ultima vreme cu fotbalistul și cum a ajuns să sară de la balcon.</p>
<p>Moartea lui Aaron Boupendza a șocat o lume întreagă. La doar 28 de ani, fostul atacant de la Rapid București a sfârșit într-un mod tragic sărind de pe balcon de la etajul 11. <span>S-au vehiculat multe scenarii</span> în privința morții fotbalistului, dar prietenul acestuia, Abdoul, se afla lângă Aaron atunci când s-a întâmplat nefericitul eveniment.</p>
<h2><span>Cum au decurs ultimele zile din viața lui Aaron Boupendza: „Lua niște plicuri…a leșinat, era inconștient”</span></h2>
<p>Abdoul, unul dintre prietenii apropiați ai fotbalistului a mers în China și a povestit ce s-a întâmplat în ultimele zile din viața lui Aaron Boupendza. L-a găsit într-o stare foarte proastă și a încercat să îl convingă să nu mai ia gaz ilariant fiindcă nu îi face bine. Aaron nu l-a ascultat și a continuat să se drogheze cu gaz ilariant, iar după un antrenament a leșinat, ajungând de urgență la spital. Deși analizele i-au ieșit bine, se pare că fotbalistul nu era deloc așa, iar ce a urmat a șocat pe toată lumea.</p>
<p>„De duminică, după meci, jucătorii sunt la Shanghai. Când au revenit, am urmărit meciul. El lua nişte plicuri (n.r. de gaz ilariant). Și i-am spus: „Oprește-te, nu mai lua asta, îți distrugi cariera.” Și el mi-a zis: „Nu ai venit aici să-mi faci morală. Am bani. Dacă am o problemă, mă descurc singur.” I-am spus: „OK, nicio problemă. Luni, pe la miezul nopții, ora unu, două. Nu puteam dormi. Dimineața s-a trezit pe la 11–13, s-a spălat. Mi-a spus că merge să cumpere de mâncare. A ieșit puțin, apoi s-a întors.</p>
<p>Apoi a ieșit din nou, a zis că vrea să meargă să-și ia un trabuc. Și tocmai atunci îl suna conducerea. Când l-au sunat, nu răspundea. Era acolo și un tânăr din Gabon care joacă cu el, Alexandre N’Doumbou. M-a sunat. Mi-a zis: „Abdoul, spune-mi adevărul, Aaron e pierdut?”</p>
<p>Când Aaron s-a întors seara, a luat din nou același plic. I-am spus: „Nu mai lua asta. Ascultă-mă mai bine. Păstrează-le, mergi și te culcă. Mâine e o nouă zi.” Erau două tuburi.</p>
<p>Le-am ascuns într-o cameră alăturată. Deodată mi-a zis: „Du-te și dormi.” Am încercat să dorm, dar în fiecare noapte mă trezesc să văd dacă e bine, înțelegi? Mă trezesc din oră în oră sau la două ore și mă uit dacă e bine. Nu puteam dormi.</p>
<p>La un moment dat, am ieșit și am văzut că nu era în cameră. Nici în living. Se închisese în bucătărie pentru că știa că dacă îl prind cu acele plicuri, le voi lua. Am spart ușa bucătăriei. I-am zis: „Aaron, uite în ce stare ești. Joci fotbal, clubul ăsta are clauze, trebuie să le respecți.” Mi-a zis: „Gata, nu mai iau.” S-a ridicat.</p>
<p>A doua zi, marți, a mers la antrenament. L-am însoțit cu șoferul. Când a ajuns, doctorii i-au făcut masaj. Și dintr-o dată, când s-a ridicat, a leșinat. L-au dus imediat la spital. Era inconștient. Dormea. I-au făcut un CT, i-au făcut analize de sânge. Din fericire, totul a ieșit negativ. Apoi am ajuns acasă, pe la 7-8 seara. După spital.</p>
<p>Când am ajuns acasă, l-am văzut întins în living, dormea. I-am zis să se odihnească. A dormit. Când m-am trezit, m-am dus la el, i-am făcut de mâncare. A mâncat. Nu s-a culcat imediat”, a povestit Abdoul, potrivit <span>Depeches241.com.</span></p>
<h2><span>Boupendza, în delir total: „Pur și simplu s-a aruncat”</span></h2>
<p>Abdoul a fost aproape de Boupendza <span>în ziua morții</span> și dezvăluie că a avut câteva tentative de a-l salva de la moarte, însă nu l-a putut convinge până la capăt pe jucător să renunțe la ideea sinuciderii.</p>
<p>„A venit și mi-a zis: „Abdoul, vreau apă.” I-am dat apă. Apoi mi-a zis: „Fă-mi un ou.” Mai târziu, mi-a zis: „Parfumul tău, l-am lăsat acolo.” Atunci mi-am dat seama: „Nu, nu e el însuși.”</p>
<p>L-am văzut ridicându-se, s-a dus în camera mea, a închis ușa. Am spart ușa. A ieșit în fugă. S-au întâmplat lucruri nebune. M-a privit. Nu m-a atins. I-am zis: „Frate, ești ca mine.” Am încercat să-l opresc. Încerca să se smulgă din mâinile mele. A deschis balconul. I-am zis: „Vrei să faci asta?” Mi-a zis: „Lasă-mă.”</p>
<p>În timp ce era pe balcon, am încercat să-l trag înapoi o dată, de două ori, de trei ori. M-a lovit serios cu cotul. Erau vecini jos care priveau. Și dintr-o dată, s-a aruncat. Pur şi simplu s-a aruncat. Eu am coborât scările. Nici nu am avut timp să iau liftul. Când am ajuns jos, credeam că încă respiră. Ambulanța a venit poate după 10-15 minute.</p>
<p>L-au dus. A venit și poliția. Am urcat. Au făcut prelevări. Au văzut hainele. Au văzut scena. Apoi m-au dus la secție pentru declarații. M-au interogat. Mi-au spus: „Nu o să te reținem, pentru că vecinii au zis că ai încercat să îl oprești de la a se arunca.” De patru ori. Sunt și camerele care au înregistrat”, a adăugat prietenul lui Boupendza.</p>

]]></description>
    </item>
  </channel>
</rss>
