<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moment şocant! I-a dat unei maimuțe să fumeze din țigara electronică</title>
      <link>https://www.prosport.ro/diverse/moment-socant-i-a-dat-unei-maimute-sa-fumeze-din-tigara-electronica-20207479</link>
      <description><![CDATA[<img src="https://www.prosport.ro/wp-content/uploads/2025/07/Moment-socant-I-a-dat-unei-maimute-sa-fumeze-din-tigara-electronica-1400x806.png"/><br/><p>Un video șocant a apărut pe rețelele de socializare cu o sportivă care îi dă unei maimuțe să fumeze dintr-o țigară electronică.</p>
<p>O luptătoare din MMA a stârnit un val de critici dure pe rețelele de socializare. Anastasia Luchkina s-a filmat în timp ce îi oferea unui urangutan un dispozitiv de vapat și a fost imediat taxată de fanii săi.</p>
<h2><span>Gest șocant făcut de o luptătoare MMA: îi dă să fumeze unei maimuțe</span></h2>
<p>Luptătoarea de MMA Anastasia Luchkina a făcut un gest inconștient stârnind un val de indignare pe rețelele de socializare. Femeia s-a filmat în timp ce îi dădea un dispozitiv de vapat unei maimuțe la grădina zoologică și chiar se bucura de acest moment. E un gest lipsit de bun simț și răspundere, dat fiind faptul că este persoană publică și alte persoane ar putea să îi urmeze gestul șocant.</p>
<p>Luchkina, în vârstă de 24 de ani, e surprinsă în timp ce trage un fum din dispozitiv, după care îl oferă animalului printr-un gard de sârmă. Urangutanul pune gura pe dispozitiv și trage un nor de vapori. Luptătoarea MMA îi oferă de mai multe ori să tragă fum din acel dispozitiv. Incidentul a avut loc în timpul unei vizite la Parcul Safari Taigan din Crimeea.</p>
<p>Clipul a devenit viral pe rețelele de socializare. Utilizatorii platformei X au taxat-o imediat pe femeie pentru gestul șocant: „Lasă animalul în pace”, „Pur și simplu un comportament dezgustător – nu ar mai trebui să i se permită să lupte.”, „Ce e în neregulă cu oamenii?”, „Asta e abuz.”, sunt câteva dintre comentariile de la postarea rusoaicei.</p>
<p>Pentru acest gest, Luchkina ar putea fi amendată și interzisă pe viață în acel parc.</p>
<h2><span>Reacția PETA cu privire la gestul rusoaicei: „A încasat prea multe lovituri în cap”</span></h2>
<p>Vicepreședinta organizației care se ocupă de tratarea etică a animalelor, Mimi Bekhahi, condamnă fapta sportivei ruse și a lansat un avertisment cu privire la frecvența unor astfel de gesturi care pot avea și repercursiuni tragice.</p>
<blockquote><p>„Anastasia Luchkina probabil a încasat prea multe lovituri în cap dacă i se pare amuzant să dea unui urangutan un dispozitiv de vapat. Este o încălcare a bunăstării acestui maimuțoi inteligent și blând.</p>
<p>Parcul Safari Taigan are un istoric șocant de neglijență, permițând personalului și turiștilor să intre în cuștile leilor – ceea ce a dus deja la un atac fatal și la rănirea altor două persoane – și acceptând bani pentru a permite vizitatorilor să se fotografieze mânuind animale sălbatice.</p>
<p>Oricine dorește să protejeze animalele ar trebui să susțină programele care le conservă habitatele naturale, unde pot manifesta comportamente firești, și să respingă aceste „închisori glorificate” care transformă animalele sensibile în obiecte de divertisment pentru rețelele sociale.”, a declarat Mimi Bekhahi, potrivit <span>The Sun.</span></p></blockquote>

]]></description>
    </item>
    <item>
      <title>Avortul care a rupt cuplul de aur: „Ea a zis că vine să rezolve problema, eu am vrut să las natura să-şi urmeze cursul”</title>
      <link>https://www.prosport.ro/diverse/avortul-care-a-rupt-cuplul-de-aur-ea-a-zis-ca-vine-sa-rezolve-problema-eu-am-vrut-sa-las-natura-sa-si-urmeze-cursul-20207543</link>
      <description><![CDATA[<img src="https://www.prosport.ro/wp-content/uploads/2025/07/Avortul-care-a-rupt-cuplul-de-aur.-„Ea-a-zis-ca-vine-sa-rezolve-problema-eu-am-vrut-sa-las-natura-sa-si-urmeze-cursul.jpg"/><br/><p>Când celebrii Jimmy Connors și Chris Evert au anunțat în urmă cu aproape cinci decenii că se căsătoresc, cele două numere 1 mondiale se anunțau a fi cuplul de aur al sportului.</p>
<p>Numai că, nunta a fost anulată brusc, iar liderul ATP, a venit la mulți ani distanță cu motivul rupturii, un avort făcut de partenera sa de atunci, împotriva voinței lui.</p>
<h2><span>Avortul care a anulat nunta dintre Jimmy Connors și Chris Evert</span></h2>
<p>Legendele tenisului Jimmy Connors și Chris Evert anunțau cu fast în urmă cu zeci de ani că se căsătoresc, un adevărat viitor cuplu al sportului mondial. Doar că, nunta a fost anulată brusc, fără preaviz și explicații.</p>
<p>La mulți ani distanță, fostul liderul ATP a dezvăluit motivul rupturii în cartea sa de memorii „The Outsider”. El a insinuat că Evert,<span> pe atunci în vârstă de 19 ani</span>, ar fi rămas însărcinată și a făcut un avort cu câteva săptămâni înainte de nunta planificată, împotriva dorinței lui, potrivit <span>thesun.co.uk</span>.</p>
<p>„O problemă a apărut ca urmare a pasiunii tinereții și trebuia luată o decizie ca și cuplu. Chrissie a sunat să spună că vine la Los Angeles pentru a se ocupa de acea «problemă»… Am fost perfect fericit să las natura să-și urmeze cursul și să-mi asum responsabilitatea pentru ceea ce urma să urmeze”, a notat Jimmy Connors.</p>
<p>Evert, în vârstă de 70 de ani, a fost, pe bună dreptate, indignată de dezvăluirile lui Connors, în vârstă de 72 de ani, și-l acuză pe acesta că a folosit cartea pentru a „denatura o chestiune privată”.</p>
<p><img alt="" class="size-full wp-image-20207571" decoding="async" fetchpriority="high" height="1000" sizes="(max-width: 800px) 100vw, 800px" src="https://www.prosport.ro/wp-content/uploads/2025/07/Chris-Evert.jpg" srcset="https://www.prosport.ro/wp-content/uploads/2025/07/Chris-Evert.jpg 800w, https://www.prosport.ro/wp-content/uploads/2025/07/Chris-Evert-768x960.jpg 768w" width="800"/></p>
<h2><span>Clipe teribile pentru fostul lider WTA</span></h2>
<p>În urmă cu un an și jumătate, Chris Evert trecea prin momente de groază. Fosta mare sportivă, cu 18 titluri de Grand Slam în palmares, lupta pentru viața sa. Aceasta <span>suferă de cancer de mai mulți ani</span>, iar boala i-a recidivat. Ea s-a lăsat fotografiată pe patul de spital, slăbită, de nerecunoscut, și a transmis un avertisment tuturor prin intermediul contului ei de pe Instagram.</p>
<p>„La runda a 3-a de chimioterapie; la jumătatea drumului. Vă reamintesc să vă faceți controale, să vă cunoașteți istoricul familiei și să fiți propriul avocat al sănătății dumneavoastră. Depistarea timpurie este crucială! Nu strică să ai un sistem de sprijin bun, așa cum am eu.</p>
<p>Deşi este un diagnostic pe care nu am vrut niciodată să îl aud, mă simt încă o dată norocoasă că a fost depistat la timp. Pe baza unei tomografii cu emisie de pozitroni, săptămâna trecută am fost supusă unei alte operaţii robotice. Medicii au găsit celule canceroase în aceeaşi zonă pelviană. Toate celulele au fost îndepărtate”, a fost mesajul postat de Evert.</p>

]]></description>
    </item>
    <item>
      <title>Gigi Becali, despre „fratele” său: „E penibil”</title>
      <link>https://www.prosport.ro/diverse/gigi-becali-despre-fratele-sau-e-penibil-20207676</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-despre-„fratele-sau-„E-penibil.jpg"/><br/><p>Gigi Becali a răspuns acuzațiilor făcute de liderul partidului AUR, cel despre care spunea în timpul campaniei alegerilor prezidențiale că este ca fratele său.</p>
<p>La scurt timp după ce George Simion a acuzat că Legea Sportului a fost modificată fără să îl afecteze pe Gigi Becali, latifundiarul din Pipera l-a făcut praf pe candidatul de la alegerile prezidențiale pe care l-a susținut, dar cu care s-a certat la scurt timp după victoria lui Nicușor Dan.</p>
<h2><span>Replica lui Gigi Becali pentru George Simion: „E penibil”</span></h2>
<p>George Simion a lansat acuzații grave la adresa fostului său coleg de partid. De când Gigi Becali s-a retras din partidul AUR și a rămas deputat independent, a iscat un adevărat conflict între cei doi parlamentari.</p>
<p><span>Patronul FCSB a comentat</span> acuzațiile făcute de George Simion, după ce Legea Sportului a fost modificată, însă fără să treacă și amendamentele propuse de partidul AUR prin care CSA Steaua ar fi putut promova în Superliga.</p>
<p>„Vă întreb pe voi: ce înseamnă trafic de influență? Ce înseamnă? Înseamnă să mituiești sau să ai o funcție mare și să o folosești în interes propriu. Eu nu am mituit pe nimeni. Au fost 200 care au votat.</p>
<p>Trafic de influență e dacă se votează în favoarea ta și dacă ai pus presiune sau dacă ai dat mită. Dar oamenii ăștia nu știu. El (n.r George Simion), acum… l-am văzut, vorbește la pupitru, toți deputații râd. «Vorbește, mă, nebunule!» De unde era puternic, ascultat, acum e penibil. Îl lasă ăia, hai, vorbește două minute, îi închid microfonul și pleacă acasă. Dacă spune doar tâmpenii și face scandal, nu-l mai bagă lumea în seamă.</p>
<p>Asta era legea pe care voiam să o voteze. A mai fost promovată de Dîncu și tot nu a putut să treacă. Nici nu poți să joci în cupele europene. Vedeți în Europa vreo echipă care să fie a unui minister? Și erau două ministere, unul nu putea, că se uneau două ca să facă un privat.”, a declarat Gigi Becali, la <span>Digi Sport.</span></p>
<h2><span>Legea Sportului, modificată fără propunerile făcute de AUR</span></h2>
<p>Fanii celor de la Steaua București au sperat până în ultimul moment că echipa Armatei va avea drept de promovare după sezonul viitor. În cadrul ședinței Comisiei pentru Tineret și Sport au fost aprobate amendamente care modifică Legea Sportului. În lege se va preciza că o universitate se poate asocia cu o Primărie sau Consiliu Județean pentru a forma un club de drept privat și va avea drept de joc în prima divizie, dar s-a eliminat formularea „instituții publice” de care <span>avea nevoie CSA Steaua să poată avea drept de promovare.</span></p>
<p>152 de parlamentari au votat pentru amendamentele depuse de PSD din cei 257 de parlamentari prezenți la ultima ședință înainte de vacanța parlamentară.</p>

]]></description>
    </item>
    <item>
      <title>Prin ce umilință a trecut campionul mondial la Urgențe, la Spitalul Județean din Ploiesti: „Stăm câte 7 ore, fără apă”</title>
      <link>https://www.prosport.ro/alte-sporturi/prin-ce-umilinta-a-trecut-campionul-mondial-la-urgente-la-spitalul-judetean-din-ploiesti-stam-cate-7-ore-fara-apa-20207422</link>
      <description><![CDATA[<img src="https://www.prosport.ro/wp-content/uploads/2025/07/Prin-ce-umilinta-a-trecut-campionul-mondial-la-Urgente-la-Spitalul-Judetean-din-Ploiesti-„Stam-cate-7-ore-fara-apa-1400x1050.jpg"/><br/><p>Eduard Nițu (20 de ani), campion mondial la patinaj viteză masculin, a ajuns de curând la secția de Urgențe a Spitalului Județean din Ploiești și a avut parte de o experiență neplăcută.</p>
<p>Din dorința de a contribui activ la o schimbare în bine, talentatul sportiv a acceptat să expună povestea în spațiul public.</p>
<h2><span>Campionul mondial Eduard Nițu, șocat de tratamentul pe care l-a primit la secția de Urgențe a Spitalului Județean din Ploiești</span></h2>
<p>Eduard Nițu, atlet legitimat la două cluburi sportive, anume CSM Ploiești și CSM Sibiu, este primul român medaliat cu aur, din întreaga istorie, la o ediție a Cupei Mondiale de <span>patinaj viteză</span> masculin. Performanța a fost bifată chiar în 2025, cu ocazia unei competiții care a avut loc la Collalbo, în nordul Italiei, la mică distanță de granițele cu Austria și Elveția.</p>
<p>Din păcate, tot în 2025, sportivul de 1.96 metri și 98 de kilograme a trecut și printr-o experiență neplăcută. El a căzut în timpul unei sesiuni de pregătire și a suferit o accidentare serioasă. Eduard Nițu a preferat să se trateze singur inițial, însă ulterior lucrurile au luat o turnură neașteptată și atletul a ajuns la secția de Urgențe a Spitalului Județean Ploiești.</p>
<p>Acolo, până să ajungă să interacționeze cu medicii, Edy Nițu a avut parte de un șoc. Condițiile și felul în care se ocupă personalul de cei care ajung cu probleme medicale urgente i-au lăsat un gust amar campionului mondial. Astfel, el a ales să expună povestea prin intermediul unui dialog pe care l-a purtat cu jurnaliștii de la <span>Observatorul Prahovean</span>:</p>
<blockquote><p>Se stă câte 6-7 ore, e cald, nu avem apă, nu primim explicații, dar ne uimește cum personalul râde. O șefă, al cărei nume nu îl știu, mi-a spus că accidentul s-a întâmplat joi și nu mai prezintă o urgență, chiar dacă acum am piciorul cât un butoi”, a mărturisit Eduard Nițu, care a precizat, totuși, că medicii l-au tratat corespunzător odată ce a pășit în cabinetul lor.</p></blockquote>
<p>În acest context, pentru medici a dorit să transmită doar:</p>
<blockquote><p>Jos pălăria pentru ei!”, a punctat Edy Nițu, potrivit sursei menționate mai sus.</p></blockquote>
<h2><span>Și-a spus oful și cu privire la situația sportului românesc</span></h2>
<p>Eduard Nițu cochetează cu patinajul de la vârsta de doar 6 ani și a avut de depășit multe bariere pentru a face performanță într-un <span>sport care nu e tocmai popular în România, patinajul viteză</span>.</p>
<p>În acest context, după medalia de aur pe care a obținut-o pe 2 februarie 2025 a ținut să își spună părerea și cu privire la situația sportului din țara noastră.</p>
<blockquote><p>Din păcate, sportul românesc nu este susținut așa cum ar trebui. Am trecut, însă, de la faza de dezamăgire la cea de acceptare. Am înțeles că dacă gimnastica sau înotul nu beneficiază de suportul pe care îl merită, ce pretenții să am eu legat de infrastructură pentru practicarea patinajului viteză?! Sporturile de iarnă sunt trecute la «și altele» în România”, s-a plâns Eduard Nițu.</p></blockquote>

]]></description>
    </item>
    <item>
      <title>Cu ce se ocupau „Ciungul”, Vasile „Banditul” și „Veselie”, rivalii lui Giovanni Becali pe străzile din București: „Te mâncau”</title>
      <link>https://www.prosport.ro/sport-life/cu-ce-se-ocupau-ciungul-vasile-banditul-si-veselie-rivalii-lui-giovanni-becali-pe-strazile-din-bucuresti-te-mancau-20207222</link>
      <description><![CDATA[<img src="https://www.prosport.ro/wp-content/uploads/2025/07/Cu-ce-se-ocupau-„Ciungul-Vasile-„Banditul-si-„Veselie-rivalii-lui-Giovanni-Becali-pe-strazile-din-Bucuresti-„Te-mancau-e1751364911261.jpeg"/><br/><p>Florin Gătejeanu (79 de ani), fost membru în comisiile FRF și LPF, a dat la o parte „aura” de bișnițar lui Giovanni Becali (72 de ani) pe care acesta și-a creat-o și a dezvăluit cu ce se ocupau rivalii impresarului, în anii dinainte de 1989.</p>
<p>Giovanni Becali era cunoscut ca fiind cel mai influent personaj din fotbalul românesc, impresar pentru mulți dintre fotbaliștii „Generației de Aur”, iar în jurul său, de-a lungil timpului, au fost spuse o mulțime de povești, mai mult sau mai puțin reale.</p>
<p>Florin Gătejeanu (Pățanu) a vorbit despre impresarul Giovanni Becali, pe care îl cunoaște încă din vremea când era în „ilegalitate”.</p>
<h2><span>„Te mâncau!”, mărturie despre „Ciungul”,„Banditul” și „Veselie”, rivalii lui Giovanni Becali pe străzile Bucureștiului </span></h2>
<p><span>Gătejeanu a făcut noi dezvăluiri interesante cu privire la Giovanni Becali</span>, din perioada în care acesta făcea bișniță pe străzile din București, însă nu așa cum de multe ori s-a lăudat de-a lungul timpului, căci nu era loc de adevărații „bișnițari”, cei care vindeau bilete la cinematograf – o activitate frecventă în anii din comunism, când greu se găseau bilete la filmele care veneau în oraș.</p>
<p>„(n.r. Pe Giovanni de când îl cunoști?) Din ilegalitate! De când era prin oraș… El se laudă aiurea că a vândut bilete. N-a vândut! El n-a fost bișnițar de genul ăsta. El a fost bișnițar de altă natură. Jucase puțin fotbal și schimba valută. Dădea la foștii jucători. Mai schimba la străini. La Patria era «Ciungul», la Bulevard era Gicu «Banditul» și «Veselie» la Luceafărul. Păi, te mâncau! Știam cu ce se ocupă și tot ce fac, iar Giovanni nu făcea prostii d-astea.</p>
<p>Păi, eu l-am prins și pe «Albanezul», pe Dan Alban, Dumnezeu să-l ierte! Ăștia erau adevărați impresari! Ăștia de acum iau banii direct. Înainte, Giovanni și cu «Albanezul» le găseau casă, le găseau femeie de serviciu, se duceau la președinte și puneau întrebări.</p>
<p>Giovanni a vrut să mă facă milionar și n-am vrut! «Pațane, tot ce găsești teren la zece kilometri de București, ia-l! Du-te la soră-mea, luați amândoi și mă descurc eu». Mi-era că dau chix…. Acum eram milionar!”, a declarat Florin Gătejeanu, pentru <span>GSP</span>.</p>
<h2><span>Giovanni Becali, impresarul cu zeci de fotbaliști în portofoliu</span></h2>
<p>Givanni Becali și-a început afacerea cu impresarierea fotbaliștilor înainte de Revoluție, iar în 1988 a realizat primul transfer, unul internațional, al lui Nasko Sirakov de la Levski Sofia la Real Zaragoza. Consacrarea în acest domeniu a venit însă cu ajutorul echipei naționale a României, după ce a fost prezent la o acțiune a „tricolorilor”, la San Marino, iar printre primii impresariați au fost Gică Hagi și Gică Popescu.</p>
<p>Cel mai valoros jucător pe care îl deține în portofoliu Giovanni Becali în prezent este <span>portarul FCSB, Ștefan Târnovanu</span>, cu o valoare de piață de 5 milioane de euro.</p>

]]></description>
    </item>
  </channel>
</rss>
