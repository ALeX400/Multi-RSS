<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Decizie definitivă! Surpriză: judecătorii au schimbat hotărârea în cazul lui Toto Dumitrescu</title>
      <link>https://www.prosport.ro/diverse/decizie-definitiva-surpriza-judecatorii-au-schimbat-hotararea-in-cazul-lui-toto-dumitrescu-20282432</link>
      <description><![CDATA[<img src="https://www.prosport.ro//wp-content/uploads/2025/09/Decizie-definitiva-Surpriza-judecatorii-au-schimbat-hotararea-in-cazul-lui-Toto-Dumitrescu-e1758818525508-1400x893.jpg"/><br/><p>Judecătorii au schimbat hotărârea în cazul lui Toto Dumitrescu, care a fost implicat într-un accident rutier în ziua de 14 septembrie.</p>
<p>Fiul fostului jucător de la Steaua a fost plasat în arest la domiciliu prin decizia Tribunalului București.</p>
<h2><span>Instanța a schimbat măsura preventivă în cazul lui Toto Dumitrescu</span></h2>
<p>Toto Dumitrescu a fost implicat într-un accident rutier pe 14 septembrie. Fiul fostului jucător de la Tottenham Hotspur FC <span>a părăsit locul accidentului</span>, iar ulterior a fost depistat pozitiv la cocaină.</p>
<p>Judecătorii au schimbat hotărârea în cazul lui Toto Dumitrescu. Tribunalul București a decis ca actorul să fie eliberat din arestul preventiv și să fie plasat în arest la domiciliu, conform informațiilor Agerpres.</p>
<h2><span>Giovanni Becali știe ce simte Ilie Dumitrescu: „Doar în pielea lui să nu fi”</span></h2>
<p>Impresarul Giovanni Becali susține că <span>Ilie Dumitrescu e devastat</span> după ce a văzut că fiul său a fost arestat.</p>
<p>„Îl văd pe Ilie la televizor, e distrus! Doar în pielea lui să nu fi. E un copil crescut în puf. Un copil făcut cu o nevastă, și ea mare fotomodel al anilor respectivi. Au un băiat și o fată.</p>
<p>Îți dai seama. A fost ținut bine. Crescut în puf. Actor, telenovele. Anturajul distruge tot. Dacă nu îți urmărești copiii, i-ai pierdut. De la 15 ani începe anturajul. Dacă pleci de la locul faptei, e de la 2 la 7 ani.</p>
<p>Știau că are probleme cu cocaina. Poate a plecat și, după ce a făcut accidentul, a consumat cocaină. La accident nu are nicio vină. Să mulțumească lui Dumnezeu că nu a fost mai grav.</p>
<p>El avea viteză. Putea să intre în plin. Și omorârea era din culpă, dacă era. S-a speriat. Eu stau și mă gândesc că poate după a luat cocaina. Ca să uite. Poate să fie și asta. S-a speriat. Nici nu a văzut ce e acolo.</p>
<p>A văzut că nu sunt morți și a plecat. Probabil a dat telefoane. Probabil taică-su i-a spus să meargă la poliție. Am auzit că a mers pe la vreun prieten: «Ia, trage două linii, să te calmezi».</p>
<p>Când a văzut poliția, atunci și-a dat seama că a greșit. Copiii te ridică și te coboară. Dacă ai niște copii educați, ești fericit. Dacă ai bani și ai copii care îți fac doar probleme, ce fericire mai ai? De la 13-14 ani încep.</p>
<p>Îl știu de mic pe Toto. Victor a botezat-o pe fata lui Ilie. Ce să faci… Ilie e terminat. Ce să mai… Asta e. Să nu fi în situația lor. Ilie nu cred că știa în ce anturaj era. În lumea cinematografului… întotdeauna e o suspiciune”, a declarat Giovanni Becali, la <span>Fanatik</span>.</p>

]]></description>
    </item>
    <item>
      <title>Milionarul se însoară a treia oară. La 55 ani, după două divorțuri și cu 7 copii, fostul celebru fotbalist și-a găsit o altă nevastă tinerică</title>
      <link>https://www.prosport.ro/diverse/milionarul-se-insoara-a-treia-oara-la-55-ani-dupa-doua-divorturi-si-cu-7-copii-fostul-celebru-fotbalist-si-a-gasit-o-alta-nevasta-tinerica-20282355</link>
      <description><![CDATA[<img src="https://www.prosport.ro//wp-content/uploads/2025/09/Milionarul-se-insoara-a-treia-oara.-La-55-ani-dupa-doua-divorturi-si-cu-7-copii-fostul-celebru-fotbalist-si-a-gasit-o-alta-nevasta-tinerica.jpg"/><br/><p>După două mariaje din care au rezultat 7 copii, milionarul de 55 de ani s-a decis să se însoare a treia oară, după 4 luni de relație cu o femeie mult mai tânără decât el.</p>
<p>Fost portar la echipelor Real Madrid și Valencia, Santiago Canizares a anunțat că se însoară la jumătatea lui noiembrie, după patru luni de relație cu Noemi.</p>
<h2><span>Fosta vedetă a lui Real Madrid, ajuns la 55 de ani, se însoară a treia oară</span></h2>
<p>Santiago Canizares se va căsători din nou, a treia oară. Fostul portar al echipelor spaniole Real Madrid și Valencia a surprins pe toată lumea, anunțând în direct la emisiunea El Partidazo de pe Cope că se va căsători încă o dată.</p>
<p>La 55 de ani, fostul mare portar, cu peste 450 de meciuri la cele două forțe ale fotbalului spaniol, a confirmat că <span>și-a găsit din nou dragostea</span>. El a și stabilit o dată pentru nunta sa, luna noiembrie, când campionatele iau ultima pauză din acest an, dedicată meciurilor din preliminariile pentru CM 2026.</p>
<p>„Da, domnule, mă căsătoresc peste o lună și jumătate cu o femeie extraordinară. O cheamă Noemí. Este catalană, din Calella de Palafrugell”, a spus timid Canizares, în entuziasmul generat în studio după felicitările primite de la realizatorul emisiunii, Juanma Castano.</p>
<h2><span>Canizares a câștigat Liga Campionilor cu Real Madrid și a jucat alte două finale, ambele pierdute, cu Valencia</span></h2>
<p>Nunta va avea loc la Valencia, oraș în care Canizares a locuit o mare parte din cariera, dar și după ce s-a retras, în 2008. Fostul fotbalist a glumit cu unul dintre colegii de platou, Manolo Lama, invitându-l la nuntă.</p>
<p>„Sper ca Manolo să nu meargă în Georgia ca să participe la nuntă”, a spus el, referindu-se la meciul Spaniei din ziua 15 noiembrie.</p>
<p>Cu două victorii în tot atâtea meciuri și golaveraj impresionant ca urmare a succeselor din deplasare cu Bulgaria (3-0) și Turcia (6-0), Spania mai are de jucat în Grupa E acasă cu Georgia și Bulgaria, pe 11 și 14 octombrie, în deplasare cu Georgia și acasă cu Turcia, pe 18 noiembrie.</p>
<p>Noemi va fi a treia soție a lui Santiago Canizares. Fostul mare portar a mai fost căsătorit cu Marina Conchello și Mayte García, mamele celor 7 copii ai lui. În plus, a mai avut o relație, care s-a încheiat în aprilie 2025, pe care el însuși a descris-o ca fiind deosebit de dureroasă.</p>
<p>După câteva luni dificile, și-a refăcut viața, dar preferă să-și țină partenera departe de ochii presei. Nu se știe nimic despre femeie, iar singurele poze cu ea sunt cele puse de Santiago acum câteva săptămâni, pe rețelele de socializare, potrivit <span>Marca</span>.</p>
<p>Fostul portar are 10 trofee în palmares, inclusiv Liga Campionilor în 1997/1998, când Real Madrid a învins Juventus, la Amsterdam, cu 1-0, grație golului marcat de marele Predrag Mijatovic, în minutul 66.</p>
<p>A mai disputat ultimul act al competiției cu Valencia, în 2000 și 2001, pierdut prima dată în fața lui Real cu 0-3 și ulterior cu Bayern Munchen (4-5 la loviturile de departajare, după 1-1 la finalul prelungirilor). Canizares a fost integralist în ambele confruntări.</p>
<p><span>În afară de Real Madrid și Valencia</span>, fostul portar a mai jucat la Elche, Merida și Celta Vigo. Nu are nicio performanță notabilă cu naționala de seniori a Spaniei, pentru care a jucat 46 de meciuri, dar este campion european U16 în 1986 și olimpic în 1992.</p>

]]></description>
    </item>
    <item>
      <title>Ministrul MApN, contrazis în cazul promovării celor de la Steaua București: „Ferice de cel ce nu l-a cunoscut pe Moşteanu. Asta nu înțelege el”</title>
      <link>https://www.prosport.ro/fotbal-intern/ministrul-mapn-contrazis-in-cazul-promovarii-celor-de-la-steaua-bucuresti-ferice-de-cel-ce-nu-l-a-cunoscut-pe-mosteanu-asta-nu-intelege-el-20282456</link>
      <description><![CDATA[<img src="https://www.prosport.ro//wp-content/uploads/2025/09/Ministrul-MApN-contrazis-in-cazul-promovarii-celor-de-la-Steaua-Bucuresti-„Ferice-de-cel-ce-nu-l-a-cunoscut-pe-Mosteanu.-Asta-nu-intelege-el-e1758819628553.jpg"/><br/><p>Dumitru Dragomir l-a contrazis pe Ionuț Moșteanu, ministrul MApN, în cazul promovării celor de la Steaua București.</p>
<p>Deocamdată, „militarii” nu au drept de promovare, deși clubul a dovedit de-a lungul timpului că, din punct de vedere sportiv, merită să joace în Superliga României.</p>
<h2><span>Ministrul MApN, contrazis în cazul promovării celor de la Steaua București: „Ferice de cel ce nu l-a cunoscut pe Moşteanu. Asta nu înțelege el”</span></h2>
<p>Ministrul MApN a declarat că își dorește ca Steaua București să ajungă pe prima scenă a fotbalului românesc, însă este contrazis puternic de Dumitru Dragomir.</p>
<p>Fostul șef al Ligii Profesioniste de Fotbal l-a criticat foarte dur pe Ionuț Moșteanu și consideră că actuala conducere a țării nu este una care să facă cinste românilor.</p>
<p>Ba mai mult, omul de afaceri a extins discuție și a vorbit inclusiv despre liderii europeni, pe care îi consideră mult sub nivelul lui Donald Trump, președintele Statelor Unite ale Americii.</p>
<p>De asemenea, în ceea ce privește cazul Stelei, Mitică Dragomir crede că Ionuț Moșteanu nu va putea susține promovarea clubului fără acordul FIFA și UEFA.</p>
<p>„Doamne Dumnezeule, dacă vezi conducerea acestei ţări! Politicul acestei ţări! E de neînţeles. Şi nu numai al acestei ţări, al Europei. De la distinsa doamnă Ursula, ia-i pe toţi.</p>
<p>Trump ăsta are dreptate!Ştii când ai valoare? Când eşti invitat de marii oameni ai lumii. Ai văzut tu vreunul invitat, în afară de faptul că-i cheamă Macron să le dea ordine? Păi e posibil aşa ceva?</p>
<p>Ferice de cel ce nu l-a cunoscut pe Moşteanu. Dar eu îi doresc succes. Nu l-am cunoscut, sunt fericit. Îl doare pe el la bască de fotbal. Ce nu înţelege e că nu-i dă voie FIFA şi UEFA (n.r. să aibă Steaua drept de promovare). Federaţia este stat în stat”, a declarat Dumitru Dragomir pentru Fanatik.</p>
<h2><span>Ministrul MApN susține promovarea celor de la Steaua în Superliga României: „Trebuie parteneriat cu un privat!”</span></h2>
<p>Ionuț Moșteanu, ministrul MApN, și-a dat cuvântul că o va susține pe Steaua să facă un parteneriat cu o firmă privată.</p>
<p>Chiar dacă un privat ar prelua majoritatea în cadrul clubului, ministrul Apărării vrea să se asigure că brandul <span>va rămâne în continuare al Armatei</span> pentru a nu se mai repeta cazul cu Gigi Becali, patronul celor de la FCSB.</p>
<p>„Voi susține ca această echipă să facă un parteneriat cu un privat. (…) Trebuie un contract beton prin care să ne asigurăm că acest brand frumos rămâne al Armatei și al statului român indiferent ce va face acel privat.</p>
<p>Steaua vine cu acest brand și cu palmaresul. Avem un stadion făcut de statul român în care statul român a investit jumătate de miliard de lei ca un stadion care arată foarte bine, un stadion foarte bun. Iată, venim cu aceste lucruri la masă și cred că putem face o discuție corectă.</p>
<p>Discuțiile nu le voi face eu, dar se vor întâmpla în perioada următoare. Anul acesta probabil vom începe acest proces care va fi finalizat.</p>
<p>Vreau să fie foarte deschis, foarte transparent în momentul în care un investitor care are și bani și know-how (n.r. cunoștințe despre sport) și bunăvoință pentru a duce echipa asta mai departe, acolo unde merită, va avea tot sprijinul meu. (…)</p>
<p>Probabil va mai fi încă un an în a doua divizie, dar apoi va promova. Va trebui o formă nouă de organizare, în care, cum spuneam, să poată accede în eșalonul superior, în primul eșalon”, a precizat ministrul Apărării, potrivit Prima TV.</p>

]]></description>
    </item>
    <item>
      <title>„V-ați bătut cu cineva? Nu? Păi, și de ce v-ați dus?!”. Oficialul care vrea să devină președintele instituției care asigură un salariu de 33.000 de euro lunar își amintește de bătăile din discotecă</title>
      <link>https://www.prosport.ro/diverse/v-ati-batut-cu-cineva-nu-pai-si-de-ce-v-ati-dus-oficialul-care-vrea-sa-devina-presedintele-institutiei-care-asigura-un-salariu-de-33-000-de-euro-lunar-isi-aminteste-de-bataile-20282377</link>
      <description><![CDATA[<img src="https://www.prosport.ro//wp-content/uploads/2025/09/„V-ati-batut-cu-cineva-Nu-Pai-si-de-ce-v-ati-dus.-Oficialul-care-vrea-sa-devina-presedintele-institutiei-care-asigura-un-salariu-de-33.000-de-euro-lunar-isi-aminteste-de-bataile-din-discoteca-scaled-e1758815740250-1400x854.jpg"/><br/><p>Dani Coman, președintele celor de la FC Argeș și omul care vrea să preia șefia LPF, a vorbit despre perioada tinereții sale.</p>
<p>Actualul conducător de la FC Argeș spune că a trăit o perioadă plină de aventură, iar bătăile erau la ordinea zilei în grupul său de prieteni.</p>
<h2><span>„V-ați bătut cu cineva? Nu? Păi, și de ce v-ați dus?!”. Oficialul care vrea să devină președintele instituției care asigură un salariu de 33.000 de euro lunar își amintește de bătăile din discotecă</span></h2>
<p>Dani Coman a povestit că obișnuia să iasă foarte des la discotecă alături de grupul său de prieteni. Interesant este că fostul mare goalkeeper niciodata nu consuma alcool, el fiind șoferul grupului.</p>
<p>Odată ajunși la locul distracției, Dani Coman și ai lui căutau imediat bătaia, fiind modalitatea lor de a se distra la acea vreme.</p>
<p>„Aveam un grup de cinci băieți. Eu eram singurul care nu beam alcool, eu conduceam. Nu exista săptămână să nu plecăm undeva într-o discotecă și nu exista săptămână să nu ne batem cu cineva.</p>
<p>Oriunde mergeam, ajungeam în discotecă, iar după două-trei sticle de vodcă dansau în mijlocul discotecii. Era imposibil să nu ne batem!</p>
<p>Aveam și o vorbă noi: ‘V-ați bătut cu cineva?’ / ‘Nu’ ‘/ Păi și atunci de ce ați mai mers?’. (Deci căutați bătaia) Da, așa erau timpurile. Viața ne-a schimbat pe fiecare”, a declarat Dani Coman pentru <span>iAMsport</span>.</p>
<h2><span>Dani Coman, mesaj direct pentru Gigi Becali: „Eu fac prețul!” Patronul de la FCSB îl vrea pe Caio de la FC Argeș</span></h2>
<p>Gigi Becali a primit un mesaj foarte clar din partea rivalului Dani Coman, nimeni altul decât președintele celor de la FC Argeș.</p>
<p>FCSB nu a început deloc bine noul sezon de Superligă, campioana en-titre a României reușind să adune doar 7 puncte după 10 etape desfășurate. Astfel, Gigi Becali este în căutare de noi jucători care să facă diferența pentru FCSB în viitor.</p>
<p><span>Unul dintre astfel de fotbaliști este Caio</span>, brazilianul celor de la FC Argeș, care a impresionat în acest sezon sub comanda lui Bogdan Andone. Dani Coman a fost întrebat despre un posibil transfer la FCSB, iar oficialul piteștenilor i-a dat un răspuns foarte clar lui Gigi Becali.</p>
<p>Concret, Dani Coman este cel care decide tot la club și nu este dispus să renunțe la serviciile lui Caio decât pentru o sumă foarte mare de bani.</p>
<p>„Caio e foarte bun, un jucător cum rar vedem în România. Un jucător cu explozia, cu tehnica lui… L-am luat de la Bălți, din Moldova. La două luni după ce l-am luat am avut ofertă pentru el. Am decis că nu e momentul să plece.</p>
<p>(Nu cred că o să-l țineți mult. Știu pe cineva care va veni pentru el) Pe domnul Becali? E posibil. Dar la prețul pe care îl vrem noi. Vânzătorul face prețul, nu cumpărătorul. La FC Argeș, eu fac prețul”, a declarat Dani Coman pentru iAMsport.</p>
<ul>
<li>400.000 de euro este cota de piață a lui Caio, potrivit evaluării făcute de portalul de specialitate Transfermarkt.com</li>
</ul>

]]></description>
    </item>
    <item>
      <title>Reacția campioanei mondiale Magdalena Rusu după performanța fabuloasă din China: „Dumnezeu face minuni prin oameni”</title>
      <link>https://www.prosport.ro/alte-sporturi/canotaj/reactia-campioanei-mondiale-magdalena-rusu-dupa-performanta-fabuloasa-din-china-dumnezeu-face-minuni-prin-oameni-20282078</link>
      <description><![CDATA[<img src="https://www.prosport.ro//wp-content/uploads/2025/09/Reactia-campioanei-mondiale-Magdalena-Rusu-dupa-performanta-fabuloasa-din-China-„Dumnezeu-face-minuni-prin-oameni-1400x933.jpg"/><br/><p>Joi, 25 septembrie 2025, la dublu rame feminin, Magdalena Rusu (25 de ani) și Simona Radiș (26) au izbutit să cucerească medalia de aur la Campionatele Mondiale de Canotaj de la Shanghai, China.</p>
<p>La scurt timp după ce a auzit imnul României și și-a primit medalia, Magdalena Rusu a oferit câteva declarații emoționante.</p>
<h2><span>Magdalena Rusu spune că a devenit campioană mondială în China datorită lui Dumnezeu. Prin ce a trecut înainte de competiție</span></h2>
<p><span>România a luat aur la Campionatele Mondiale de Canotaj din Shanghai</span>, joi dimineață, după ce Simona Radiș și Magdalena Rusu au fost de neoprit în finala de dublu rame.</p>
<p>Sportivele noastre au dominat cursa de la un capăt la celălalt, iar la linia de finish au izbutit să le surclaseze pe reprezentantele din Franța și Statele Unite ale Americii, care au încheiat pe pozițiile 2 și 3.</p>
<p><span>România a continuat să facă show la Campionatele Mondiale de Canotaj</span>, iar după performanța bifată de Radiș și Rusu, Florin Lehaci și Florin Arteni au luat argintul la dublu rame masculin.</p>
<p>Însă, revenind la cele două canotoare, performanța este cu atât mai remarcabilă, încă Magdalena Rusu a fost la un pas să se retragă din competiție. Pe scurt, cu aproximativ două săptămâni înainte de a face deplasarea în China, ea nu se putea deplasa din cauza unor dureri cumplite la spate. Însă, echipa medicală, în frunte cu doctorul Oșean, a reușit cumva să o pună pe picioare pe Magdalena Rusu.</p>
<p>Cu toate acestea, reprezentanta României spune că cel mai mare merit pentru revenirea ei miraculoasă îl are Dumnezeu:</p>
<p>„Dumnezeu face minuni prin oameni. Când mă gândesc acum ca nu ştiam dacă pot concura. După toate problemele de acasă şi apoi de aici, cu umezeală plus căldura, totul era împotriva mea. M-au ajutat antrenorii, medicii, kinetoterapeuţii. Fără ei azi nu puteam arăta această medalie. Le mulţumesc tuturor!” a declarat Magdalena Rusu, cu medalia în mână și vizibil emoționată, potrivit <span>Comitetului Olimpic și Sportiv Român</span>.</p>
<h2><span>Ce a declarat Simona Radiș</span></h2>
<p>De partea cealaltă, Simona Radiș a afișat o atitudine războinică după finalul cursei și a transmis că a anticipat un deznodământ favorabil.</p>
<p>„Sunt mândră de cum am evoluat aici. I-am spus Magdei ca trebuie să plecăm tare şi vom reuşi. Împreună. E un succes care sper să aducă şi mai multe victorii pentru noi!”, a declarat Simona Radiș, potrivit aceleiași surse.</p>
<p>Magdalena Rusu și Simona Radiș sunt campioane mondiale și în proba de 8 plus 1 rame. Totodată, Simona Radiș deține aurul mondial și pentru proba de dublu vâsle.</p>

]]></description>
    </item>
  </channel>
</rss>
