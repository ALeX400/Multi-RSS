<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Părăsit de tată, fostul fotbalist de la FCSB nu îl poate ierta: „Ne-am văzut ultima dată la o înmormântare. Niciodată n-o să-mi las copilul ca el”</title>
      <link>https://www.prosport.ro/sport-life/parasit-de-tata-fostul-fotbalist-de-la-fcsb-nu-il-poate-ierta-ne-am-vazut-ultima-data-la-o-inmormantare-niciodata-n-o-sa-mi-las-copilul-ca-el-20185938</link>
      <description><![CDATA[<img src="https://www.prosport.ro/wp-content/uploads/2025/06/Parasit-de-tata-fostul-fotbalist-de-la-FCSB-nu-il-poate-ierta-„Ne-am-vazut-ultima-data-la-o-inmormantare.-Niciodata-n-o-sa-mi-las-copilul-ca-el.jpg"/><br/><p>Fost campion cu FCSB, în prezent la Steaua București, Adrian Popa a dezvăluit care a fost ultima întâlnire cu tatăl său care l-a părăsit când era prea mic pentru a realiza ce i se întâmplă, dar și care este promisiunea pe care și-a făcut-o după acel episod dureros pentru un copil de numai șapte ani.</p>
<p>Adrian Popa (36 de ani), cu o cotă de piață de 100.000 de euro, potrivit <span>Transfermarkt</span>, <span>a revenit la Steaua București în martie 2024</span>, iar în sezonul 2024-2025 a jucat în 22 de meciuri, cu două goluri și două pase decisive. Steaua a încheiat sezonul regulat pe locul secund, cu 41 de puncte.</p>
<p>Cu FCSB a câștigat trei titluri de campioană, două Cupe ale României, două Cupe ale Ligii și o SuperCupă.</p>
<h2><span>Adrian Popa, neiertător cu tatăl care l-a părăsit în copilărie: „Ne-am văzut ultima dată la o înmormântare. Niciodată n-o să-mi las copilul ca el”</span></h2>
<p>Adrian Popa (36 de ani) a fost crescut doar de mamă, după ce părinții săi au divorțat pe când era foarte mic, la numai șapte ani, dar a simțit absența părintelui, care ar fi trebuit să îi fie figura paternă.</p>
<p>„Eram foarte mic să realizez. Dar, cu timpul, îți dai seama de anumite lucruri Și eu mi-am spus un singur lucru: «Niciodată nu o să-mi las copilul ca el, să crească singur, așa cum am fost eu». Pentru că știu cât de greu mi-a fost. Și un copil are nevoie de ambii părinți”, a declarat Adrian Popa în <span>podcastul</span> lui Costin Ștucan.</p>
<p>Întrebat ce anume i-a lipsit în copilărie, Adi Popa a afirmat că atât figura paternă, dar și partea financiară, deoarece mama sa a trebuit să se descurce singură cu tot ce însemna întreținerea sa.</p>
<p>„Era singură, cu rate și cu un copil la fotbal, care și el trebuia… Aveam turneele acelea vara, care trebuiau plătite. Și eu mi-am zis: «Nu o să fac niciodată de mi-a făcut tata mie, să las copilul și să nu mă mai intereseze de el»”, a mai spus Adi Popa.</p>
<p>Ajuns la maturitate, Adi Popa a încercat o apropiere de tatăl său, însă nu a reușit acest lucru, ultima întâlnire cu acesta a fost la o înmormântare în familie, cea a bunicului patern.</p>
<p>„Eu nu mai vorbesc cu el de ani de zile. Am încercat atunci, dar… Să fie din 2014-2015? Nu mai știu. Atunci a murit tataia din partea lui. Ne-am văzut la înmormântare. Și aia a fost ultima dată”, a mai spus fostul jucător al FCSB.</p>
<h2><span>Adi Popa: „De jos, am ajuns cineva”</span></h2>
<p>Fostul campion cu FCSB, Adi Popa a subliniat că deși ar putea trece peste situația părinților săi, peste abandonul din urmă cu aproape trei decenii, mai departe, o posibilă împăcare cu tatăl său nu mai ține el, dar în același timp s-a declarat mândru de ceea ce a reușit, pe cont propriu.</p>
<p>„Nu știu, nu ține de mine. Eu nu am greșit cu nimic. Eu, în sinea mea, împreună cu mama, fără să am nimic, ba din contră, de jos, am ajuns cineva. Doar prin muncă, pe talent, pe șansă și noroc. Și eu sunt mândru de asta și o să mă mândresc”, a mai spus Adi Popa.</p>
<p>În cariera sa, Popa a jucat la Buftea, FC Timișoara, Gloria Buzău, U Cluj, Concordia, FCSB, Voluntari și Clinceni, iar la nivel internațional a evoluat la Reading (Anglia), Al-Taawoun (Arabua Saudită) și Ludogorets (Bulgaria).</p>
<p>Pe lângă trofeele câștigate cu <span>FCSB, campioana en-titre a Superligii</span>, Popa mai are în palmares și titlul de campioană a Bulgariei.</p>

]]></description>
    </item>
    <item>
      <title>Cristi Borcea, cadou de nabab! A „spart” 1.350.000 de dolari pe un apartament la Hollywood, pe plajă, pentru Melissa</title>
      <link>https://www.prosport.ro/diverse/cristi-borcea-cadou-de-nabab-a-spart-1-350-000-de-dolari-pe-un-apartament-la-hollywood-pe-plaja-pentru-melissa-20185667</link>
      <description><![CDATA[<img src="https://www.prosport.ro/wp-content/uploads/2025/06/Cristi-Borcea-cadou-de-nabab-A-„spart-1.350.000-de-dolari-pe-un-apartament-la-Hollywood-pe-plaja-pentru-Melissa.jpg"/><br/><p>Cristi Borcea nu se uită la bani când vine vorba de copiii lui și a dat 1.350.000 de dolari pe un apartament pentru Melissa.</p>
<p><span>Fostul acționar de la Dinamo</span> are 9 copii cu 4 femei. Afaceristul are cheltuieli uriașe să le îndeplinească toate dorințele copiilor săi, dar nu se uită niciodată la bani când vine vorba de moștenitorii săi. Fiica sa, Melissa, a primit cadou un apartament pe plaja din Miami.</p>
<h2><span>Cadou de nabab din partea lui Borcea pentru fiica sa, Melissa: „Anul trecut l-am luat”</span></h2>
<p>Cristi Borcea trăiește o frumoasă poveste de dragoste cu Valentina Pelinel, alături de care are trei copii. Din prima căsnicie, cu Mihaela Borcea, are trei copii: Melissa, Patrick și Angelo.</p>
<p>Fiica cea mare a afaceristului urmează cursurile universitate în SUA. Melissa face facultatea de arhitectură și nu îi lipsește nimic pentru a-și îndeplini visul. Tatăl său i-a asigurat cazarea într-un apartament de lux, aflat la doar doi pași de celebrele plaje din Miami.</p>
<blockquote><p>„I-am luat Melissei în Hollywood, Miami, chiar pe plajă, i-am luat un apartament, că este la facultate acolo. Anul trecut l-am luat. (n.r. Cât v-a costat?) 1.000.000… cu tot cu mobilat, aranjat, 1.350.000 de dolari. La un apartament cu două camere și living, dar are patru piscine, plajă privată, mentenanța și impozitul sunt 3.200 dolari. Are parking, piscine, plajă, spa, sală de fitness… hotel de cinci stele!”, a dezvăluit Borcea în podcastul<span> iamnews.</span></p></blockquote>
<h2><span>Actuala soție a lui Cristi Borcea are o relație bună cu copiii milionarului</span></h2>
<p>Valentina Pelinel și Cristi Borcea s-au căsătorit în 2018. De atunci, fostul model a postat des imagini pe rețelele de socializare alături de ceilalți copii ai soțului său. Are o relație bună cu întreaga familie și ori de câte ori au ocazia se strâng cu toții să petreacă timp împreună.</p>
<p>Anul trecut, <span>Valentina Pelinel a postat imagini</span> dintr-o vacanță petrecută în Italia alături de soțul său și Melissa Borcea. Cei trei erau foarte fericiți, dar și cu mama Melissei, Mihaela, are o relație bună.</p>
<p>“(Cu Mihaela cum sunteţi?) Foarte bine. Eu am o relaţie foarte bună cu toate mamele copiilor mei. Cea mai importantă e Valentina, având atâtea probleme cu copiii…să vorbesc cu ei la telefon, 18 cerinţe. Acasă ai nevoie să găseşti liniştea. Înainte aveam foarte multe preocupări, eram cu fotbalul, vânătoarea, eram cu gagicile. Acum, având copiii, e nevoie de linişte acasă, e cel mai important. Toate au ştiut. Nici Valentina nu m-a luat de la bibliotecă. Sunt probleme cu copiii, vârsta…liniştea pe care o găseşti acasă. Sunt condamnat să-i ţin, asta e”, a mai spus milionarul.</p>

]]></description>
    </item>
    <item>
      <title>Sezonul ceremoniilor pentru jucătorii Craiovei. Derogare de la selecţioneri pentru evenimente</title>
      <link>https://www.prosport.ro/sport-life/sezonul-ceremoniilor-pentru-jucatorii-craiovei-derogare-de-la-selectioneri-pentru-evenimente-20186100</link>
      <description><![CDATA[<img src="https://www.prosport.ro/wp-content/uploads/2025/06/Sezonul-ceremoniilor-pentru-jucatorii-Craiovei.-Derogare-de-la-selectioneri-pentru-evenimente-1400x1050.jpg"/><br/><p>Pauza dintre sezoane este prilej de vacanţe, dar şi de căsătorii pentru jucătorii Universităţii Craiova. Printre cei care au profitat de această perioadă pentru a-şi uni destinele cu alesele lor sunt Nicuşor Bancu şi Anzor Mekvabishvili.</p>
<p>Căpitanul Ştiinţei, Nicuşor Bancu (32 de ani) s-a căsătorit cu Cătălina Achim, cu care are un băieţel de 7 ani. „Casă de piatră, Nicușor și Cătălina Bancu!”, le-a transmis clubul din  Bănie. Cununia religioasă a avut loc la biserica „Mântuleasa”, din centrul oraşului, apoi invitaţii au mers la un restaurant.</p>
<p>Deşi a semnat prelungirea contractului cu Universitatea Craiova până în 2028, internaţionalul ar putea pleca în vara aceasta liber de contract, dacă primeşte o ofertă atractivă, antrenorul Mirel Rădoi insistând pe lângă finanţatorul Mihai Rotaru să-i permită căpitanului să părăsească echipa, după 11 ani, fără pretenţii materiale.</p>
<h2><span>Bancu, învoit de Mircea Lucescu pentru a se căsători</span></h2>
<p>„Bancone” a căpătat o derogare din partea selecţionerului Mircea Lucescu pentru a celebra evenimentul, el fiind convocat la lotul României pentru meciurile cu Austria şi Cipru, din preliminariile CM 2026. Colegii săi din Bănie, Vladimir Screciu şi Alexandru Mitriţă, au ajuns deja sub comanda lui „Il Luce”, amânându-şi astfel vacanţa de vară.</p>
<p>Tot în weekend-ul trecut, un alt jucător al Craiovei care a sărbătorit a fost portarul Silviu Lung Jr., care a celebrat botezul copilului său. Veteranul din poarta Ştiinţei a fost titular în ultimele meciuri de campionat, după ce Laurenţiu Popescu a gafat în eşecul de pe teren propriu cu Rapid.</p>
<p>Acum o săptămână, Andrei Ivan şi-a botezat băiatul, invitaţi fiind câţiva colegi de la Universitatea Craiova, precum şi fostul căpitan de la FCSB, Florinel Coman. Andrei Ivan va reveni în Bănie, după împrumutul în Turcia, la Adanaspor, formaţie care a retrogradat în Liga a III-a.</p>
<h2><span>Şi Anzor Mekvabishvili şi-a pus pirostriile, înainte de a merge la lot</span></h2>
<p>Georgianul Anzor Mekvabishvili a profitat, de asemenea, de pauza de vară pentru a se căsători cu Anna.</p>
<p>Şi mijlocaşul de 24 de ani a avut nevoie de permisiunea selecţionerului naţionalei Georgiei, francezul Willy Sagnol, care a apelat la jucătorul Universităţii Craiova pentru amicalele cu Insulele Feroe şi Insulele Capului Verde.</p>
<p>În schimb, cei mai importanţi jucători ai Georgiei, Kvicha Kvaratskehia de la PSG, Mamardashvili de la Valencia, Mikautadze de la Lyon sau Davitashvili de la St. Etienne au fost scutiţi de prezenţa la lot.</p>

]]></description>
    </item>
    <item>
      <title>Novak Djokovic a urmărit finala Ligii Campionilor, PSG – Inter 5-0, în timp ce era pe teren și juca la Roland Garros: „Mulți oameni erau cu ochii în telefon și se uitau și ei”</title>
      <link>https://www.prosport.ro/alte-sporturi/tenis/novak-djokovic-a-urmarit-finala-ligii-campionilor-psg-inter-5-0-in-timp-ce-era-pe-teren-si-juca-la-roland-garros-multi-oameni-erau-cu-ochii-in-telefon-si-se-uitau-si-ei-20185494</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-a-urmarit-finala-Ligii-Campionilor-PSG-Inter-5-0-in-timp-ce-era-pe-teren-si-juca-la-Roland-Garros-„Multi-oameni-erau-cu-ochii-in-telefon-si-se-uitau-si-ei.jpg"/><br/><p>Novak Djokovic nu a putut sta departe de finala Ligii Campionilor dintre Paris Saint-Germain și Inter Milano, 5-0, deși se afla pe teren, la Roland Garros. Sârbul a fost în permanență la curent cu evoluția scorului, fiind „anunțat” de spectatori, care se manifestau zgomotos în momentul în care francezii marcau.</p>
<p>Djokovic a încercat să îi înduplece pe organizatori să nu îi programeze meciul sâmbătă seara, în paralel cu finala UCL, însă cererea sa nu a fost încununată de succes.</p>
<h2><span>Novak Djokovic, ironii către organizatori după ce a fost pe teren la Roland Garros în timp ce specatorii urmăreau finala Ligii Campionilor dintre PSG și Inter: „Mulți oameni erau cu ochii în telefon și se uitau”</span></h2>
<p>Novak Djokovic a avut o misiune ușoară în turul al treilea al turneului de Grand Slam de la Roland Garros, în care sârbul care ocupă locul 6 în ierarhia ATP l-a învins fără probleme în trei seturi pe austriacul Filip Misolic, locul 153 mondial, scor 6-3, 6-4, 6-2. Fostul lider mondial s-a plâns de faptul că a trebuit să joace meciul pe același interval orar cu finala Ligii Campionilor, în care PSG s-a impus zdrobitor în fața Interului, scor 5-0.</p>
<p>Tenismenul în vârstă de 38 de ani nu a ezitat să-i ia peste picior pe organizatorii turneului de la Paris și s-a plâns de faptul că spectatorii au preferat să urmărească pe telefoane meciul de fotbal în loc să vadă partida de pe Arena Philippe Chatrier.</p>
<p>„Da. Roland Garros și programările… Nu știu cum de am fost pus să joc de la ora asta, dar a fost interesant. Mai ales că mulți oameni erau cu ochii în telefon și se uitau și ei la finala Champions League. După reacțiile lor, îmi dădeam seama când se marchează. Dar cum oamenii s-au tot bucurat (n.r. – după fiecare gol înscris de PSG) mi s-a părut ceva ciudat. M-am gândit că parcă se dau prea multe goluri, oare ce se întâmplă acolo? Acum, când aflu că PSG a bătut cu 5-0, uau, ce rezultat”, a spus Djokovic.</p>
<h2><span>Reacția organizatorilor Roland Garros</span></h2>
<p>Organizatoriii turneului de la Paris nu au rămas fără replică la cele spuse de tenismen, după ce le-a fost reproșată programarea meciurilor la ora la care se juca PSG – Inter.</p>
<p>Directoarea Grand Slam-ului parizian, Amelie Mauresmo, a comentat programările de sâmbătă, cu referire la cererea refuzată a lui Djokovic, de a nu intra pe teren la orele serii.</p>
<p>„Avem foarte multe cereri. Din partea jucătorilor, din partea fanilor, din partea televiziunilor care dețin drepturile de transmisie. Nu putem face programul perfect, din păcate”, a spus Mauresmo.</p>

]]></description>
    </item>
    <item>
      <title>Milionarul român a început să construiască un cartier: „Am dat tot”. Are avere de peste 100.000.000 de euro</title>
      <link>https://www.prosport.ro/diverse/milionarul-roman-a-inceput-sa-construiasca-un-cartier-am-dat-tot-are-avere-de-peste-100-000-000-de-euro-20185373</link>
      <description><![CDATA[<img src="https://www.prosport.ro/wp-content/uploads/2025/06/Milionarul-roman-a-inceput-sa-construiasca-un-cartier-„Am-dat-tot.-Are-avere-de-peste-100.000.000-de-euro.jpg"/><br/><p>Milionarul român a dezvăluit că are o avere de peste 100 de milioane de euro și toți banii îi investește în imobiliare.</p>
<p>Fostul șef de la LPF a surprins cu ultimele declarații legat de averea strânsă până la 79 de ani. Dumitru Dragomir a dezvăluit că are o avere cumulată de peste 100 de milioane de euro și se laudă cu faptul că nu are nicio datorie la bancă în acest moment. Deși ar putea să trăiască fără bătăi de cap restul vieții, preferă să nu scoată niciun leu din firme și <span>să folosească doar banii din pensie.</span></p>
<h2><span>Dumitru Dragomir, la fel de modest ca Nicușor Dan: nu intră în banii câștigați din afaceri</span></h2>
<p>Dumitru Dragomir a avut fler la afaceri și a reușit să strângă o sumă uriașă de-a lungul anilor. Cunoscutul om de afaceri se ocupă în prezent cu afaceri în imobiliare și are de gând să dea startul construirii unui nou cartier alături de fiul său, Bogdan.</p>
<blockquote><p>„Stăteam cu Bogdan azi dimineață și lucram cu niște arhitecți, că începem cartierul. I-am spus ‘Bogdane, hai să mai stăm 6 luni de zile, că nu ne bate nimeni. Nu avem datorii la bancă niciun leu.’ Nu mai am niciun leu datorie la bancă. Nu mai am niciun leu datorie la bancă, ce dracu! Am dat tot! Eu sunt băiat deștept. Pentru cartierul acesta iau o parte din bani credit de la bancă, dar o parte avem acum”, a precizat „Oracolul de la Bălcești”, la <span>Fanatik.</span></p></blockquote>
<p>Afacerile au mers ca pe roate pentru fostul șef de la LPF și a strâns o avere uriașă de care nu se atinge. Preferă să aibă un trai modest și să își acopere cheltuielile doar din banii încasați din pensie.</p>
<blockquote><p>„(n.r. – Stai și tu pe vreo 50-100 de milioane de euro) Dacă nu mi-a mai furat din ei, da! Nu am mai mult de 100 de milioane de euro avere. Nu am domnule, nu.</p>
<p> </p>
<p>Eu am o pensie… Eu trăiesc din pensie, jur că trăiesc din pensie! Nu iau nici bani de concedii din societățile mele, nici nimic. Eu sunt la fel de modest în trai ca Nicușor Dan. Nu am candidat din cauză că sunt bătrân. Nu par bătrân, dar sunt. Aia mică trebuie să o împrumut de la altul”, a adăugat milionarul.</p></blockquote>
<h2><span>Pensie mai mare ca Ion Țiriac după recalculare: „Mi-au mai dat 25-30 de milioane vechi”</span></h2>
<p>Anul trecut a avut loc o<span> recalculare a pensiilor</span>, iar Mitică Dragomir s-a aflat printre fericiții care au beneficiat de o majorare considerabilă. Dacă Ion Țiriac încasează de la statul român o pensie de 12.000 de lei lunar, Mitică Dragomir are peste 30.000 de lei, primind la recalculare încă 2.500-3.000 de lei.</p>
<blockquote><p>„Mi-a mai dat 25-30 de milioane vechi (n.r. – 2.500, 3.500 lei). Păi, bă, frate, dacă am plătit? Eu iau pe contribu…. Mi-a făcut recalculare. Am avut salariu 15.000 dolari pe lună. Plăteam 6000 la stat. Lună de lună. Păi, dacă până la 70 de ani am avut salariul ăsta și am plătit la stat, n-am dreptul și eu să-mi iau?”, a precizat anul trecut Dragomir.</p></blockquote>

]]></description>
    </item>
  </channel>
</rss>
