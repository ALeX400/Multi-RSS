<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Grecii au văzut că Sorin Oprescu a fost arestat la ei în țară şi n-au stat pe gânduri: „Se ridică întrebarea dacă a fost o coincidență”</title>
      <link>https://www.prosport.ro/diverse/grecii-au-vazut-ca-sorin-oprescu-a-fost-arestat-la-ei-in-tara-si-n-au-stat-pe-ganduri-se-ridica-intrebarea-daca-a-fost-o-coincidenta-20290280</link>
      <description><![CDATA[<img src="https://www.prosport.ro//wp-content/uploads/2025/10/Grecii-au-vazut-ca-Sorin-Oprescu-a-fost-arestat-la-ei-in-tara-si-n-au-stat-pe-ganduri-„Se-ridica-intrebarea-daca-a-fost-o-coincidenta-scaled-e1759605383570-1400x788.jpg"/><br/><p>Arestarea lui Sorin Oprescu în Grecia a ridicat, în presa elenă, întrebarea dacă nu cumva aceasta este strâns legată de vizita la Atena a Laurei Codruța Kovesi, procuror-șef al Parchetului European.</p>
<p>Fostul primar al Bucureștiului, care a făcut Arena Națională pentru un preț care ar fi ajuns la 200 de milioane de euro, a fost reținut de autorități în apropierea aeroportului din Salonic.</p>
<h2><span>Grecii nu cred în coincidențe, după arestarea lui Sorin Oprescu</span></h2>
<p>Fostul edil al Capitalei, acum în vârstă de 73 de ani, a fost reținut în cursul zilei de sâmbătă, la numai câteva ore după ce procurorul-șef al Parchetului European, Laura Codruța Kovesi, a făcut o vizită la Atena.</p>
<p>Românca a insistat în ultima perioadă că Europa trebuie să facă front comun împotriva corupției, iar jurnaliștii eleni cred că arestarea lui Sorin Oprescu nu este deloc întâmplătoare.</p>
<p>„Știrea (n.r. arestării lui Sorin Oprescu) a făcut senzație în România, nu doar pentru că îi privește pe unul dintre cele mai cunoscute nume de politicieni români, ci și pentru că această arestare a avut loc la doar câteva ore după vizita procurorului european Laura Kovesi la Atena.</p>
<p>Nu este exclus ca cele două evenimente să fie legate, întrucât Kovesi transmisese un mesaj clar despre necesitatea consolidării frontului european împotriva corupției. Momentul creează asocieri rezonabile și ridică întrebarea dacă este vorba despre o simplă coincidență sau despre o demonstrație de determinare bine organizată”, a scris publicația <span>protothema.gr</span>.</p>
<h2><span>Sorin Oprescu, arestat în Grecia. E condamnat la peste 10 ani de închisoare</span></h2>
<p>Fostul primar al Bucureștiului, în mandatul căruia s-a ridicat Arena Națională, al cărei cost ar fi ajuns la 200 de milioane de euro, a fost reținut, sâmbătă, în apropierea aeroportului din Salonic.</p>
<p>În 2022, el a fost condamnat la 10 ani și 8 luni de închisoare pentru luare de mită, spălare de bani și constituirea unui grup infracțional organizat. Imediat după acest moment, el a fost prins în Grecia, însă elenii au refuzat să îl predea autorităților române, astfel că fostul politician a rămas în libertate.</p>
<p>Acum, reținerea sa de lângă aeroportul din Salonic a putut fi posibilă ca urmare a unei operațiuni la care au cooperat Poliția Capitalei, Centrul de Cooperare Polițienească Internațională din cadrul IGPR și instituțiile din Grecia, totul sub coordonarea unui procuror din cadrul Parchetului de pe lângă Curtea de Apel București.</p>
<p>În Grecia se desfăcoară, acum, procedurile privind punerea în aplicare a mandatului european de arestare, iar dacă solicitarea va fi aprobată, Sorin Oprescu urmează șă fie adus în România pentru a-și ispăși pedeapsa cu închisoarea.</p>

]]></description>
    </item>
    <item>
      <title>Giovanni Becali a fost sunat și șantajat. Pentru ce i-au cerut bani: „Mi-au spus să-i trimit pe contul de crypto”</title>
      <link>https://www.prosport.ro/diverse/giovanni-becali-a-fost-sunat-si-santajat-pentru-ce-i-au-cerut-bani-mi-au-spus-sa-i-trimit-pe-contul-de-crypto-20290570</link>
      <description><![CDATA[<img src="https://www.prosport.ro//wp-content/uploads/2025/10/Giovanni-Becali-a-fost-sunat-si-santajat.-Pentru-ce-i-au-cerut-bani-1400x787.jpg"/><br/><p>Giovanni Becali a fost la un pas să devină victima unor escroci, dar nu a dat curs solicitării celor care l-au sunat să le trimită bani pe crypto.</p>
<p>Cunoscutul impresar român a aflat de <span>problema cu care se confruntă vărul său</span>, Gigi Becali, și a dezvăluit cum a fost la un pas să fie el păcălit de un necunoscut să plătească 5.000 de euro în criptomonede.</p>
<h2><span>Giovanni Becali, șantajat de un necunoscut: „Nu mai răspund”</span></h2>
<p>Pe internet circulă numeroase metode de șantaj prin care necunoscuți încearcă să obțină bani prin șantajarea unor persoane cunoscute și nu numai. Chiar și Giovanni Becali a fost ținta unui individ, dar celebrul impresar e „uns cu toate alifiile” și nu a dat curs cererii de șantaj.</p>
<p>Un bărbat a încercat să îl convingă pe vărul lui Gigi Becali să îi plătească 5.000 de euro în criptomonede pentru a nu-i dezvălui numărul milionarului pe rețelele sociale. Giovanni Becali a rămas surprins de solicitarea primită chiar la telefon și a decis să nu mai răspundă la numere necunoscute.</p>
<blockquote><p>„Am fost sunat și mi-a spus ‘Îmi dai 5000 de euro? Dacă nu, dau tuturor numărul de telefon pe TikTok’. Mi-au spus să trimit banii pe contul de crypto. Habar n-am eu ce e crypto. Acum nu mai răspund la numere necunoscute”, a afirmat Giovanni, la <span>Fanatik.</span></p></blockquote>
<h2><span>Michael Schumacher, victima unui șantaj de 15.000.000 de euro</span></h2>
<p>Și sportivi de top cad <span>victime șantajului </span>din partea atât a unor necunoscuți cât și a apropiaților. Fostul pilot de formula 1, Michael Schumacher a suferit un accident la schi în urma căruia a rămas imobilizat la pat și într-o stare vegetativă. Din acel moment, doar persoanele apropiate l-au putut vedea, dar și oamenii care lucrau în jurul său.</p>
<p>Printre ei se număra un bodyguard pe care familia îl angajase cu un an înainte de cumplitul accident. Markus Fritsche a șantajat familia Schumacher, în 2024, că deține peste 1.500 de poze cu fostul pilot și a cerut 15 milioane de euro pentru a nu le face publice. Soția lui Schumacher, Corina, a decis să meargă la poliție și l-a dat în judecată pe bărbatul care a încercat să facă o avere pe seama condiției nefericite a fostului sportiv.</p>
<p>Și până în prezent, nu există imagini făcute publice cu Michael Schumacher după accidentul de la schi. Corina Schumacher a avut grijă să țină secretă starea de sănătate a soțului său departe de ochii curioșilor. Încă este un mister ce se întâmplă cu adevărat cu fostul mare campion de Formula 1.</p>

]]></description>
    </item>
    <item>
      <title>Cei mai bogați patroni din fotbalul românesc şi-au extins imperiul imobiliar cu un teren de peste 5.000.000 de euro din Piteşti! Frații Dedeman au cumpărat de la retailerul La Cocoş</title>
      <link>https://www.prosport.ro/diverse/cei-mai-bogati-patroni-din-fotbalul-romanesc-si-au-extins-imperiul-imobiliar-cu-un-teren-de-peste-5-000-000-de-euro-din-pitesti-fratii-dedeman-au-cumparat-de-la-retailerul-la-cocos-20290534</link>
      <description><![CDATA[<img src="https://www.prosport.ro//wp-content/uploads/2025/10/Cei-mai-bogati-patroni-din-fotbalul-romanesc-si-au-extins-imperiul-imobiliar-cu-un-teren-de-peste-5.000.000-de-euro-din-Pitesti-Fratii-Dedeman-au-cumparat-de-la-retailerul-La-Cocos.webp"/><br/><p>Miliardarii români cunoscuți ca „Frații Dedeman” au dat lovitura și au achiziționat un teren de peste 5 milioane de euro de la retailerul La Cocoș.</p>
<p>Celebrul retailer de bricolaj românesc Dedeman se extinde pe final de an. Frații Adrian și Dragoș Pavăl au ajuns la o înțelegere cu proprietarii terenului de la Pitești unde a funcționat unul dintre primele hipermarketuri din România.</p>
<h2><span>Cei mai bogați patroni din fotbalul românesc, achiziție de peste 5 milioane de euro la Pitești</span></h2>
<p>Adrian și Dragoș Pavăl sunt implicați în fotbalul românesc, dar la nivel de juniori și în ligile inferioare. Afacerile celor doi s-au extins rapid în ultimii ani atât în țară cât și peste hotare.</p>
<p>Au mai dat o lovitură importantă prin achiziția unui teren valoros din Pitești deținut până acum de supermarketul La Cocoș. Terenul a fost cedat cu peste 5 milioane de euro la scurt timp după ce La Cocoș a deschis primul magazin din Pitești, în complexul comercial Supernova.</p>
<p>Pe terenul achiziționat de frații Pavăl a funcționat un hypermarket PIC, care a dat faliment în urmă cu mai bine de 15 ani, notează <span>ZF</span>.</p>
<p>PIC a fost o rețea de magazine deținută de un om de afaceri care a finanțat și clubul FC Argeș, Cornel Penescu, la scurt timp după ce a fost sponsorul oficial al echipei piteștene. Milionarul a fost condamnat la 4 ani de închisoare cu executare în 2013, după ce a fost acuzat de procurori că a dat mită unor arbitri pentru a favoriza FC Argeș.</p>
<h2><span>Hub fotbalistic construit la Bacău</span></h2>
<p>Cei mai bogați frați din România au investit masiv într-o academie de fotbal la Bacău. Prosport a prezentat, în 2024, proiectul grandios care ar putea pune pe picioare bazele unei noi echipe care să domine peste câțiva ani în Superliga.</p>
<p>Costel Enache este coordonatorul academiei FC Bacău și antrenorul echipei de seniori care evoluează în Liga 3. Cristi Ciocoiu a pus bazele acestei academii la care investesc în prezent deținătorii unuia dintre cele mai mari lanțuri de magazine de bricolaj din țară.</p>
<p>În ultimii ani s-a vehiculat și o posibilă asociere între Dedeman și nume sonore din fotbalul românesc precum Steaua, Farul sau Dinamo, însă Adrian și Dragoș Pavăl au preferat să pornească de jos și să crească o echipă din locurile natale. Pe viitor, se plănuiește și construirea unui nou stadion de aproape 8.000 de locuri care să găzduiască meciurile celor de la FC Bacău.</p>
<blockquote><p>„Legătura este una de comunitate. Partenerul nostru, domnul Vlase (n.r. Constantin Vlase) și firma Dedeman (n.r. care a aparține fraților Pavăl) sunt localnici și, pe lângă fotbal, sprijină și foarte multe activități. Sunt alături de noi cu o logică rar întâlnită în România”, a declarat Costel Enache.</p></blockquote>

]]></description>
    </item>
    <item>
      <title>Reacția care a împărțit țara în două: „Fiule, voi trăi de pe urma ta”. Tatăl puștiului care are salariu de 45.000 de euro pe zi e casnic și nu-i pasă de gura lumii</title>
      <link>https://www.prosport.ro/diverse/reactia-care-a-impartit-tara-in-doua-fiule-voi-trai-de-pe-urma-ta-tatal-pustiului-care-are-salariu-de-45-000-de-euro-pe-zi-e-casnic-si-nu-i-pasa-de-gura-lumii-20289970</link>
      <description><![CDATA[<img src="https://www.prosport.ro//wp-content/uploads/2025/10/Reactia-care-a-impartit-tara-in-doua-„Fiule-voi-trai-de-pe-urma-ta.-Tatal-pustiului-care-are-salariu-de-45.000-de-euro-pe-zi-e-casnic-si-nu-i-pasa-de-gura-lumii.jpg"/><br/><p>Tatăl fotbalistului cu salariu de 45.000 de euro pe zi l-a anunțat că va trăi de pe urma sa și a stârnit un val de reacții dure.</p>
<p>Lamine Yamal face senzație la Barcelona la doar 18 ani, dar tatăl său iese mai mult în evidență în ultima vreme. Mounir Nasraoui a avut o reacție exagerată la acuzațiile din partea fanilor lui Yamal. Aceștia îl contestă că nu are niciun job și că ar trăi din banii fiului său, lucru pe care, în mod ironic, l-a confirmat și bărbatul într-un clip video.</p>
<h2><span>Tatăl lui Lamine Yamal recunoaște că vrea să trăiască pe banii fotbalistului: „Îți voi fi recunoscător”</span></h2>
<p>Noul puști minune de la Barcelona are un contract beton cu formația catalană, la doar 18 ani. Lamine Yamal încasează nu mai puțin de 16.5 milioane de euro pe sezon, ceea ce înseamnă că ajunge la 45.000 de euro pe zi, un salariu pe care doar câțiva fotbaliști din România îl câștigă, dar pe lună.</p>
<p>După ce a ieșit în evidență cu remarci dure la adresa <span>câștigătorului Balonului de Aur,</span> Ousmane Dembele, Mounir Nasraoui a reacționat și împotriva celor care l-au apostrofat că nu are un loc de muncă stabil. Mounir Nasraoui a postat un clip video în care are un discurs ironic și în care îi mulțumește fiului său că îi oferă luxul de a nu fi nevoit să meargă la muncă. Îi place să își ocupe timpul liber în bucătărie unde prepară mâncare în stilul său propriu pe care o numește ca fiind o artă.</p>
<blockquote><p>„Sunt mulți care spun prostii: ‘De ce nu te duci la muncă? Trăiești din banii fiului tău’. O să vă spun atât, domnilor: ‘Mulțumesc, fiule, îți voi fi mereu recunoscător, voi trăi de pe urma ta’. Pentru cei care nu au pe nimeni, nici copii, nici frați, nici prieteni, și trăiesc mereu prin viața altora, găsiți-vă ceva mai bun de făcut. Uitați-vă la mine, gătesc! Voi mergeți să mâncați la mama? Eu nu. Eu gătesc aici, acasă, și o fac cu artă. Asta se numește artă”, a transmis tatăl lui Yamal pe rețelele sociale.</p></blockquote>
<h2><span>Cine e Mounir Nasraoui, tatăl lui Yamal</span></h2>
<p>Mounir Nasraoui s-a născut în Maroc, dar a ajuns în Spania la 9 ani alături de mama sa. Chiar și el a jucat fotbal, dar nu a ajuns la un nivel înalt, iar până ca Yamal să ajungă cunoscut a lucrat ca pictor în construcții. În prezent, bărbatul este despărțit de mama lui Yamal, Sheila Ebana. Cei doi s-au despărțit după doar 3 ani de relație, dar păstrează legătura de dragul fiului lor.</p>

]]></description>
    </item>
    <item>
      <title>A fost prins în Grecia fugarul Sorin Oprescu, primarul Bucureştiului care a făcut Arena Națională la un preț care ar fi ajuns la peste 200 de milioane de euro!</title>
      <link>https://www.prosport.ro/diverse/a-fost-prins-in-grecia-fugarul-sorin-oprescu-primarul-bucurestiului-care-a-facut-arena-nationala-la-un-pret-care-ar-fi-ajuns-la-peste-200-de-milioane-de-euro-20289997</link>
      <description><![CDATA[<img src="https://www.prosport.ro//wp-content/uploads/2025/10/A-fost-prins-in-Grecia-fugarul-Sorin-Oprescu-primarul-Bucurestiului-care-a-facut-Arena-Nationala-la-un-pret-care-ar-fi-ajuns-la-peste-200-de-milioane-de-euro-1400x935.jpg"/><br/><p>Sorin Oprescu, primarul Bucureştiului care a făcut Arena Națională, a fost reținut în apropierea unui aeroport din Salonic.</p>
<p>Deși a încercat să fugă, fostul edil, condamnat definitiv la 10 ani și 8 luni de închisoare, a fost prins în Grecia.</p>
<h2><span>A fost prins în Grecia fugarul Sorin Oprescu, primarul Bucureştiului care a făcut Arena Națională la un preț care ar fi ajuns la peste 200 de milioane de euro!</span></h2>
<p>Sorin Oprescu, fostul primar general al Bucureștiului, în vârstă de 73 de ani, a fost reținut sâmbătă în Grecia, potrivit informațiilor furnizate de Mediafax.</p>
<p>Sorin Oprescu a fost localizat în urma unei operațiuni desfășurate de autoritățile române în colaborare cu cele din Grecia.</p>
<p>Mai exact, acțiunea a fost rezultatul unei cooperări internaționale între Poliția Capitalei, Centrul de Cooperare Polițienească Internațională din cadrul IGPR și instituțiile din Grecia, sub coordonarea unui procuror din cadrul Parchetului de pe lângă Curtea de Apel București.</p>
<p>Oprescu a fost condamnat definitiv în mai 2022 la 10 ani și 8 luni de închisoare pentru constituirea unui grup infracțional organizat, <span>luare de mită și spălare de bani</span>.</p>
<p>La scurt timp după condamnare, el a fost arestat în Grecia, însă autoritățile de acolo au refuzat atunci să îl predea României. Ulterior, polițiștii români au reluat procedurile legale și l-au căutat din nou, reușind să-l identifice.</p>
<p>În prezent, în Grecia sunt în desfășurare procedurile judiciare privind punerea în aplicare a mandatului european de arestare emis pe numele lui. Dacă instanțele elene aprobă solicitarea, Sorin Oprescu va fi extrădat și adus în România pentru a-și ispăși pedeapsa precizată anterior.</p>

]]></description>
    </item>
  </channel>
</rss>
