<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„M-au făcut să simt că a naște un copil e ceva negativ”. Supermama din Islanda a câștigat un proces și a schimbat totul pentru femei</title>
      <link>https://www.prosport.ro/diverse/m-au-facut-sa-simt-ca-a-naste-un-copil-e-ceva-negativ-supermama-din-islanda-a-castigat-un-proces-si-a-schimbat-totul-pentru-femei-20390962</link>
      <description><![CDATA[<img src="https://www.prosport.ro//wp-content/uploads/2026/02/„M-au-facut-sa-simt-ca-a-naste-un-copil-e-ceva-negativ.-Supermama-din-Islanda-a-castigat-un-proces-si-a-schimbat-totul-pentru-femei-1-1154x1400.jpg"/><br/><p>Maternitatea este adesea privită ca un impediment în carieră, indiferent de natura acesteia. „M-au făcut să mă simt că a naște un copil este ceva negativ”, susține  fotbalista Sara Bjork, supermama din Islanda care a câștigat un proces, iar acest succes schimbă totul pentru femeile care vor să îmbine cariera sportivă cu viața personală.</p>
<p>Sara Bjork  (35 de ani) juca la Olympique Lyon în anul în care și-a anunțat clubului de faptul că era însărcinată, iar replica acestuia a fost una total lipsită de umanitate, scrie <span>AS</span>. În prezent, fotbalista evoluează în Arabia Saudită, la Al-Qadsiah.</p>
<h2><span>„M-au făcut să simt că a naște un copil e ceva negativ”. Supermama din Islanda a câștigat un proces și a schimbat totul pentru femei</span></h2>
<p>Supermama din Islanda, cum este numită fotbalista Sara Bjork, a câștigat un proces și a schimbat totul pentru femeile care practică acest sport.</p>
<p>În 2021, Sara Bjork juca la Olympique Lyon, iar anunțul sarcinii sale nu i-a impresionat pe oficiali, care au dat dovadă de o lipsă de umanitate, luând decizia de a nu o plăti pe jucătoare. Mai mult, la revenirea pe gazon, la numai patru luni de la naștere, asupra fotbalistei a fost pusă și o presiune mentală.</p>
<p>„Nimeni nu s-a ocupat cu adevărat de mine, să vadă cum mă simțeam mental și fizic. M-au făcut să mă simt că a naște un copil e ceva negativ”, a declarat Bjork, citată de AS.</p>
<p>Fotbalista a făcut plângere la FIFA pentru a-și recupera banii de la clubul francez. „Este vorba despre drepturile mele ca angajată, ca femeie și ca ființă umană”, a scris sportiva în scrisoarea către FIFA, iar câștigul lui Bjork schimbă regulile din fotbalul feminin.</p>
<p class="xs:font-23 sm:font-30 md:font-40"><span>De ce nu mai poate dormi Serena Williams din cauza fiicelor ei</span></p>
<h2><span>Normalitatea din fotbalul feminin</span></h2>
<p>Chiar dacă această luptă poate părea una infimă, ceea ce a reușit Bjork aduce o notă de normalitate în fotbalul feminin și arată că cele două aspecte, cariera și maternitatea, se pot îmbina cu succes.</p>
<p>„Victoria a fost mai importantă decât mine. Am simțit-o ca o garanțe a siguranței economice penru toate jucătoarele care doresc să aibă un copil în timpul carierei lor. Că nu este un «poate» sau o «necunoscută»”, a mai spus Bjork.</p>
<p>Alte două jucătoare emblematice pentru fotbalul feminin și care au revenit după naștere sunt Sandra Sigurdardottir și Dagny Brynjardottir, aceasta din urmă dovedind și mai multă forță după cea de-a doua sarcină.</p>
<p>În urma plângerii făcute de Bjork, FIFA a stabilit un cadru de protecție cu concediile de maternitate plătită, dar și interdicții stricte legate de concediere în perioada de sarcină sau de după naștere.</p>
<p class="xs:font-23 sm:font-30 md:font-40"><span>Soțul Serenei Williams, investiție de 24.000.000 de euro. A băgat banii într-o afacere aflată în plină ascensiune: o echipă de fotbal feminin din Londra!</span></p>

]]></description>
    </item>
    <item>
      <title>Gigi Becali a dezvăluit ce muzică a ascultat în tinerețe: „Michael Jackson şi Elvis te vrăjeau!”</title>
      <link>https://www.prosport.ro/diverse/gigi-becali-a-dezvaluit-ce-muzica-a-ascultat-in-tinerete-michael-jackson-si-elvis-te-vrajeau-20390827</link>
      <description><![CDATA[<img src="https://www.prosport.ro//wp-content/uploads/2026/02/Gigi-Becali-a-dezvaluit-ce-muzica-a-ascultat-in-tinerete-„Michael-Jackson-si-Elvis-te-vrajeau22-1400x788.jpg"/><br/><p>Prin intermediul unui interviu pe care l-a acordat recent, Gigi Becali (67 de ani) a oferit detalii neștiute din viața lui și, printre altele, a dezvăluit ce muzică a ascultat în tinerețe.</p>
<p>Patronul clubului de fotbal FCSB se delectează în prezent doar cu muzică bisericească, însă în urmă cu decenii nu se putea abține să nu asculte artiști internaționali precum Michael Jacskon sau Elvis Presley.</p>
<h2><span>Puțini s-ar fi așteptat la asta: Gigi Becali, fan Michael Jackson și Elvis Presley în tinerețe!</span></h2>
<p>Chiar și la cei aproape 68 de ani ai săi, pe care îi va împlini la data de 25 iunie 2026, Gigi Becali continuă să surprindă publicul cu dezvăluiri pe care le face din bogata sa viață.</p>
<p>De curând, patronul clubului de fotbal FCSB a oferit câteva detalii neștiute din viața privată și, printre altele, a dezvăluit cum au decurs primele interacțiuni dintre el și inteligența artificială. Și mai precis, <span>Gigi Becali a demarat un dialog cu controversatul ChatGPT și chiar a reușit să-l scoată din sărite</span>.</p>
<p>Pe de altă parte, același <span>Gigi Becali a dezvăluit cum a reacționat când i s-a dat să fumeze marijuana</span>, unul dintre cele mai răspândite droguri la nivel internațional.</p>
<p>Și lista dezvăluirilor făcute de miliardarul din Pipera continuă. În cadrul unei intervenții pe care a avut-o în direct, la TV, Gigi Becali a fost întrebat ce muzică asculta în tinerețe.</p>
<p>Cunoscut ca fiind un pasionat de muzică bisericească, finanțatorul campioanei din Superliga a surprins și a afirmat că în tinerețe avea aceleași gusturi ca majoritatea. Pe scurt, făcea parte din publicul comercial și asculta artiști internaționali precum Michael Jackson și Elvis Presley, care din Statele Unite ale Americii au reușit să ajungă la urechile oamenilor de pe toată planeta.</p>
<p>„Ce muzică ascultam? Rock. Nu! Doar când îi vedeam cu curele legate pe haine nu-i suportam… Îmi plăcea o muzică care nu era ortodoxă. Îmi plăcea Michael Jackson. Dar ăla te vrăjea prin muzica lui. Și era și Elvis Presley. Te vrăjea și el. Dar asta nu era muzică nebunească. Muzica pe vremea aia…”, a declarat Gigi Becali, la <span>Digi Sport</span>.</p>
<h2><span>Au apus vremurile tinereții</span></h2>
<p>În prezent, Michael Jackson și Elvis Presley au rămas doar două nume pentru Gigi Becali, care nu mai ascultă niciun fel de muzică în afară de cea bisericească.</p>
<p>De altfel, în urmă cu ceva ani, afaceristul a spus că din această cauză a refuzat și mai multe invitații la nunți.</p>
<p>„Eu de ce crezi că nu ies la nunți, la restaurante, la… De ce nu ies eu? De ce crezi? Credință, dar de ce? Trebuie să ai motiv. În momentul în care te uiți (n.r. – asculți), aia îți rămâne în cap! Dacă îți rămâne ceva în cap, rugăciunea și mintea nu pot fi la Dumnezeu. Sunt la acțiunea aia, la ce s-a întâmplat, la cum îl iubește aia pe ăla și îl lasă pe celălalt… Rămâne mintea ta acolo. E umplută cu ale lumii. Eu când intru într-un restaurant le zic: bă, dați muzica mai încet! Eu nu mai suport muzica asta! Că nu o mai suport! Eu o vreau pe aia religioasă! Nici muzica ușoară nu o mai suport!”, Gigi Becali, la Fanatik Superliga.</p>

]]></description>
    </item>
    <item>
      <title>SPECIAL „Micuța chinezoaică” a devenit mămică! Fosta gimnastă Steliana Nistor a născut o fetiță: „Este inexplicabil de mirific”</title>
      <link>https://www.prosport.ro/sport-life/micuta-chinezoaica-a-devenit-mamica-fosta-gimnasta-steliana-nistor-a-nascut-o-fetita-este-inexplicabil-de-mirific-20390923</link>
      <description><![CDATA[<img src="https://www.prosport.ro//wp-content/uploads/2026/02/steliana-nistor-a-devenit-mamica-1400x749.jpg"/><br/><p>În 2004, la Amsterdam, la Campionatele Europene de gimnastică artistică la junioare, un nume avea să uimească lumea gimnasticii: Steliana Nistor.</p>
<p>O fată născută în Sibiu, înzestrată cu un talent nativ uriaș. Datorită formei ochilor ei, ușor oblici, un ziarist apropiat de fenomenul gimnasticii i-a găsit repede un nick name interesant: „Micuța chinezoaică”.</p>
<h2><span>Ce mai face Steliana Nistor? „Micuța chinezoaică” a devenit mămică</span></h2>
<p>La 22 de ani distanță de la acel moment Steliana Nistor se poate mândri astăzi cu cea mai prețioasă medalie a vieții: fetița ei.</p>
<p>Steliana Nistor, la 36 de ani împliniți pe 15 septembrie anul trecut,  a devenit mămică pe data de 3 februarie a acestui an.</p>
<p>„Este un sentiment pe care nu-l pot descrie în cuvinte. Aș putea spunea că este inexplicabil de mirific. Am o fetiță de nota zece și la propriu și la figurat. Sunt cea mai fericită”, a declarat Steliana Nistor pentru <span>ProSport</span>.</p>
<p>„Un nou capitol plin de emoție s-a scris în viața Stelianei Nistor, campioană en-titre, medaliată cu bronz la Jocurile Olimpice de la Beijing 2008, dublă vicecampioană mondială la bârnă și individual compus (Stuttgart 2007) și multiplă campioană europeană (Clermont-Ferrand 2008). Nașterea a avut loc în siguranță, cu sprijinul doamnei Dr. Ucenic Elena, medic specialist obstetrică-ginecologie”, arată reprezentanții clinicii, într-o postare pe pagina de Facebook.</p>
<p><img alt="" class="aligncenter size-large wp-image-20390930" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2026/02/steliana-nistor-2-1050x1400.jpg" srcset="https://www.prosport.ro/wp-content/uploads/2026/02/steliana-nistor-2-1050x1400.jpg 1050w, https://www.prosport.ro/wp-content/uploads/2026/02/steliana-nistor-2-768x1024.jpg 768w, https://www.prosport.ro/wp-content/uploads/2026/02/steliana-nistor-2-1152x1536.jpg 1152w, https://www.prosport.ro/wp-content/uploads/2026/02/steliana-nistor-2.jpg 1200w" width="1050"/></p>
<p>Timp de patru ani și jumătate Steliana a predat gimnastica în Norvegia. „Aș putea spune că au fost cei mai frumoși ani ai mei pe care i-am petrecut ca antrenoare. Acolo mi-am format mâna ca antrenoare. Plus de asta am reușit să învăț limba norvegiană. Și astăzi o vorbesc destul de bine”, a mai explicat ea.</p>
<h2><span>A predat educația fizică la un liceu din Sibiu</span></h2>
<p>După ce a revenit în țară, până să rămână însărcinată, Steliana a predat educația fizică și sportul la un liceu din Sibiu. „Pentru mine sportul reprezintă totul. Am trăit prin sport și pentru sport. Până să rămân însărcinată predam educația fizică la acest liceu iar la asociația mea sportivă predam gimnastica.</p>
<p>Când cea mică va mai crește mi-am propus să revin în sport. Acolo simt că-mi este locul”, a încheiat ea.</p>
<p>Steliana Nistor este medaliată cu bronz cu echipa lotului de gimnastică feminină a României la Jocurile Olimpice din anul 2008 de la Beijing.</p>

]]></description>
    </item>
    <item>
      <title>Faliment pentru echipa de fotbal care trebuia să devină o forță în orașul istoric al României!</title>
      <link>https://www.prosport.ro/fotbal-intern/faliment-pentru-echipa-de-fotbal-care-trebuia-sa-devina-o-forta-in-orasul-istoric-al-romaniei-20390797</link>
      <description><![CDATA[<img src="https://www.prosport.ro//wp-content/uploads/2026/02/Faliment-pentru-echipa-de-fotbal-care-trebuia-sa-devina-o-forta-in-orasul-istoric-al-Romaniei-1400x1050.jpg"/><br/><p>ACS FC Brașov Steagul Renaște, echipa înființată în 2021 care trebuia să devină o forță în orașul istoric al României, a intrat oficial în faliment.</p>
<p>Decizia a fost pronunțată joi, 26 februarie 2026, de Tribunalul Brașov. Imediat după, sentința a fost publicată și pe portalul Just.ro.</p>
<h2><span>S-a terminat definitiv și cu ACS FC Brașov Steagul Renaște! A intrat în faliment la doi ani de la dezafiliere</span></h2>
<p><span>FC Brașov, club istoric din fotbalul românesc, a intrat în faliment în 2017</span>, iar ulterior, pe plan local s-au făcut mai multe eforturi pentru revitalizarea „sportului rege”.</p>
<p>Așa a apărut, de exemplu, proiectul Steagul Renaște, respectiv echipa SR Brașov, în spatele căreia s-au aflat suporterii fotbalului brașovean.</p>
<p>Au urmat apoi mai multe fuziuni pe plan local, plus o cesiune a brandului istoric FC Brașov, pentru ca în cele din urmă o singură echipă să facă pasul în față, anume ACS FC Brașov Steagul Renaște.</p>
<p>Aceasta a luat viață oficial în 2021, a preluat locul echipei Corona din eșalonul secund, însă proiectul a întâmpinat rapid dificultăți. Astfel, după doar două sezoane petrecute în Liga 2, în 2023, ACS FC Brașov Steagul Renaște a început să aibă primele probleme majore și a părăsit competiția. Iar în martie 2024, din cauza colapsului în care a intrat, <span>ACS FC Brașov Steagul Renaște a fost dezafiliată de FRF</span>.</p>
<p>În Brașov încă se mai spera că se poate face ceva pentru revenirea echipei, însă cererea de intrare în insolvență, formulată de DAIS, Direcția de Administrare a Infrastructurii Sportive, nu doar că a fost admisă, ci a dispus intrarea directă în faliment a clubului, în procedură simplificată.</p>
<p>Din acest punct, pentru ACS FC Brașov Steagul Renaște nu mai este cale de întoarcere. În următorii pași se va trece la lichidarea patrimoniului și radierea entității, iar proiectul pus la cale de suporterii brașoveni va fi dat uitării.</p>
<h2><span>Mai jos decizia pronunțată de Tribunalul Brașov, joi, 26 februarie 2026</span></h2>
<p>Așa cum am precizat deja, decizia Tribunalului Brașov, pronunțată joi, 26 februarie, a fost împărtășită publicului larg prin intermediul portalului <span>Just.ro</span>:</p>
<p>„Complet: CIN4Tip solutie: Legea 85/2006 privind insolventaSolutia pe scurt: Admite cererea formulată de administratorul judiciar C.I.I. Arion Alexandrina Felicia şi în consecinţă: În temeiul art. 145 alin. (1), lit. A, pct. c din Legea nr. 85/2014, Decide intrarea în procedura simplificată de faliment a debitoarei Asociaţia Clubul Sportiv Fotbal Club Braşov – Steagul Renaşte În temeiul art. 145 alin. (2) lit. c) din Legea nr. 85/2014, Confirmă în calitate de lichidator judiciar pe administratorul judiciar C.I.I. Arion Alexandrina Felicia, cu un onorariu de 5.000 lei + T.V.A. şi de 8% din sumele obţinute din încasarea creanţelor, recuperarea ori lichidarea bunurilor debitoarei, care va îndeplini atribuţiile prevăzute de art. 64 şi următoarele din Legea nr. 85/2014 şi orice atribuţii prevăzute de lege sau care vor fi stabilite de judecătorul-sindic în interesul procedurii. În temeiul art. 145 alin. (2) lit. a) din Legea nr. 85/2014, Dizolvă societatea debitoare şi ridică dreptul de administrare al acesteia. În temeiul art. 147 alin. (1) din Legea nr. 85/2014, Dispune ca lichidatorul judiciar desemnat să procedeze la notificarea deschiderii procedurii de faliment debitorului, creditorilor şi Oficiului Registrului Comerţului de pe lângă Tribunalul Braşov, pentru efectuarea menţiunii, precum şi publicarea în Buletinul procedurilor de insolvenţă. Potrivit dispoziţiilor art. 99 alin. (3) din Legea nr. 85/2014, notificarea se va realiza conform Codului de procedură Civilă şi se va publica într-un ziar de largă circulaţie precum şi în Buletinul Procedurilor de Insolvenţă. În temeiul art. 147 alin. (1) din Legea nr. 85/2014, Fixează termenul limită pentru depunerea cererilor creanţelor născute în cursul procedurii la 10 aprilie 2026. Fixează termenul limită pentru verificarea creanţelor născute în cursul procedurii, întocmirea, publicarea tabelului suplimentar al creanţelor la 20 aprilie 2026. Contestaţiile vor fi depuse la tribunal în termen de 7 zile de la publicarea în Buletinul Procedurilor de Insolvenţă a tabelului suplimentar de creanţe. Fixează termenul limită pentru întocmirea tabelului definitiv consolidat al creanţelor la 8 mai 2026. În temeiul art. 151 din Legea nr. 85/2014, Dispune sigilarea bunurilor din averea debitorului şi îndeplinirea celorlalte operaţiuni de lichidare. Stabileşte termen administrativ pentru verificarea stadiului procedurii la data de 17 septembrie 2026, CIN4-MA, cameră de consiliu, fără participarea părţilor. Cu apel în 7 zile de la comunicare, ce se va depune la Tribunalul Braşov.<br/>
Pronunţată azi, 26 februarie 2026, prin punerea soluţiei la dispoziţia părţilor prin mijlocirea grefei instanţei”, se arată în decizia instanței.</p>

]]></description>
    </item>
    <item>
      <title>SPECIAL Dinamo își poate plăti „DATORIA” față de FCSB! Ce a făcut echipa lui Becali atunci când „câinii” au avut nevoie de ajutor pentru a intra în play-off</title>
      <link>https://www.prosport.ro/fotbal-intern/superliga/dinamo-isi-poate-plati-datoria-fata-de-fcsb-ce-a-facut-echipa-lui-becali-atunci-cand-cainii-au-avut-nevoie-de-ajutor-pentru-a-intra-in-play-off-20390696</link>
      <description><![CDATA[<img src="https://www.prosport.ro//wp-content/uploads/2026/02/Dinamo-isi-poate-plati-„DATORIA-fata-de-FCSB-Ce-a-facut-echipa-lui-Becali-atunci-cand-„cainii-au-avut-nevoie-de-ajutor-pentru-a-intra-in-play-off-1400x788.jpeg"/><br/><p>Finalul sezonului regular din Superliga aduce calcule complicate pentru accederea în play-off. Cu două etape înainte de final, FCSB se află abia pe locul 7, cu 43 de puncte, și depinde nu doar de propriile rezultate, ci și de ceea ce vor face rivalele din față.</p>
<p>În mod surprinzător, roș-albaștrii ar putea avea nevoie și de ajutorul marii rivale, Dinamo. „Câinii” urmează să joace în penultima etapă cu una dintre echipele implicate direct în lupta pentru play-off, iar rezultatul acelui meci ar putea cântări decisiv în ecuația calificării pentru FCSB.</p>
<h2><span>FCSB tremură pentru calificarea în play-off</span></h2>
<p>Până vineri seară, FCSB mai avea șanse matematice de a depăși una dintre formațiile de pe locurile 4, 5 sau 6: U Cluj, CFR Cluj și FC Argeș. Situația s-a complicat însă după victoria obținută de U Cluj în fața celor de la Oțelul Galați, rezultat care i-a asigurat <span>formației antrenate de Cristiano Bergodi</span> locul în play-off, din punct de vedere matematic.</p>
<p>Mai mult, dacă CFR Cluj va câștiga duelul din această seară cu Farul Constanța, ardelenii își vor antama și ei locul în primele șase echipe din Superliga. În acest scenariu, singura echipă pe care FCSB o mai poate scoate din play-off rămâne FC Argeș.</p>
<p>Pentru a spera la această performanță, <span>echipa lui Gigi Becali</span> trebuie să câștige ambele meciuri rămase, cu UTA Arad și U Cluj. În același timp, piteștenii ar trebui să piardă puncte în partidele cu Dinamo și Unirea Slobozia.</p>
<p>Totuși, suporterii lui Dinamo nu au uitat de rivalitatea istorică cu FCSB. În mediul online au apărut deja discuții între dinamoviști, unii sugerând că <span>echipa lor nu ar trebui să o încurce pe FC Argeș</span>, pentru a diminua șansele marii rivale de a ajunge în play-off.</p>
<h2><span>Ce a făcut FCSB atunci când Dinamo a avut nevoie de ajutor pentru a intra în play-off</span></h2>
<p>Situația amintește însă de un episod din sezonul 2016/2017. Atunci, rolurile erau inversate. În penultima etapă a sezonului regular, Dinamo avea 35 de puncte și era în luptă directă pentru play-off cu CFR Cluj, Gaz Metan și Universitatea Craiova.</p>
<p>„Câinii” și-au făcut datoria pe teren și au învins-o pe Universitatea Craiova cu 2-1, ajungând la 38 de puncte. Privirile alb-roșilor s-au îndreptat apoi spre duelul dintre FCSB și Gaz Metan. Și atunci suporterii au speculat că rivala ar putea să se lase învinsă pentru a o încurca pe Dinamo.</p>
<p>Cu toate acestea, oficialii lui Dinamo erau încrezători că FCSB nu se va da la o parte și își va apăra corect șansele.</p>
<p>„Steaua nu ne vrea în play-off, dar sunt convins că va dori să învingă la Mediaş”, spunea Adrian Mutu, directorul general al lui Dinamo, de la acel moment.</p>
<p>„Nu există nicio suspiciune. Suntem siguri că Steaua va încerca să câştige. Viitorul s-a distanţat şi sunt convins că mâine vor face totul să învingă la Mediaş”, declara antrenorul „câinilor”, Cosmin Contra.</p>
<p>Realitatea din teren a contrazis însă speculațiile. Meciul dintre FCSB și Gaz Metan s-a încheiat la egalitate, 1-1. În același timp, CFR Cluj și-a câștigat partida cu Poli Iași, scor 2-1, rezultat care i-a dus pe ardeleni la 40 de puncte în clasament.</p>
<p>În ultima etapă, Dinamo a învins-o pe Pandurii Târgu Jiu cu 2-0, CFR Cluj a trecut de Viitorul Constanța (actuala Farul Constanța) cu 1-0, iar Universitatea Craiova a câștigat cu Gaz Metan, 1-0. Astfel, Dinamo a prins ultimul loc de play-off, în timp ce Gaz Metan a rămas pe dinafară.</p>
<p>Important de scos în evidență este faptul că, în cazul în care FCSB ar fi pierdut meciul cu Gaz Metan, echipa medieșeană ar fi ajuns la egalitate de puncte cu Dinamo și ar fi intrat în play-off datorită rezultatelor directe.</p>

]]></description>
    </item>
  </channel>
</rss>
