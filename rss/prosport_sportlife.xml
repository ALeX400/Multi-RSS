<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Şi-a ratat cariera în sport, dar a dat lovitura în afaceri. Firma lui de consultanță e evaluată la 35.000.000 de euro</title>
      <link>https://www.prosport.ro/alte-sporturi/baschet/si-a-ratat-cariera-in-sport-dar-a-dat-lovitura-in-afaceri-firma-lui-de-consultanta-e-evaluata-la-35-000-000-de-euro-20194160</link>
      <description><![CDATA[<img src="https://www.prosport.ro/wp-content/uploads/2025/06/Si-a-ratat-cariera-in-sport-dar-a-dat-lovitura-in-afaceri.-Firma-lui-de-consultanta-e-evaluata-la-35.000.000-de-euroSi-a-ratat-cariera-in-sport-dar-a-dat-lovitura-in-afaceri.jpg"/><br/><p>Joe Courtney (55 de ani), baschetbalistul care a fost coleg cu Michael Jordan (62) la Chicago Bulls, dar care și-a ratat cariera în sport, a dat lovitura în afaceri.</p>
<p>Colosul de 2.06 metri înălțime și peste 100 de kilograme are o firmă de consultanță și o alta de proiectare și construcții. Iar potrivit presei internaționale, ambele societăți sunt evaluate la peste 35.000.000 de euro.</p>
<h2><span>Joe Courtney, care a trecut prin echipa legendelor de la Chicago Bulls, din anii ’90, se descurcă de minune în afaceri și are o avere de zeci de milioane de euro</span></h2>
<p>Joe Courtney și-a început cariera de baschetbalist profesionist la Sioux Falls Skyforce, în 1992, iar un singur an mai târziu a avut imensa oportunitate de a semna cu Chicago Bulls, care pe atunci era sperietoarea din National Basketball Association (NBA).</p>
<p>Campioană națională în 1991, 1992, 1993, 1996, 1997 și 1998, <span>Chicago Bulls a beneficiat atunci de legendara generație care a fost condusă din teren de nimeni altul decât Michael Jordan</span>, poate cel mai mare baschetbalist din toate timpurile.</p>
<p>Courtney s-a alăturat lotului în 1993, așa cum am precizat deja, când Chicago avea doar două titluri cucerite în NBA, însă <span>nu a rezistat mult în preajma lui Michael Jordan</span>. După doar 5 meciuri bifate, în care a avut o medie de 2.2 puncte și 0.4 recuperări, el a fost transferat la Golden State Warriors. A urmat apoi o lungă listă de echipe bifate de Joe Courtney, care și-a ratat cariera în sport și în cele din urmă, în 2001, s-a retras.</p>
<p>Însă, potrivit unui material realizat de cei de la <span>TalkSport.com</span>, fostul baschetbalist o duce bine în prezent, deoarece conduce două firme, una de consultanță și una de proiectare și construcții, care sunt evaluate la peste 35.000.000 de euro.</p>
<h2><span>Vorbește la conferințe și este scriitor</span></h2>
<p>Cea mai mare parte din avere a adunat-o datorită firmelor menționate mai sus. Joe Courtney ajuta la construirea unor case personalizate, iar rezultatele le postează deseori pe pagina sa de Instagram, acolo unde este urmărit de aproape 60.000 de persoane.</p>
<blockquote><p>Urmăresc meciul în cinemaul unuia dintre clienții mei. Iubesc să fiu într-un cinema pe care l-am construit… Mă simt exact ca acasă”, a scris Courtney, într-o postare care poate fi văzută mai jos.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/CFyNod-gYPB/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Joe Courtney (@jcourt40)</p>
</div>
</blockquote>
<p><script async="" src="//www.instagram.com/embed.js"></script></p>
<p>Pe de altă parte, el își consolidează averea și din alte activități. Potrivit sursei menționate mai sus, Courtney vorbește la mai multe conferințe din Statele Unite ale Americii și este și un scriitor de succes.</p>
<p>Una dintre cărțile care îl are drept autor este intitulată „Viața dincolo de limite: 10 principii pentru a depăși barierele și a crește succesul în viața ta”.</p>

]]></description>
    </item>
    <item>
      <title>Ionel Ganea, prima ieşire publică după ce fiul său de numai doi ani a murit. Unde a fost surprins fostul atacant al Generației de Aur</title>
      <link>https://www.prosport.ro/fotbal-intern/ionel-ganea-prima-iesire-publica-dupa-ce-fiul-sau-de-numai-doi-ani-a-murit-unde-a-fost-surprins-fostul-atacant-al-generatiei-de-aur-20194260</link>
      <description><![CDATA[<img src="https://www.prosport.ro/wp-content/uploads/2025/06/Ionel-Ganea-prima-iesire-publica-dupa-ce-fiul-sau-de-numai-doi-ani-a-murit.-Unde-a-fost-surprins-fostul-atacant-al-Generatiei-de-Aur.jpg"/><br/><p>Ionel Ganea a apărut pentru prima dată în public, la doar câteva zile după ce și-a pierdut băiețelul în vârstă de doar doi ani, în urma accidentului comis chiar de către atacantului Generației de Aur.</p>
<p>„Ganezu” a fost surprins pe stadionul „Tineretului” de sub Tâmpa, la finala Cupei României, faza județeană Brașov, dintre CSM Săcele și CSM Făgăraș.</p>
<h2><span>Unde a apărut Ionel Ganea la doar câteva zile după ce fiul său de numai doi ani a murit</span></h2>
<p>Fostul membru al Generației de Aur a apărut pentru prima dată la un eveniment public, la doar câteva zile <span>după ce și-a pierdut copilul în vârstă de numai 2 ani</span>, în urma accidentului rutier comis chiar de către fostul vârf al naționalei României.</p>
<p>În încercarea de a ieși din starea psihică teribilă pe care o traversează, acesta a venit pe stadionul „Tineretului” de sub Tâmpa, la finala Cupei României, faza județeană Brașov, unde a asistat la disputa CSM Săcele și CSM Făgăraș, potrivit <span>Monitorul Expres</span>.</p>
<p>Ionel Ganea a venit la meci la rugămințile unui prieten foarte apropiat. Totuși, fostul internațional a fost stană de piatră pe durata partidei, cu gândurile tot la decesul fiului său, și a preferat să plece de la stadion înainte de festivitatea de premiere.</p>
<p><span>Finala a fost câștigată de CSM Săcele, care a învins categoric pe CSM Făgăraș, scorul 5-0, adjudecându-și trofeul județean.</span></p>
<p><img alt="" class="size-large wp-image-20166522" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/CONFERINTA-DE-PRESA-FC-VOLUNTARI-17.03.2016-1400x1050.jpg" srcset="https://www.prosport.ro/wp-content/uploads/2025/05/CONFERINTA-DE-PRESA-FC-VOLUNTARI-17.03.2016-1400x1050.jpg 1400w, https://www.prosport.ro/wp-content/uploads/2025/05/CONFERINTA-DE-PRESA-FC-VOLUNTARI-17.03.2016-768x576.jpg 768w, https://www.prosport.ro/wp-content/uploads/2025/05/CONFERINTA-DE-PRESA-FC-VOLUNTARI-17.03.2016-1536x1152.jpg 1536w, https://www.prosport.ro/wp-content/uploads/2025/05/CONFERINTA-DE-PRESA-FC-VOLUNTARI-17.03.2016-2048x1536.jpg 2048w" width="1400"/></p>
<h2><span>Mesajul public al familiei fostului internațional</span></h2>
<p>Prin vocea avocatei Claudia Mardale, familia lui Ionel Ganea a ținut să transmită un mesaj public, cerând respect și discreție după<span> tragedia care i-a lovit fulgerător</span>. După numeroase opinii apărute în spațiul public după decesul tragic al micuțului Alexandru Ganea, avocata a solicitat nevoia de empatie în acest caz cutremurător.</p>
<p>„În ultimele zile, în spațiul public au apărut multe opinii. Unele rostite cu ușurință, altele cu siguranța celor care nu cunosc, dar simt nevoia să spună ceva. E cel mai simplu să judeci. E ușor să formulezi concluzii de la distanță. E comod să atașezi etichete când nu porți durerea în piept.</p>
<p>Dar dincolo de toate acestea, suntem – sau ar trebui să fim – mai mult decât voci, păreri, apariții. Suntem oameni. Și mai presus de asta, suntem suflete. Iar sufletele, când trec pe lângă o rană atât de mare, nu comentează. Nu analizează. Nu trag concluzii. Se opresc. Tac. Și respectă.</p>
<p>Asta ar fi fost suficient. Și, poate, înainte de a-i judeca pe alții cu atâta ușurință, ar fi bine să ne amintim că există o Judecată care nu se face în spațiul public. Ci în alt loc, la alt timp, și după o măsură care nu ne aparține. Cât despre ceea ce ține de răspundere juridică – există un cadru, există proceduri și ne asumăm acest parcurs, cu toată seriozitatea pe care o cere.</p>
<p>În rest, poate că ar fi bine ca fiecare să ne ocupăm de ceea ce ne revine. Să ne exprimăm opiniile atunci când sunt cerute și acolo unde ele au rost – nu pe marginea unei suferințe care nu ne aparține. Pentru că sunt momente și dureri în care fiecare comentariu nechemat devine o formă de intruziune. Iar uneori, cel mai mare semn de omenie rămâne tăcerea”, a fost mesajul transmis de avocata familiei Ganea pentru <span>sport.ro</span>.</p>

]]></description>
    </item>
    <item>
      <title>Dan Alexa şochează: „Anamaria Prodan a avut tot timpul o obsesie față de mine”</title>
      <link>https://www.prosport.ro/diverse/dan-alexa-socheaza-anamaria-prodan-a-avut-tot-timpul-o-obsesie-fata-de-mine-20194332</link>
      <description><![CDATA[<img src="https://www.prosport.ro/wp-content/uploads/2025/06/Dan-Alexa-socheaza.-„Anamaria-Prodan-a-avut-tot-timpul-o-obsesie-fata-de-mine.jpg"/><br/><p>La mulți ani de la episodul șocant în care Anamaria Prodan îl pocnește violent peste față, Dan Alexa vine cu dezvăluiri despre acel moment de cumpănă din viața sa.</p>
<p>Actualul antrenor de la FC Tunari, echipă cu care a promovat în liga secundă, susține acum că impresara a avut mereu o obsesie pentru el și, totodată, regretă că în acel incident nu a răspuns și el.</p>
<h2><span>Dan Alexa, dezvăluiri incredibile despre Anamaria Prodan. „A avut tot timpul o obsesie față de mine”</span></h2>
<p>Antrenorul vine cu dezvăluiri despre unul dintre moment extrem de dificile din viața sa, și anume episodul șocant în care Anamaria Prodan <span>îl pocnește violent peste față. </span></p>
<p>Tehnicianul de la FC Tunari, echipă nou-promovată în Liga 2, povestește că fata regretatei Ionela Prodan a dezvoltat o obsesie pentru el. Totodată, acesta regretă că în acel incident nu a răspuns și el.</p>
<p>„Ana a avut mereu o obsesie pentru mine. Am avut un moment în care mi-a părut rău că nu am răspuns. Am regretat lucrul ăsta, că nu am răspuns”, a spus Dan Alexa la emisiunea <span>„40 de întrebări cu Denis Rifai”</span>.</p>
<p>Dan Alexa și-a început cariera de antrenor la Poli Timișoara, în martie 2014. Alexa a preluat pe Rapid, unde a stat pe bancă în perioada august 2015 – iulie 2016, apoi a ajuns la ASA Târgu Mureș, între august 2016 și decembrie 2016, trecând ulterior la Concordia Chiajna în returul sezonului 2016/2017.</p>
<p>Cea mai lungă aventură în cariera de antrenor a avut-o la Dunărea Călărași, unde a poposit timp de două sezoane. Au urmat patru luni la Astra Giurgiu pentru patru luni, în 2019, și cinci luni apoi la Rapid, în urmă cu cinci ani. Ultimul său mandat la nivelul primei ligi a fost anul trecut, la FC Botoșani, unde a fost dat afară după 8 meciuri fără victorie.</p>
<p><img alt="Partajul dintre Anamaria Prodan şi Laurențiu Reghecampf: „O casă la Snagov şi două apartamente”" class="size-full wp-image-20169376" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/05/Partajul-dintre-Anamaria-Prodan-si-Laurentiu-Reghecampf-„O-casa-la-Snagov-si-doua-apartamente.webp" srcset="https://www.prosport.ro/wp-content/uploads/2025/05/Partajul-dintre-Anamaria-Prodan-si-Laurentiu-Reghecampf-„O-casa-la-Snagov-si-doua-apartamente.webp 1280w, https://www.prosport.ro/wp-content/uploads/2025/05/Partajul-dintre-Anamaria-Prodan-si-Laurentiu-Reghecampf-„O-casa-la-Snagov-si-doua-apartamente-768x432.webp 768w" width="1280"/></p>
<h2><span>Impresara a recunoscut tot. „Trebuia să-mi fii recunoscător toată viața, să-mi ridici statuie…”</span></h2>
<p>La mai bine de șase ani distanță, Anamaria Prodan a recunoscut de ce l-a altoit pe Dan Alexa, la finalul unui meci Astra – FC Botoșani, scor 2-2. <span>Impresara a dezvăluit că a încercat să-l pună la punct</span> pe antrenor, pe care îl reprezenta la acea vreme, deoarece acesta nu ar fi fost recunoscător după ce îl ajutase foarte mult în cariera sa.</p>
<p>„Am fost managerul Anamaria Prodan, bărbatul. Anamaria care se apără sau nu mai are răbdare. (n.r.- De ce l-ai lovit?) Pentru că am considerat la momentul respectiv că nu a fost recunoscător. Aveam o chestie, dacă eu te-am ajutat, tu trebuia să-mi fii recunoscător toată viața, să-mi ridici statuie…</p>
<p>Am avut foarte mulți ani chestia asta. Dar am învățat că nu trebuie să aștepți nimic de la nimeni. Atunci mă deranja fiecare lucru și foloseam vanitatea aia ca un dictator. Nu era prima dată când am reacționat așa în cariera mea. Atunci a apărut la televizor. Am sărit la foarte multă lume”, a declarat Anamaria Prodan, potrivit <span>iAMsport</span>.</p>
<p> </p>

]]></description>
    </item>
    <item>
      <title>A venit nota de plată! Trebuie să dea 1.800.000 de dolari despăgubiri, după ce cryptomoneda pe care a promovat-o s-a prăbuşit</title>
      <link>https://www.prosport.ro/alte-sporturi/baschet/a-venit-nota-de-plata-trebuie-sa-dea-1-800-000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-20194123</link>
      <description><![CDATA[<img src="https://www.prosport.ro/wp-content/uploads/2025/06/A-venit-nota-de-plata-Trebuie-sa-dea-1.800.000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-1400x933.jpg"/><br/><p>Presa internațională a anunțat că a venit nota de plată pentru Shaquille O’Neal (53 de ani), legendă a baschetului american care nu în urmă cu mult timp a promovat o cryptomonedă.</p>
<p>Bunul virtual s-a prăbușit pe piață, iar cei care i-au ascultat sfatul lui O’Neal au ajuns să piardă o mulțime de bani.</p>
<h2><span>Shaquille O’Neal e bun de plată! Cryptomoneda FTX, pe care a promovat-o, îl va „scutura” de 1.800.000 de dolari</span></h2>
<p><span>Shaquille O’Neal va trebui să renunțe la o mică bucată din imperiul de peste 500.000.000 de dolari pe care l-a construit</span> cu multă muncă în ultimele decenii, deoarece a luat o decizie neinspirată.</p>
<p>Starul baschetului american, de 4 ori campion în NBA, a căzut pradă mirajului cryptomonedelor și a acceptat să o promoveze pe una dintre el. Este vorba despre moneda virtuală FTX, care în toamna lui 2021 avea un preț de aproximativ 85 de dolari. În prezent, valoarea ei a scăzut la sub un dolar. Și așa cum era de așteptat, această prăbușire a cauzat pierderi uriașe în portofelele virtuale ale unor oameni care au ales să investească în ea.</p>
<p>Potrivit <span>MensJournal.com</span>, Shaquille O’Neal a fost introdus la un dosar de amploare în 2023, iar de curând a venit decizia instanței. Sursa citată susține că ex-baschetbalistul american a fost obligat să plătească suma de 1.800.000 de dolari sub forma de despăgubiri.</p>
<p>Trebuie menționat că procesul s-a încheiat doar în ceea ce îl privește pe Shaquille O’Neal, însă ancheta din dosar continuă și site-ul menționat mai sus informează cu privire la faptul că și alte vedete din lumea sportului ar putea fi trase la răspundere. Avem aici exemplul lui Tom Brady, legendă a fotbalului american, Stephen Curry, baschetbalist, sau David Ortiz, jucător de baseball dominican-american.</p>
<p>Potrivit datelor de la dosar, daunele din întreg procesul se ridică la o sumă de ordinul miliardelor!</p>
<h2><span>Avocații lui Shaquille O’Neal au ajuns la o înțelegere cu procurorii</span></h2>
<p>Revenind la Shaquille O’Neal, fostul baschetbalist de la Orlando Magic, Los Angeles Lakers, Miami Heat, Phoenix Suns, Cleveland Cavaliers și Boston Celtics a negociat, prin intermediul avocaților săi, o înțelegere cu procurorii. Propunerea a fost avansată în aprilie 2025, însă termenii au fost finalizați abia în săptămâna aflată în curs. Tot acum s-a efectuat și plata de 1.800.000 de dolari menționată mai sus.</p>
<p>Însă, mai trebuie precizat un detaliu. <span>Shaquille O’Neal a fost</span> plătit cu suma de 750.000 de dolari atunci când a acceptat să promoveze cryptomoneda FTX, astfel că pierderea sa netă va fi de doar 1.050.000 de dolari.</p>
<p>Printre sportivii care mai sunt citați în dosar se regăsește și Naomi Osaka, jucătoarea de tenis care reprezintă Japonia în circuitul WTA.</p>
<p>Însă, Osaka, la fel ca toți ceilalți sportivi implicați, nu și-ar fi manifestat nici cea mai mică intenție de a negocia o înțelegere.</p>
<p>Conform sursei citate, Naomi Osaka ar fi primit și ea peste 308.000 de dolari pentru a promova cryptomoneda FTX, în timp ce Tom Brady sau Stephen Curry ar fi încasat sume de ordinul milioanelor de dolari.</p>

]]></description>
    </item>
    <item>
      <title>Michael Jordan, vacanță de miliardar la bordul unui iaht de 115.000.000 de dolari. În ce țară din Europa a venit</title>
      <link>https://www.prosport.ro/diverse/michael-jordan-vacanta-de-miliardar-la-bordul-unui-iaht-de-115-000-000-de-dolari-in-ce-tara-din-europa-a-venit-20193601</link>
      <description><![CDATA[<img src="https://www.prosport.ro/wp-content/uploads/2025/06/Michael-Jordan-vacanta-de-miliardar-la-bordul-unui-iaht-de-115.000.000-de-dolari.-In-ce-tara-din-Europa-a-venit-1.jpg"/><br/><p>Michael Jordan își petrece vacanța alături de familie la bordul unui iaht de 115.000.000 de euro.</p>
<p><span>Fostul star din NBA se bucură de o vacanță de lux </span>în Italia. A decis să plece din SUA într-o scurtă escapadă înainte de a începe colaborarea cu NBC în calitate de colaborator special pentru noul sezon de baschet din NBA. Alături de el se află soția Yvette Prieto și cele două fiice gemene de 11 ani, Victoria și Ysabel.</p>
<h2><span>Michael Jordan, vacanță la bordul unui iaht de lux prin Europa</span></h2>
<p>Legenda din NBA a ajuns în Sardinia, Italia, pentru o escapadă alături de familie și prieteni. În vârstă de 62 de ani, Michael Jordan a ajuns în Italia la bordul unui avion privat și a părut destul de relaxat într-o vestimentație lejeră, de sezon.</p>
<p>La scurt timp, americanul a fost surprins de jurnaliștii de la The Post la bordul unui iaht de 115.000.000 de euro. De regulă, obișnuiește să își petreacă vacanțele pe timpul verii în Europa, departe de ochii curioșilor din SUA, acolo unde este recunoscut oriunde s-ar duce.</p>
<p>Michael Jordan are o viață discretă și liniștită alături de soția sa Yvette și cele două fiice gemene. Yvette este cu 16 ani mai tânără decât Michael Jordan. Cei doi s-au cunoscut în 2008, iar trei ani mai târziu s-au logodit. Fostul baschetbalist a mai fost căsătorit de două ori, iar din mariajul cu Juanita Vanoy mai are trei copii: Jasmine, Marcus și Jeffrey Michael.</p>
<h2><span>Colaborare surpriză cu NBC pentru noul sezon din NBA</span></h2>
<p>Fanii lui Jordan și NBA au fost surprinși când au aflat că fostul sportiv va fi colaborator special pentru NBC pe toată perioada campionatului. Unul din cele mai cunoscute canale TV din SUA va transmite noul sezon și a dat lovitura semnând cu cel mai emblematic jucător din acest sport.</p>
<blockquote><p>„NBA pe NBC a fost o parte importantă din cariera mea și sunt încântat să fiu colaborator special al proiectului. Aștept cu nerăbdare să ne revedem odată cu lansarea NBA pe NBC în octombrie”, a spus Michael Jordan.</p></blockquote>
<p>Fostul baschetbalist ar urma să apară în segmente înregistrate în timpul sezonului, oferind aanalize care vor fi difuzate în emisiunile dinaintea partidelor. NBC va transmite în următorii 11 ani competiția din NBA alături de Walt Disney Company și Amazon Prime.</p>
<p>De-a lungul carierei, <span>Michael Jordan a câștigat</span> șase titluri de campion cu Chicago Bulls în NBA. A fost de 14 ori All-Star și de 5 ori MVP-ul ligii. S-a retras în sezonul 2002-2003 de la Washington Wizards.</p>

]]></description>
    </item>
  </channel>
</rss>
