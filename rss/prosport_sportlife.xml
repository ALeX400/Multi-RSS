<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„L-au prins cu ea pe aeroport. L-au băgat într-o cameră”. Ce a pățit Victor Pițurcă</title>
      <link>https://www.prosport.ro/diverse/l-au-prins-cu-ea-pe-aeroport-l-au-bagat-intr-o-camera-ce-a-patit-victor-piturca-20148785</link>
      <description><![CDATA[<img src="https://www.prosport.ro/wp-content/uploads/2025/04/„L-au-prins-cu-ea-pe-aeroport.-L-au-bagat-intr-o-camera22.-Ce-a-patit-Victor-Piturca-1400x933.jpg"/><br/><p>Miodrag Belodedici (60 de ani), component al generației de la Steaua București care a cucerit Cupa Campionilor Europeni din 1986, a povestit un episod neștiut care îl are în prim-plan pe Victor Pițurcă (68).</p>
<p>În timpul unei deplasări cu avionul, fostul atacant al roș-albaștrilor a încercat să transporte valută, pe ascuns, doar că a fost prins de ofițerii de la poliția de frontieră.</p>
<h2><span>Victor Pițurcă, prins cu valută de polițiștii de la frontieră! Totul a fost povestit de Miodrag Belodedici</span></h2>
<p><span>Victor Pițurcă și Miodrag Belodedici, colegi în celebra echipă a Stelei</span> care în 1986 a cucerit Cupa Campionilor Europeni, competiția echivalentă Ligii Campionilor din ziua de azi, sunt legați de o mulțime de povești interesante.</p>
<p>Cei doi au scris istorie pentru țară într-o perioadă complicată, în care pașaportul românesc era departe de puterea pe care o are în prezent. Fotbaliștii ieșeau în afara granițelor doar în condiții excepționale și sub o foarte atentă supraveghere, iar situația stătea similar și atunci când reveneau în România.</p>
<p>Totuși, după cum dezvăluie Miodrag Belodedici într-un podcast la care a luat parte recent, atunci când se întorceau în România, jucătorii făceau tot posibilul pentru a introduce câte ceva în țară. Iar poate cea mai importantă pentru ei era valuta, care avea o putere sporită în interiorul granițelor.</p>
<p>Belodedici spune că la revenirea în țară, fotbaliștii ascundeau câte 50 sau chiar 100 de dolari în pantofi sau în alte zone ale corpului pe care ei credeau că polițiștii de la frontieră nu le verifică.</p>
<p>Doar că, la un moment dat, Victor Pițurcă a fost prins. Miodrag Belodedici a rememorat episodul și a explicat cum au reacționat ceilalți jucători legendari din generația ’86 a Stelei:</p>
<blockquote><p>La aeroport, când predam bagajul, ne întrebau dacă avem valută. Noi mai băgam 50, 100 de dolari la pantof, la călcâi, nu mai știam pe unde. Înainte de un meci, l-au prins pe Piți cu valută, l-au dus într-o cameră la aeroport. La un moment dat se deschide ușa și Piți o ia la fugă spre noi. Când au văzut Bărbulescu, Iovan, au început să fluiere, să înjure în aeroport. Nea Imi ne-a zis să nu mai înjurăm, că era lume pe acolo”, a declarat Miodrag Belodedici, la <span>podcastul lui Costin Deșliu</span>.</p></blockquote>
<h2><span>Victor Pițurcă și Miodrag Belodedici au plecat de la Steaua înainte de Revoluția din 1989</span></h2>
<p>Victor Pițurcă și Miodrag Belodedici au plecat ambii din România în 1988, cu un an înainte de Revoluția care a pus capăt regimului comunist.</p>
<p>Victor Pițurcă a semnat cu francezii de la Lens în iulie 1988, alături de care a jucat un singur sezon, până la retragerea din vara lui 1989.</p>
<p>În ceea ce îl privește pe <span>Miodrag Belodedici, plecarea acestuia din țară a fost ceva mai complicată și a fost nevoie de intervenția lui Valentin Ceaușescu pentru ca fotbalistul să primească pașaportul</span>.</p>
<p>În cele din urmă, în a doua jumătate a anului 1988, Miodrag Belodedici a trecut vama la sârbi, iar un an mai târziu, în 1989 a semnat cu Steaua Roșie Belgrad. Alături de aceasta din urmă a reușit incredibila performanță de a mai cuceri o Ligă a Campionilor, în 1991.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/55ubZICr71Y?si=pNI6s06aCVgp-KA0" title="YouTube video player" width="560"></iframe></p>

]]></description>
    </item>
    <item>
      <title>Plăcerea nevinovată a bogătaşilor. Milionarul Andre Agassi, pe urmele lui Ion Țiriac: un Ferrari de vis e maşina lui favorită</title>
      <link>https://www.prosport.ro/diverse/placerea-nevinovata-a-bogatasilor-milionarul-andre-agassi-pe-urmele-lui-ion-tiriac-un-ferrari-de-vis-e-masina-lui-favorita-20149371</link>
      <description><![CDATA[<img src="https://www.prosport.ro/wp-content/uploads/2025/04/Placerea-nevinovata-a-bogatasilor.-Milionarul-Andre-Agassi-pe-urmele-lui-Ion-Tiriac-un-Ferrari-de-vis-e-masina-lui-favorita.jpg"/><br/><p>Andre Agassi a luat-o pe urmele lui Ion Țiriac și și-a achiziționat uimitorul Ferrari 458 Italia.</p>
<p>Legendarul tenismen a dat la o parte eficiența motoarelor americane pe viteza europeană. Andre Agassi a văzut la Ion Țiriac cele mai puternice mașini Ferrari și a ales un model de vis care să evidențieze moștenirea de pe teren a superstarului american: putere, viteză, precizie.</p>
<h2><span>Andre Agassi și plăcerea nevinovată a bogaților: și-a completat colecția de mașini cu un Ferrari</span></h2>
<p>Andre Agassi a ales un model Ferrari 458 Italia. Este un model construit pentru a domina, nu pentru confort și relaxare. Dispune de un motor extrem de puternic V8 și o caroserie special sculptată care oferă performanță și viteză la un alt nivel pe asfalt.</p>
<p>Modelul ales de Agassi are un motor V8 aspirat de 4.5 litri, care produce 562 de cai putere la 9.000 rpm. În doar 3.3 secunde ajunge de la 0 la 100 km/h. După ce fostul tenismen a optat pentru mașini americane, este un semn clar că alegerea unui model european l-a făcut să evolueze într-un fin cunoscător al vitezei brute și precise așa cum doar la bordul unui Ferrari e posibil. Prețul unei astfel de mașini pornește de la 250.000 de euro și poate crește în funcție de dotările alese.</p>
<p>De-a lungul carierei, Andre Agassi a cucerit 8 titluri de Grand Slam și peste 60 de titluri ATP. Are, de asemenea, în palmares o medalie de aur la Jocurile Olimpice din Atlanta (1996).</p>
<ul>
<li data-end="393" data-start="338">Australian Open: 4 titluri (1995, 2000, 2001, 2003)</li>
<li data-end="431" data-start="398">Roland Garros: 1 titlu (1999)</li>
<li data-end="465" data-start="436">Wimbledon: 1 titlu (1992)</li>
<li data-end="505" data-start="470">US Open: 2 titluri (1994, 1999)</li>
</ul>
<h2><span>Țiriac a achiziționat un Ferrari de 10 ori mai scump </span></h2>
<p>Pasiunea lui Ion Țiriac pentru mașinile de lux întrece orice limită. Celebrul miliardar și-a completat uriașa colecție cu a 26-a mașină ce poartă semnătura producătorului italian. <span>Noua achiziție</span> l-a costat peste 2 milioane de euro.</p>
<p>Este vorba de Ferrari Daytona SP3, cu motor V12 aspirat natural, de 6,5 litri, care dezvoltă 829 de cai putere la 9.250 rpm și poate ajunge la viteze de peste 340 km/h.</p>
<blockquote><p>„Impresionează printr-un design sculptural, aerodinamic, uși de tip fluture, accente stilistice de inspirație retro și tehnologii avansate care oferă o experiență de condus cu adevărat excepțională”, se precizează în comunicatul de prezentare al mașinii.</p></blockquote>
<p>Ferrari Daytona SP3 este o mașină care face parte din seria ICONA, alături de Ferrari Monza SP2. Cele două automobile reflectă istoria motorsportului.</p>
<blockquote><p>„Pasiunea mea pentru Ferrari este una veche. Mi-am dorit mereu să am în colecție inclusiv acele modele care au legătură cu istoria motorsportului, iar Daytona SP3 este un astfel de model. Sunt bucuros să îl pot oferi publicului larg spre admirație în cadrul Țiriac Collection”, a declarat Ion Țiriac.</p></blockquote>

]]></description>
    </item>
    <item>
      <title>Meme Stoica, lovit devastator de cauzele depresiei severe. A slăbit 11 kilograme şi ajunsese să doarmă doar două ore şi jumătate pe zi: „Oameni buni, am probleme psihice”</title>
      <link>https://www.prosport.ro/fotbal-intern/superliga/meme-stoica-lovit-devastator-de-cauzele-depresiei-severe-a-slabit-11-kilograme-si-ajunsese-sa-doarma-doar-doua-ore-si-jumatate-pe-zi-oameni-buni-am-probleme-psihice-20148874</link>
      <description><![CDATA[<img src="https://www.prosport.ro/wp-content/uploads/2025/04/Meme-Stoica-lovit-devastator-de-cauzele-depresiei-severe.-A-slabit-11-kilograme-si-ajunsese-sa-doarma-doar-doua-ore-si-jumatate-pe-zi.webp"/><br/><p>Meme Stoica (60 de ani) este cunoscut ca fiind unul dintre cei mai duri conducători din fotbalul românesc, deoarece spune mereu exact ceea ce gândește, însă aparent, managerul general al FCSB a fost nu de puține ori la pământ din punct de vedere psihic.</p>
<p>Concret, Mihai Stoica mărturisește că a trecut prin depresii severe de trei ori, iar consecințele bolii secolului XXI l-au izbit din plin.</p>
<h2><span>Confesiunile lui Meme Stoica: managerul FCSB a trecut prin trei depresii severe și a ajuns în pragul colapsului psihic</span></h2>
<p>Într-o perioadă în care fotbalul românesc și nu numai este șocat de <span>moartea lui Aaron Boupendza, despre care se ia în calcul inclusiv ipoteza sinuciderii, atacantul fiind în depresie înainte de căderea de la etajul 11 al clădirii în care locuia</span>, o declarație a lui Meme Stoica atrage atenția.</p>
<p>Cunoscut ca fiind un dur al fotbalului românesc, protagonist în o mulțime de conflicte verbale, de la distanță, cu rivalii din Superliga, Meme Stoica a mărturisit de curând, în cadrul unui podcast, că a fost în pragul colapsului psihic.</p>
<p>Concret, Mihai Stoica spune deschis că boala secolului XXI, depresia, nu l-a ocolit nici pe el și chiar s-a confruntat cu trei episoade severe ale acestei afecțiuni mintale:</p>
<blockquote><p>Am avut trei depresii severe. Chestia asta nu reușeam s-o pun la punct cu membrii familiei: «Oameni buni, am probleme psihice». «Nu există așa ceva!». Păi nu există că n-ai avut tu. Dacă n-ai traversat o chestie de genul ăsta, nu poți să-l înțelegi pe cel care o traversează. E ceva foarte grav. Cred că mai mult de 90% nu vor s-o recunoască. E o boală grea. Prima depresie a fost în 2007, exact când am plecat de la Steaua. Mi-era greu, mă enerva orice, eram foarte irascibil și aveam impresia că nu sunt apreciat. Mi-am închis telefonul după plecarea aia. O lună am stat doar în cameră, după o lună aveam 69 de kilograme, de la 80. Ajunsesem să dorm două ore și jumătate pe zi, cam de la 1 la 3.30 după-amiază. Noaptea era cumplit. Simțeam că nu mai am aer. Eram rău de tot. În 2010, după ce am plecat de la Urziceni, iar am căzut”, a declarat Mihai Stoica, la <span>podcastul lui Silviu Tudor Samuilă</span>.</p></blockquote>
<p>Cel mai probabil, a treia cădere psihică a lui <span>Meme Stoica s-a produs în momentul în care fiica sa, Teodora, s-a îmbolnăvit, episod despre care managerul general al FCSB a vorbit</span> pe larg de curând.</p>
<h2><span>Toți mai mulți oameni se confruntă cu depresia</span></h2>
<p>Depresia este unul dintre cele mai rostite cuvinte în ultimele decenii, deoarece tot mai mulți tineri se confruntă cu această afecțiune, care a ajuns să reprezinte boala secolului.</p>
<p>Potrivit <span>ReginaMaria.ro</span>, depresia este „o tulburare afectivă marcată de cel puțin două săptămâni la rând cu o dispoziție redusă față de majoritatea situațiilor care afectează viață profesională sau personală. Frecvent, poate fi însoțită de o stimă de sine scăzută, energie redusă, pierderea interesului pentru activități care erau plăcute anterior”.</p>

]]></description>
    </item>
    <item>
      <title>Jordan Chiles, rivala Anei Bărbosu, în lacrimi. Ce s-a întâmplat la campionatele naționale din SUA</title>
      <link>https://www.prosport.ro/alte-sporturi/gimnastica/jordan-chiles-rivala-anei-barbosu-in-lacrimi-ce-s-a-intamplat-la-campionatele-nationale-din-sua-20148686</link>
      <description><![CDATA[<img src="https://www.prosport.ro/wp-content/uploads/2025/04/Jordan-Chiles-rivala-Anei-Barbosu-in-lacrimi.-Ce-s-a-intamplat-la-campionatele-nationale-din-SUA-1400x1021.jpg"/><br/><p>Jordan Chiles (24 de ani), rivala Anei Bărbosu (18) de la Jocurile Olimpice Paris 2024, a izbucnit în lacrimi, joi, 17 aprilie, la scurt timp după ce echipa ei s-a calificat în final four-ul Asociației Naționale de Atletism Colegial (NCAA).</p>
<p>Chiles reprezintă echipa Universității din California, iar în marea finală s-au mai calificat reprezentativele din Utah, Oklahoma și Missouri.</p>
<h2><span>Jordan Chiles, în lacrimi după calificarea în final four-ul NCAA. Ce a reușit echipa rivalei Anei Bărbosu</span></h2>
<p>Joi, 17 aprilie 2025, în Statele Unite ale Americii au avut loc semifinalele campionatelor naționale de gimnastică din SUA, NCAA, iar echipa lui Jordan Chiles, UCLA (Universitatea din California), a izbutit să obțină un loc în marea finală, respectiv în final four.</p>
<p>Totuși, semifinala din care a făcut parte UCLA nu a fost lipsită de emoții, drept dovadă că echipa lui Jordan Chiles nici nu a izbutit să o câștige.</p>
<p>Pe primul loc s-a clasat Universitatea din Utah, cu un scor total de 197,7625. În schimb, Universitatea din California a înregistrat un scor de 197,7375.</p>
<p>Totuși, importantă este calificarea în marea finală, unde UCLA va ținti câștigarea celui de-al 8-lea titlu național din palmares.</p>
<blockquote><p>Știi, această echipă (n.r. – Universitatea de Stat din Louisiana, LSU, care a înregistrat un scor de 197,5250) a fost atât de aproape de noi. Fiecare zecime a contat”, a spus Janelle McDonald, antrenoarea principală a UCLA, vizibil emoționată.</p></blockquote>
<p>În spatele ei, și mai emoționată, <span>a putut fi observată Jordan Chiles</span>, care potrivit celor de la <span>Essentially Sports</span> nu s-a mai putut stăpâni și a izbucnit în lacrimi:</p>
<blockquote><p>Acolo era Jordan Chiles, o campioană olimpică, copleșită de emoție, plângând în brațele coechipierelor. Nu a fost vorba despre tristețe, ci despre greutatea momentului”, au notat jurnaliștii de la sursa citată.</p></blockquote>
<h2><span>Ce a declarat Jordan Chiles în fața reporterilor de la ESPN</span></h2>
<p><span>Jordan Chiles a contribuit</span> din plin la rezultatul înregistrat de UCLA, izbutind să termine pe primul loc proba de bare inegale.</p>
<blockquote><p>S-ar putea să plâng din nou. Am crezut în această echipă încă de la început. Există atât de multă mândrie printre noi, atât de multă bucurie, atât de multă distracție și o atmosferă foarte bună. Am știut că acesta este anul nostru”, a spus Chiles la microfonul ESPN, citată de sursa menționată mai sus.</p></blockquote>
<p>Final four-ul NCAA este programat pentru ziua de sâmbătă, 19 aprilie. Toți ochii vor fi pe Universitățile din Utah și California. Prima țintește al 9-lea titlu național, în timp ce echipa lui Jordan Chiles luptă pentru al 8-lea.</p>

]]></description>
    </item>
    <item>
      <title>Băutura recomandată de medicul Vlad Ciurea. „Creierului îi place. Desface vasele cerebrale și previne accidentul cerebral vascular”</title>
      <link>https://www.prosport.ro/sport-life/sport-si-sanatate/bautura-recomandata-de-medicul-vlad-ciurea-creierului-ii-place-desface-vasele-cerebrale-si-previne-accidentul-cerebral-vascular-20148601</link>
      <description><![CDATA[<img src="https://www.prosport.ro/wp-content/uploads/2025/04/Bautura-recomandata-de-medicul-Vlad-Ciurea.-„Creierului-ii-place.-Desface-vasele-cerebrale-si-previne-accidentul-cerebral-vascular-1400x806.png"/><br/><p>Profesor Universitar Doctor Alexandru Vlad Ciurea (84 de ani), renumit în peisajul media pentru sfaturile pe care le oferă în materie de sănătate, a recomandat o băutură neașteptată pentru cei care vor să își mențină creierul fericit.</p>
<p>Este vorba despre o băutură alcoolică, ce în mod clar trebuie consumată cu extrem de multă moderație, despre care Vlad Ciurea spune că „desface vasele cerebrale și previne accidentul cerebral vascular”.</p>
<h2><span>Vlad Ciurea face parte din tabăra celor care recomandă un pahar de vin! Argumentele medicului în favoarea băuturii lui Bachus</span></h2>
<p>Alcoolul reprezintă fără dar și poate una dintre cele mai toxice substanțe cu care organismul uman poate intra în contact, având în vedere că dă dependență și că mulți îl consideră în continuare, din nefericire, inofensiv.</p>
<p>Așadar, în ultimii ani s-a creat un soi de dispută de la distanță între cei care recomandă alcoolul în cantități moderate și cei care nu îl recomandă deloc.</p>
<p>Iar când vine vorba despre această dispută, cea mai pomenită băutură este „licoarea lui Bachus”, anume vinul. Anumite studii susțin că vinul, în special cel roșu, ar ajuta la buna circulație a sângelui și la prevenirea unor boli cardiace. Pe de altă parte, vinul, la fel ca orice altă substanță alcoolică, dăunează organelor, în principal ficatului. Așadar, de aici disputa.</p>
<p><span>Doctorul Alexandru Vlad Ciurea, renumit în peisajul media pentru sfaturile pe care le oferă în materie de sănătate</span>, se plasează în tabăra celor care recomandă vinul, însă în mod evident, cu moderație.</p>
<p>Cunoscut ca fiind printre cei mai valoroși medici neurochirurgi din România, Vlad Ciurea spune că „licoarea lui Bachus” are un efect cu adevărat pozitiv asupra creierului:</p>
<blockquote><p>Creierului îi place un pic de vin roșu. Desface vasele cerebrale, redă pofta de viață, previne accidentul cerebral vascular și cardiac. Vinul roşu are o substanţă, numită resveratrol, care îmbunătăţeşte calitatea vieţii şi calitatea funcţiei celulei nervoase. Resveratrol îl mai găsim în acel strugure pe care îl aveam în copilărie şi îi spuneam Hamburg. Este acel strugure închis la culoare şi este vestit”, a declarat medicul Vlad Ciurea, în cadrul emisiunii <span>„iTHINK cu IUSTI FUDULU”</span>.</p></blockquote>
<h2><span>Strugurii românești sunt cu totul și cu totul speciali, susține medicul</span></h2>
<p>În continuare, <span>doctorul Vlad Ciurea a recomandat</span> în principal vinul făcut din struguri românești, care sunt bogați în resveratrol și ajută și la tratarea altor afecțiuni:</p>
<blockquote><p>Vă recomand să căutaţi strugurii româneşti care erau atât de buni pentru dezvoltarea celulelor nervoase. Mai mult, am aflat de la colegii oftalmologi, că îmbunătăţește şi activitatea retinei. Vasele de sânge retiniene se păstrează mult mai bine cu resveratrol. Este foarte interesant fenomenul”, a completat Profesor Universitar Doctor Alexandru Vlad Ciurea, conform sursei citate mai sus.</p></blockquote>
<p>Vlad Ciurea este decorat cu Ordinul Național „Steaua României” în grad de Cavaler.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/8j4IS5qsFW4?si=cqLLeBo9eweGGpzF" title="YouTube video player" width="560"></iframe></p>

]]></description>
    </item>
  </channel>
</rss>
