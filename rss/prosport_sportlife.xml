<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Alarmă RO-Alert în București: copilul de la Dinamo a plecat de la antrenament și nu a mai ajuns acasă!</title>
      <link>https://www.prosport.ro/diverse/alarma-ro-alert-in-bucuresti-copilul-de-la-dinamo-a-plecat-de-la-antrenament-si-nu-a-mai-ajuns-acasa-20215213</link>
      <description><![CDATA[<img src="https://www.prosport.ro/wp-content/uploads/2025/07/Alarma-RO-Alert-in-Bucuresti-copilul-de-la-Dinamo-a-plecat-de-la-antrenament-si-nu-a-mai-ajuns-acasa.webp"/><br/><p><span>UPDATE 11:20.</span> Albhaisi Mahmud, copilul dat dispărut de Poliția Română joi, 10 iulie 2025, a fost găsit în dimineața aceasta la moschee. Potrivit primelor informații, puștiul s-a dus la lăcașul de cult pentru a se ruga, el fiind musulman.</p>
<hr/>
<p>Joi, 10 iulie 2025, în București a fost emisă o alarmă RO-Alert, după ce un copil de la Dinamo București a plecat de la antrenament și nu a mai ajuns acasă.</p>
<p>Puștiul a avut antrenament miercuri seara, iar părinții au fost șocați să afle de dispariția lui. În acest context au contactat autoritățile.</p>
<h2><span>Un copil de la Dinamo București, dat dispărut: a plecat de la bazin miercuri seară și e de negăsit! A fost emisă alarmă RO-Alert</span></h2>
<p>O veste înspăimântătoare a lovit Bucureștiul, după ce un copil care făcea <span>înot la Clubul Sportiv Dinamo București</span>, la inițiere, nu a mai ajuns acasă după un antrenament la care a luat parte miercuri seară, 9 iulie 2025.</p>
<p>Din primele informații, copilul le-a dat părinților mesaj în momentul în care a părăsit bazinul, însă ulterior nu a mai putut fi contactat.</p>
<p>În acest context, joi dimineață, 10 iulie 2025, autoritățile au emis <span>o alarmă RO-Alert</span> în București:</p>
<blockquote><p>La data de 09.07.2025, Albhaisi Mahmud, în vârstă de 11 ani, a plecat în mod voluntar din București, Șos. Ștefan cel Mare, nr. 7-9, Sector 2. Semnalmente: înălțime 1.60 m, greutate 75 kg, ochi căprui, cicatrice braț drept. Era îmbrăcat cu pantaloni scurți și tricou de culoare neagră, șapcă verde, încălțăminte neagră și poartă ochelari de vedere. Orice informație va fi transmisă la 112”, se arată în mesajul RO-Alert.</p></blockquote>
<h2><span>Reacția Poliției Române</span></h2>
<p>Albhaisi Mahmud, născut în Siria, a fost introdus deja și pe site-ul <span>PolitiaRomana.ro</span>, la secția „copii dispăruți”.</p>
<blockquote><p>La data de 10.07.2025, Poliția Sectorului 2 a fost sesizată cu privire la dispariția numitului Albhaisi Mahmud, plecat la data de 09.07.2025 în jurul orei 19:00 de pe raza Sectorului 2 Poliție și nu a mai revenit până în prezent”, se arată pe site-ul Poliției Române.</p></blockquote>
<h2><span>Medalie de aur pentru secția de înot de la CS Dinamo</span></h2>
<p>Duminica trecută, pe 6 iulie, secția de înot de la CS Dinamo a adus o nouă medalie de aur în vitrina clubului, după ce Daria Silișteanu s-a impus în proba de 100 de metri spate la Campionatul European U18 de la Samorin:</p>
<blockquote><p>AUR pentru Daria Silișteanu la 100 m spate! Înotătoarea dinamovistă Daria Măriuca Silișteanu (16 ani) a obținut aurul la proba de 100 m spate cu un timp senzațional de 1:00.40. În aceeași finală, Aissia Claudia Prisecariu a încheiat pe poziția a șasea cu 1:01,70. Antrenori: Andrei Pinticanu și Luis Lăcătuș. Chiar dacă a întors de pe locul 5 și părea că are o șansă importantă pentru a prinde podiumul, Daria Asaftei (16 ani) a încheiat finala de la 100 m bras pe locul 8 cu 1:10.33”, se arată pe <span>pagina de Facebook a CS Dinamo București</span>.</p></blockquote>

]]></description>
    </item>
    <item>
      <title>Are statut de milionar, dar s-ar muta din România în Turcia: „Asta e diferența dintre Bucureşti şi Ankara”</title>
      <link>https://www.prosport.ro/diverse/are-statut-de-milionar-dar-s-ar-muta-din-romania-in-turcia-asta-e-diferenta-dintre-bucuresti-si-ankara-20214451</link>
      <description><![CDATA[<img src="https://www.prosport.ro/wp-content/uploads/2025/07/Are-statut-de-milionar-dar-s-ar-muta-din-Romania-in-Turcia.-„Asta-e-diferenta-dintre-Bucuresti-si-Ankara-1400x719.jpg"/><br/><p>Un fost fotbalist român, milionar în euro, dezvăluie că, în cazul în care ar decide să plece din țară, ar alege să trăiască în Turcia, unde a și evoluat în carieră.</p>
<p>Raul Rusescu, ex-atacantul „roș-albaștrilor”, susține că s-a simțit extraordinar pe malul Bosforului, și mai ales în capitala Ankara, unde traficul este „parfum” pe lângă cel din București.</p>
<h2><span>Raul Rusescu ar lăsa imediat România și s-ar muta în Turcia: „Asta e diferența”</span></h2>
<p>Raul Rusescu, fostul atacant al lui Gigi Becali, dezvăluie că simțit senzațional pe malul Bosforului, și mai ales la Ankara, unde traficul nici nu se compară cu cel din București.</p>
<p>Milionar în euro în momentul de față, Rusescu spune că în cazul în care și-ar dori să se mute din România, ar alege fără să clipească Turcia, unde a și evoluat în carieră la Osmanlispor și Giresunspor.</p>
<p>Nici măcar Spania, unde a evoluat pentru Sevilla, nu l-ar încânta atât de mult ca Turcia pe actualul analist sportiv. Rusescu revine la trafic și susține că, la Ankara, aglomerația rutieră este în intervalele orare 8-10 și 16-19, în timp ce la București este toto timpul „bară la bară”.</p>
<p>„Dacă m-ai pune acum să aleg între Turcia și Spania, prefer Turcia. M-aș muta în Turcia. Atât de bine m-am simțit în Turcia! Diferența între Ankara și Bucureștiul de astăzi este că la Ankara au rămas orele 8-10 și 4-7 după-amiaza.</p>
<p>Dacă vrei să stai în trafic, plimbă-te cu mașina la orele alea! La București e trafic tot timpul. M-aș muta în Turcia, dacă ar fi să plec din România”, a declarat Raul Rusescu pentru <span>Golazzo Club</span>.</p>
<p><img alt="" class="size-large wp-image-20103001" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1400x1050.jpg" srcset="https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1400x1050.jpg 1400w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-768x576.jpg 768w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-1536x1152.jpg 1536w, https://www.prosport.ro/wp-content/uploads/2025/02/Raul-Rusescu-i-a-dat-peste-nas-lui-Gigi-Becali.-Miliardarul-a-atacat-un-fotbalist-si-l-a-scos-la-pauza-meciului-FCSB-Dinamo-dar-atacantul-il-lauda-„Mi-a-placut-2048x1536.jpg 2048w" width="1400"/></p>
<h2><span>Sevilla, vârful carierei. Din păcate, nu a făcut față în La Liga</span></h2>
<p>Raul Rusescu a cunoscut cea mai bună a perioadei sale în tricoul celor de la FCSB, unde a ajuns de la Unirea Urziceni. Drept dovadă, acesta a fost transferat în 2013 la Sevilla, pentru 2,2 milioane de euro. Totuși, <span>atacantul n-a reușit să se impună</span> și a fost împrumutat succesiv la Braga și FCSB, iar apoi cedat definitiv la Osmanlispor.</p>
<p>Ulterior, pe final de carieră, a mai jucat pentru FCSB, Giresunspor, Academia Clinceni, Lamezia și Concordia Chiajna, iar la 35 de ani a spus stop!</p>
<p>„Cariera mea a fost, fără să mă laud, senzațională și sunt foarte fericit. Nu aș schimba nimic dacă mă uit în spate. Dacă aș lua-o de la capăt, tot fotbal aș face face, același drum.</p>
<p>În cariera fiecărui sportiv de performanță există momente grele, frumoase, dureroase”, a declarat Raul Rusescu.</p>
<p> </p>
<p> </p>

]]></description>
    </item>
    <item>
      <title>Carlo Ancelotti, condamnat la un an de închisoare pentru neplata taxelor. De ce nu va face, probabil, puşcărie</title>
      <link>https://www.prosport.ro/diverse/carlo-ancelotti-condamnat-la-un-an-de-inchisoare-pentru-neplata-taxelor-de-ce-nu-va-face-probabil-puscarie-20214631</link>
      <description><![CDATA[<img src="https://www.prosport.ro/wp-content/uploads/2025/07/Carlo-Ancelotti-condamnat-la-un-an-de-inchisoare-pentru-neplata-taxelor.-De-ce-nu-va-face-probabil-puscarie.jpg"/><br/><p>Carlo Ancelotti a fost condamnat la un an de închisoare după ce a fost găsit vinovat de fraudă fiscală în Spania.</p>
<p>Fostul antrenor de la Real Madrid a primit sentința finală în urma faptelor care datează din 2014, de la primul său mandat pe banca madrilenilor. În vârstă de 66 de ani, actualul selecționer de la naționala Braziliei a fost acuzat că a ascuns venituri obținute din drepturile de imagine. Totuși, e puțin probabil să ajungă la închisoare deoarece legea spaniolă e permisivă în privința condamnărilor sub 2 ani.</p>
<h2><span>Carlo Ancelotti, condamnat în Spania: de ce nu va face pușcărie</span></h2>
<p>Unul dintre cei mai titrați antrenori din lume nu a scăpat „basma curată„ pentru neplata taxelor din încasările din drepturile sale de imagine. Statul spaniol a câștigat <span>procesul intentat italianului</span>. Totuși, a fost achitat în ceea ce privește alte acuzații fiscale, din anul 2015, care vizau tot încasări din drepturi de imagine.</p>
<p>Inițial, tehnicianul italian a negat acuzațiile potrivit cărora ar fi înșelat statul spaniol pentru evitarea plății unor impozite de peste 1 milion de euro. Ulterior, a recunoscut că nu a plătit toate taxele datorate, dar a dat vina pe contabilii săi.</p>
<p>Carlo Ancelotti poate răsufla ușurat fiindcă nu va trebui să meargă la închisoare, deși decizia e definitivă. Potrivit legislației spaniole, o pedeaspsă mai mică de doi ani pentru infracțiuni non-violente nu implică, de regulă, executarea pedepsei cu închisoarea dacă inculpatul nu are alte condamnări anterioare. Celebrul antrenor va trebui să plătească o amendă de aproximativ 400.000 de euro.</p>
<p>După ce a trecut pe la Reggiana, Parma, Juventus, AC Milan, Chelsea și PSG, Ancelotti a semnat cu Real Madrid în 2013. A petrecut trei ani pe banca madrilenilor. După experiențele de la Everton, Bayern Munchen și Napoli, a revenit, în 2021, la echipa alături de care a câștigat cele mai multe trofee din carieră. La finalul sezonului 2024-2025, a decis să preia <span>cârma naționalei Braziliei</span>. A mai avut o experiență la nivel internațional, dar ca antrenor secund la naționala Italiei (1995).</p>
<h2><span>Leo Messi, condamnat la aproape 2 ani de închisoare pentru acuzații similare</span></h2>
<p>Fostul star de la Barcelona și tatăl său, Jorge Messi, au fost condamnați pentru fraudă fiscală. Cei doi au păgubit statul spaniol cu aproape 4 milioane de euro între 2007 și 2009.</p>
<p>Leo Messi a primit o condamnare de 21 de luni de închisoare fiindcă și-a ascuns veniturile din drepturile de imagine în alte țări, considerate paradisuri fiscale. La fel ca Ancelotti, Messi a beneficiat de legislația spaniolă permisivă și a scăpat de închisoare plătind doar o amendă de aproximativ 250.000 de euro.</p>

]]></description>
    </item>
    <item>
      <title>Verdictul crunt al polițiștilor despre cauza finală a accidentului în care a murit Diogo Jota: „El se afla la volan și totul indică asta!”</title>
      <link>https://www.prosport.ro/diverse/verdictul-crunt-al-politistilor-despre-cauza-finala-a-accidentului-in-care-a-murit-diogo-jota-el-se-afla-la-volan-si-totul-indica-asta-20213566</link>
      <description><![CDATA[<img src="https://www.prosport.ro/wp-content/uploads/2025/07/Verdictul-crunt-al-politistilor-despre-cauza-finala-a-accidentului-in-care-a-murit-Diogo-Jota-„El-se-afla-la-volan-si-totul-indica-asta-.jpg"/><br/><p>Garda Civilă din Spania a anchetat cauzele producerii accidentului rutier în care și-au pierdut viața Diogo Jota și fratele său Andre, iar concluzia este că fostul fotbalist de la Liverpool a purtat o parte din vină.</p>
<p>Reamintim că mașina Lamborghini în care călătoreau cei doi s-a făcut scrum, fiind nevoie de probe ADN pentru confirmarea identității celor doi.</p>
<h2><span>Polițiștii au dat verdictul privind accidentul în care și-au pierdut viața Diogo Jota și fratele său Andre</span></h2>
<p>Ancheta nu este încă finalizată, dar primele concluzii sunt că Diogo Jota ar fi fost cel care era la volanul bolidului și că acesta ar fi depășit viteza legală admisă pe porțiunea de drum respectivă.</p>
<p>„Totul indică o viteză excesivă în raport cu limita autorizată”, se arată în raportul Gărzii Civile din Spania, potrivit publicației iberice <span>Marca</span>.</p>
<p>Astfel, pe lângă posibilitatea exploziei uneia dintre anvelope, variantă care este în continuare luată în calcul, Diogo Jota și-a pierdut din capacitatea de a controla autovehiculul din cauza depășirii limitei legale de viteză – 120 de kilometri/oră pe acea porțiune de drum..</p>
<p>Departamentul de Circulație analizează în continuare urmele pe care le-a lăsat pe șosea una dintre anvelope, pentru a finaliza investigația. În momentul în care raportul va ajunge în forma sa finală, acesta va fi trimis către Tribunalul de Primă Instanță din Puebla de Sanabria (Zamora), instituție care a preluat ancheta accidentului.</p>
<p>Diogo Jota (28 de ani) și fratele său Andre (25 de ani) și-au pierdut viața, joi, într-un accident rutier produs în apropiere de Cernadilla (Zamora). Cei doi, aflați la bordul unui autoturism Lamborghini Huracan de culoare verde, au murit instant după ce mașina a ieșit din zona de circulație și a ars complet.</p>
<h2><span>Sora lui Cristiano Ronaldo a dezvăluit de ce a lipsit starul de la înmormântarea lui Diogo Jota, coechipierul de la naționala Portugaliei</span></h2>
<p>Starul lui Al Nassr, Cristiano Ronaldo, a ales să nu participe la funeraliile celor doi frați care au decedat, joi, în accidentul de mașină produs în Spania. Potrivit surorii sale, fotbalistul în vârstă de 40 de ani a preferat să absenteze pentru că nu și-a dorit să atragă atenția asupra sa în timpul înmormântării.</p>
<p>„Când a murit tata, pe lângă durere, a trebuit să ne confruntăm cu o mulțime de camere și privitori curioși. Și atunci accesul nu era atât de facil ca acum. Era atât de aglomerat că nici măcar n-am putut să mai ieșim din biserică.</p>
<p>Despre durere, familie și sprijin real… Nu știți niciodată ce înseamnă până nu treceți prin așa ceva! Fanatismul ăsta devine obositor. Criticile pentru nimic… Societate bolnavă! Cu toții avem familii (…)”, a transmis Katia Aveiro, sora lui Cristiano Ronaldo, după ce a văzut valul de critici la adresa fratelui său.</p>

]]></description>
    </item>
    <item>
      <title>Vestea colaborării lui David Popovici cu UiPath, compania miliardarului Daniel Dines, a ajuns și la Dubai</title>
      <link>https://www.prosport.ro/diverse/vestea-colaborarii-lui-david-popovici-cu-uipath-compania-miliardarului-daniel-dines-a-ajuns-si-la-dubai-20212902</link>
      <description><![CDATA[<img src="https://www.prosport.ro/wp-content/uploads/2025/07/Vestea-colaborarii-lui-David-Popovici-cu-Uipath-compania-miliardarului-Daniel-Dines-a-ajuns-si-la-Dubai.jpg"/><br/><p>David Popovici a devenit ambasador global la UiPath, compania miliardarului român Daniel Dines.</p>
<p>Campionul olimpic a semnat un acord de parteneriat de patru ani cu una dintre cele mai importante companii de tehnologie, dezvoltată de un român. Vestea colaborării dintre David Popovici și Daniel Dines a ajuns până la Dubai.</p>
<h2><span>David Popovici, parteneriat la nivel global cu UiPath: „Ăsta va fi punctul culminant”</span></h2>
<p>Presa internațională a scris despre <span>parteneriatul grandios</span> încheiat între campionul olimpic, mondial și european. David Popovici va lua parte la diverse evenimente organizate de liderul global în automatizarea agentică. Sportivul român va avea sprijinul companiei în pregătirea următoarelor competiții de înot și va culmina cu participarea la Jocurile Olimpice de Vară din 2028.</p>
<blockquote><p>„UiPath (NYSE: PATH), lider global în automatizarea agentică, a anunțat astăzi că l-a desemnat pe campionul olimpic român la natație, David Popovici, ambasador global. În acest rol, Popovici va participa și va vorbi la mai multe evenimente UiPath organizate la nivel mondial.</p>
<p> </p>
<p>Parteneriatul, care se întinde pe o perioadă de patru ani, îl va sprijini pe tânărul sportiv în pregătirea pentru cele mai importante competiții europene și mondiale de înot, având ca punct culminant Jocurile Olimpice de Vară din 2028, care vor avea loc la Los Angeles”, notează <span>zawya.</span></p></blockquote>
<h2><span>Daniel Dines a vorbit la superlativ despre noul ambasador UiPath</span></h2>
<p>Co-fondatorul UiPath l-a lăudat pe David Popovici nu doar pentru realizările profesionale ci și pentru celelalte abilități pe care le posedă. Talentul pur și abilitățile înotătorului român se îmbină perfect cu modul în care UiPath gândește viitorul tehnologiei.</p>
<blockquote><p>„Ceea ce îl face pe David un campion nu este doar talentul său pur, ci abilitatea de a îmbina fiecare element care conduce la excelență: disciplina, mentalitatea, antrenamentul, refacerea și voința de a o lua mereu de la capăt.</p>
<p> </p>
<p>Acest tip de integrare este cheia performanței autentice. Văd un principiu similar în felul în care gândim viitorul tehnologiei: adevăratele inovații apar atunci când combini elementele potrivite, oameni, tehnologie și inteligență, într-un tot mai valoros decât suma părților sale”, a declarat Daniel Dines, co-fondator și CEO al UiPath.</p></blockquote>
<p>David Popovici va urca pe scenă alături de Daniel Dines în cadrul evenimentului organizat de compania miliardarului român în perioada 29 septembrie – 1 octombrie 2025. Până atunci, David Popovici se pregătește intens pentru Campionatele Mondiale de înot de la Singapore, care se vor desfășura între 11 iulie și 3 august. Este favorit în proba de 100 metri liber, acolo unde vrea să doboare <span>recordul mondial deținut de Zhanle Pan.</span></p>

]]></description>
    </item>
  </channel>
</rss>
