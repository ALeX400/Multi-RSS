<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul român pentru care somnul la amiază e sfânt: „Și când mă duceam cu vacile, dormeam acolo, la prânz”</title>
      <link>https://www.prosport.ro/sport-life/sport-si-sanatate/milionarul-roman-pentru-care-somnul-la-amiaza-e-sfant-si-cand-ma-duceam-cu-vacile-dormeam-acolo-la-pranz-20222479</link>
      <description><![CDATA[<img src="https://www.prosport.ro/wp-content/uploads/2025/07/Milionarul-roman-pentru-care-somnul-la-amiaza-e-sfant-„Si-cand-ma-duceam-cu-vacile-dormeam-acolo-la-pranz-1400x933.jpg"/><br/><p>A făcut carieră pe timpul comuniștilor și avere de milioane de euro în capitalism și recunoaște că somnul la amiază e sfânt.</p>
<p>Dumitru Dragomir, fostul șef al Ligii Profesioniste de Fotbal, a dezvăluit de ce e important pentru el să doarmă după masă.</p>
<h2><span>Somnul la amiază este esențial pentru Dumitru Dragomir</span></h2>
<p>Dumitru Dragomir <span>se menține bine la aproape 80 de ani</span> și a dezvăluit unul dintre secretele longevității: odihna.</p>
<p>Fostul șef al LPF recunoaște că somnul la amiază e nelipsit din rutina sa zilnică. „Oracolul din Bălcești” s-a obișnuit de mic să doarmă după masă.</p>
<p>„Eu noaptea mă culc pe la 1 fără un sfert, dar de când m-am născut dorm o oră după-amiaza. Și când mă duceam cu vacile, când eram copil de șapte-opt ani, dormeam acolo. De obicei dorm de la 14:30 la 15:30, maximum 16:00.</p>
<p>Dacă plec în străinătate, fac în așa fel încât la ora aia să dorm. Postelnicu și Nuță m-au chemat la ei la ora aia și nu m-am dus, m-am dus după ce m-am trezit. Le-am zis: «Iau un medicament de ficat și trebuie să dorm o oră, de la 14:30 la 15:30 trebuie să mă odihnesc».</p>
<p>Mă învățase un doctor să spun treaba asta. I-am spus primului secretar de la Brașov: «Mă puteți ține toată noaptea în joc de glezne, dar să nu mă sunați între 14:30 și 16:00». Toată lumea mă lăsa în pace la orele alea.</p>
<p>Eu nu suport băutura, dar, ca medicament, beau la prânz, în timpul mesei, 40-50 de grame de pălincă. Pălinca, somnul sfânt de după-amiază și să nu mănânc mult seara, astea sunt cele mai importante. Dacă nu dorm după-amiaza, nu pot să dorm noaptea. Câte nopți am pierdut…. Nu dormeam noaptea, dar dormeam ziua, de la 14:00 la 18:00”, a declarat Dumitru Dragomir pentru <span>Fanatik</span>.</p>
<blockquote><p>Secretul este așa: socializarea. O să râdeți ce vă spun acum, adică să ai un grup să te întâlnești, să nu stai acasă cu nevasta. Pleci și tu și nevasta să o trimiți undeva. Să nu stați în casă. Ai stat în casă, ai murit! Fac pariu pe cât vrei. Somnul obligatoriu, cel puțin o oră după-amiază. Odihna este primordială. Eu fac asta de când eram mic și mă trimiteau cu vacile. Abia după aceea alimentația”, <span>a transmis Dumitru Dragomir</span>.</p></blockquote>

]]></description>
    </item>
    <item>
      <title>A murit Felix Baumgartner, celebrul sportiv austriac. Iubitul Mihaelei Rădulescu s-a prăbuşit cu parapanta în Italia</title>
      <link>https://www.prosport.ro/diverse/a-murit-felix-baumgartner-celebrul-sportiv-austriac-iubitul-mihaelei-radulescu-s-a-prabusit-cu-parapanta-in-italia-20222564</link>
      <description><![CDATA[<img src="https://www.prosport.ro/wp-content/uploads/2025/07/A-murit-Felix-Baumgartner-celebrul-sportiv-austriac.-Iubitul-Mihaelei-Radulescu-s-a-prabusit-cu-parapanta-in-Italia.jpg"/><br/><p>Cunoscutul sportiv Felix Baumgartner a murit, la 56 de ani, în urma unui accident. Iubitul Mihaelei Rădulescu, care devenise celebru după ce a sărit cu parașuta din stratosferă, a decedat după ce a pierdut controlul în timpul unui salt cu parapanta.</p>
<p>Totul s-a petrecut în Italia, unde sportivul din Austria a căzut cu parapanta într-o piscină, iar medicii ajunși la fața locului nu au  mai putut să facă altceva decât să constate decesul.</p>
<h2><span>Iubitul Mihaelei Rădulescu, Sportivul Felix Baumgartner, a murit după un salt cu parapanta</span></h2>
<p>Nemții de la <span>BILD</span> informează că lui Felix Baumgartner i s-ar fi făcut rău în timpul saltului, acesta fiind motivul din cauza căruia a pierdut controlul parapantei și s-a prăbușit în piscina hotelului din italia.</p>
<p>Baumgartner efectua un salt cu parapanta deasupra orașului Porto Sant’Elpidio, când deodată a pierdut controlul. Se pare că ar fi făcut stop cardiac și că în momentul impactului ar fi fost deja mort.</p>
<p>El s-a prăbușit într-o piscină, căzătura accidentând și o femeie. Aceasta nu se află în stare gravă, potrivit primelor informații de la fața locului.</p>
<div class="mg-bottom-20" data-id="intext 2">
<div data-google-query-id="CK2zy-3CxI4DFdd1pAQdcfUn3A">
<h2><span>Felix Baumgartner a doborât mai multe recorduri mondiale. Cascadorii la limita legalității</span></h2>
<p>Felix Baumgartner a devenit celebru datorită îndrăznelii sale și a dorinței de a își depăși în permanență limitele. Știrea că sportivul din Austria a sărit cu parașuta din stratosferă, de la înălțimea de 39 de kilometri, a făcut, la momentul respectiv, petrecut în 2012, înconjurul planetei.</p>
<p>În 1999 a creat o adevărată controversă la nivel mondial după ce a forțat legile. Aflat în Kuala Lumpur, a sărit de la etajul 88 al Turnurilor Petronas, însă a făcut totul pe ascuns, deoarece nu îi era permisă o cascadorie atât de riscantă. A avut grijă ca preț de mai multe zile să studieze modul în care se mișcă paznicii în clădire, pentru a le înșela vigilența, apoi a introdus parașuta în clădirea uriașă în interiorul unei serviete,</p>
<p>Iubitul vedetei TV Mihaela Rădulescu a fost, de asemenea, primul om din lume care a traversat Canalul Mânecii fără a avea parte de ajutor monitorizat. Ulterior, a anunțat că se retrage din lumea sporturilor extreme, însă a continuat să facă acest lucru din pasiune.</p>
<blockquote><p>Cred că totul este o chestiune de pregătire. Trebuie să îți faci bine treaba. Și îmi displace să fiu numit un iubitor de senzații tari sau dependent de adrenalină, pentru că nu sunt deloc așa. Îmi place ca totul să fie foarte bine pus la punct.</p>
<ul>
<li> Felix Baumgartner</li>
</ul>
</blockquote>
</div>
</div>

]]></description>
    </item>
    <item>
      <title>Reacția prezentatoarei TV de 34 de ani, care are un iubit cu 11 ani mai tânăr, după ce a fost acuzată că e „vulgară”: „Când te simți bine în pielea ta, ești pregătită pentru orice”</title>
      <link>https://www.prosport.ro/diverse/reactia-prezentatoarei-tv-de-34-de-ani-care-are-un-iubit-cu-11-ani-mai-tanar-dupa-ce-a-fost-acuzata-ca-e-vulgara-cand-te-simti-bine-in-pielea-ta-esti-pregatita-pentru-or-20222549</link>
      <description><![CDATA[<img src="https://www.prosport.ro/wp-content/uploads/2025/07/Reactia-prezentatoarei-TV-de-34-de-ani-care-are-un-iubit-cu-11-ani-mai-tanar-dupa-ce-a-fost-acuzata-ca-e-„vulgara-„Cand-te-simti-bine-in-pielea-ta-esti-pregatita-pentru-orice.jpg"/><br/><p>Acuzată că e „vulgară”, prezentatoarea TV de 34 de ani, care are un iubit cu 11 ani mai tânăr, a reacționat imediat.</p>
<p>Prezentatoarea italiană a postului DAZN, Eleonora Incardona, a apărut de mai multe ori în public cu ținute care nu se pretau evenimentelor respective.</p>
<h2><span>Superba prezentatoare în vârstă de 34 de ani spune că se simte bine în pielea ei, deși este criticată că este prea „vulgară”</span></h2>
<p><span>Cea mai recentă apariție</span> a avut-o la finala Campionatului Mondial al cluburilor din Statele Unite ale Americii, când Chelsea a învins PSG cu 3-0 și a câștigat trofeul. Colega ei de breaslă Valentina Maceri a spus că Eleonora arată de parcă ar prezenta cotele de la casele de pariuri. „Și o face foarte sexy. Uneori vulgar”, a completat ea.</p>
<p>Însă Eleonora a refuzat să-și schimbe comportamentul, rupând tăcerea cu privire la critici. Ea a cordat un interviu celor de la Global Networker, în care și-a spus punctul de vedere.</p>
<p>„Stilul face în mod clar parte din identitatea ta personală și profesională. Cum îți dă forță moda în medii cu miză mare, dominate de bărbați, precum transmisiunile sportive? Moda este limbajul meu.</p>
<p>Mă ajută să exprim cine sunt și să mă simt încrezătoare, chiar și în medii dominate de bărbați sau sub presiune. Nu renunț niciodată la feminitatea mea – dimpotrivă, o folosesc ca pe un punct forte. Când te simți bine în pielea ta, ești pregătit pentru orice”, a replicat ea.</p>
<h2><span>Eleonora Incardona a ieșit pe teren într-o rochie mulată, fără sutien</span></h2>
<p>Maceri nu este singura persoană care are obiecții față de ținutele purtate de Eleonora. Stilista și expertă în modă Sonja Grau a descris o rochie neagră recentă a Eleonorei ca nefiind potrivită pentru o prezentatoare de sport.</p>
<p>„Acest lucru este perfect acceptabil în timpul liber, în funcție de situație – de exemplu, la plajă sau la un lac. Dar doamna Incardona a lucrat în lumea afacerilor, iar asta nu este deloc profesional și nu are nicio legătură cu stilul.</p>
<p>Nici abdomenul gol și decolteul adânc nu își au locul la birou. E în regulă în timpul ei liber, dar fiecare trebuie să decidă singur cu ce vrea să marcheze”, a atacat, dur Sonja Grau, potrivit <span>The Sun</span>.</p>
<p>Eleonora i-a uimit pe fani de mai multe ori în timpul Campionatului Mondial al Cluburilor cu ținutele sale. Un exemplu a fost cel în care absolventa de drept și fost model a ieșit pe teren într-o rochie mulată, fără sutien.</p>
<p><span>Și colega ei de breaslă, Diletta Leotta</span>, a fost ținta unor critici din partea lui Maceri. Din fericire, însă, cei aproape 10 milioane de urmăritori ai ei de pe instagram nu au ce să-i reproșeze.</p>

]]></description>
    </item>
    <item>
      <title>Serena Williams nu mai are nicio măsură! S-a pozat pe iaht, în costum de baie, în ipostaze care vor naşte comentarii</title>
      <link>https://www.prosport.ro/diverse/serena-williams-nu-mai-are-nicio-masura-s-a-pozat-pe-iaht-in-costum-de-baie-in-ipostaze-care-vor-naste-comentarii-20222361</link>
      <description><![CDATA[<img src="https://www.prosport.ro/wp-content/uploads/2025/07/Serena-Williams-nu-mai-are-nicio-masura.jpg"/><br/><p>Fosta mare jucătoare de tenis Serena Williams s-a pozat pe iaht, în costum de baie, în ipostaze provocatoare.</p>
<p>Activă pe rețelele de socializare, Serena Williams s-a fotografiat pe un iaht, alături de câteva prietene, profitând de vacanța pe care o face cu acestea.</p>
<h2><span>Imaginile virale cu Serena Williams în costum de baie pe iaht, care vor naşte comentarii</span></h2>
<p>În această perioadă, Serena Williams se află într-o vacanță alături de câteva prietene. Ele au decis să petreacă timp în oraș, dar, înainte, s-au fotografiat pe un iaht.</p>
<p>„Eu și fetele mele… suntem în stradă în seara asta. Dar începem de aici”, a transmis pe contul de instagram fosta mare jucătoare de tenis, <span>prezentând, de asemenea</span>, 4 fotografii și două filmulețe.</p>
<p>Recent, ea a recunoscut că nu și-ar dori ca fiica ei, Olympia, să urmeze tenisul ca profesie. Explicându-și motivul, Serena a spus că speră ca fiica ei să poată trăi o viață „normală”, lucru pe care ea însăși nu l-a experimentat crescând în lumina reflectoarelor și sub o presiune intensă.</p>
<p>Williams a avut o carieră legendară și este considerată una dintre cele mai mari, dacă nu chiar cea mai mare, jucătoare de tenis din toate timpurile, cu un număr uimitor de 23 de titluri de Mare Șlem în palmares. <span>S-a retras după US Open din 2022</span>.</p>
<h2><span>Serena Williams era însărcinată când a câștigat finala de la Australian Open din 2017</span></h2>
<p>Fosta jucătoare americană a trebuit să depășească multe obstacole de-a lungul carierei, de la rasism și remarci sexiste până la confruntarea cu probleme grave de sănătate, inclusiv o embolie pulmonară care i-a pus viața în pericol în 2011 și complicații în timpul sarcinii ani mai târziu.</p>
<p>Deși aceste experiențe au făcut-o mai puternică, a spus clar că nu vrea ca și copiii ei să se confrunte cu aceleași greutăți pe care le-a întâmpinat ea</p>
<p>„Aș urî-o să fie nevoită să se confrunte cu comparații sau așteptări. Este atât de mult de muncă și am renunțat la atât de multe. Nu regret, dar e ca în «Uși glisante»: Intră printr-o altă ușă și duce o viață diferită. Mi-ar plăcea să aibă o viață normală. Eu nu am avut așa ceva”, a spus ea, potrivit <span>Sports Keeda</span>.</p>
<p>Williams a născut-o pe Olympia cu doar două luni înainte de a se căsători cu co-fondatorul Reddit, Alexis Ohanian. Pe cale de consecință, era însărcinată în timpul victoriei la Australian Open din 2017, dar a dezvăluit acest lucru mai târziu.</p>
<p>În schimb, Alexis Ohanian are o abordare mai flexibilă cu privire la fata lor. El a dezvăluit că i-ar plăcea ca Olympia să devină sportivă profesionistă sau CEO, dar își dorește doar ca ea să-și aleagă propria cale.</p>

]]></description>
    </item>
    <item>
      <title>Nicolae Dică, regele șezlongului! Imagini spectaculoase cu fostul atacant al Stelei, și soția lui, în costum de baie roz, la plajă. EXCLUSIV</title>
      <link>https://www.prosport.ro/sport-life/nicolae-dica-regele-sezlongului-imagini-spectaculoase-cu-fostul-atacant-al-stelei-si-sotia-lui-in-costum-de-baie-roz-la-plaja-exclusiv-20222295</link>
      <description><![CDATA[<img src="https://www.prosport.ro/wp-content/uploads/2025/07/Nicolae-Dica-regele-sezlongului-Imagini-spectaculoase-cu-fostul-atacant-al-Stelei-si-sotia-lui-in-costum-de-baie-roz-la-plaja.-EXCLUSIV-1.jpeg"/><br/><p>Nicolae Dică (45 de ani), fostul fotbalist al Stelei, a mers la mare pentru a se relaxa, alături de soția sa.</p>
<p><span>ProSport</span> i-a surprins pe cei doi zâmbitori și relaxați, iar pe fețele lor se citea cu ușurință că le prinde foarte bine această rupere de cotidian.</p>
<h2><span>Nicolae Dică și-a luat soția și a mers la mare</span></h2>
<p>Ajuns la 45 de ani, Nicolae Dică a preluat-o, în primăvara acestui ani, pe divizionara secundă Concordia Chiajna. Sezonul de Liga 2 începe, însă, mai târziu decât cel de Superliga, astfel că fostul fotbalist al Stelei și-a făcut timp în această vară pentru a merge pe litoral.</p>
<p>Așa cum era de așteptat, nu a mers singur, ci împreună cu soția sa, de care a fost nedespărțit în această vacanță.</p>
<p>Cei doi au fost surprinși de <span>ProSport</span> în mai multe ipostaze, atât pe plajă, cât și în momentul în care serveau prânzul, iar de fiecare dată au lăsat impresia că este vorba despre un cuplu care s-a format de curând. În permanență zâmbitori, Nicolae Dică și partenera sa de viață au fost foarte relaxați în permanență, iar antrenorul ilfovenilor de la Concordia Chiajna a avut grijă ca în permanență să îi acorde soției atenția de care are nevoie.</p>
<p>Cei doi au vorbit în permanență, și-au zâmbit și chiar s-au ținut de mână.</p>
<h2><span>Au stat tolăniți pe șezlong și au luat masa cu prietenii</span></h2>
<p>Cu toate că aveau acces și la piscină, Nicolae Dică și partenera sa de viață au ales să își petreacă vacanța de pe litoral în mod clasic, pe nisipul fierbinte al mării.</p>
<p>Au stat liniștiți la plajă, întinși comod pe șezlonguri, și s-au pus la curent cu ultimele noutăți, fiind surprinși cu telefoanele mobile în mână. Dacă soția fostului atacant de la Steaua a preferat umbra parțială, el a ales să se adăpostească complet de razele soarelui – probabil sătul de căldura pe care a îndurat-o de-a lungul vieții pe terenul de joc și, mai apoi, pe banca de rezerve.</p>
<p>Cei doi au mers la un local de pe malul mării pentru a servi masa de prânz, unde au fost însoțiți de o altă familie.</p>
<p>Au petrecut puțin timp în fața restaurantului respectiv, apoi au intrat și s-au așezat la o masă, unde au comandat și au discutat în permanență. Au lăsat, din nou, impresia de relaxare și de stare de bine, fiind extrem de angrenați în conversațiile pe care le aveau împreună cu prietenii lor.</p>

]]></description>
    </item>
  </channel>
</rss>
