<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce s-a ales de Dumitru Bucşaru, milionarul care i-a dat cea mai mare țeapă lui Meme Stoica: „Nu mai ştiu nimic de el de ani de zile”</title>
      <link>https://www.prosport.ro/fotbal-intern/superliga/ce-s-a-ales-de-dumitru-bucsaru-milionarul-care-i-a-dat-cea-mai-mare-teapa-lui-meme-stoica-nu-mai-stiu-nimic-de-el-de-ani-de-zile-20298846</link>
      <description><![CDATA[<img src="https://www.prosport.ro//wp-content/uploads/2025/10/Ce-s-a-ales-de-Dumitru-Bucsaru-milionarul-care-i-a-dat-cea-mai-mare-teapa-lui-Meme-Stoica-„Nu-mai-stiu-nimic-de-el-de-ani-de-zile22-e1760528117958-1400x779.png"/><br/><p>Meme Stoica (60 de ani), actualul manager general de la FCSB, susține că nu a mai auzit de foarte mult timp de Dumitru Bucșaru (64), milionarul cu care a colaborat la Unirea Urziceni și care i-a dat cea mai mare țeapă din punct de vedere financiar.</p>
<p>Mihai Stoica a fost director sportiv la clubul din Ialomița, în intervalul iunie 2007-august 2010, și nici până în ziua de azi nu și-a primit toți banii din contract.</p>
<h2><span>Meme Stoica, „fript” cu 220.000 de euro de Dumitru Bucșaru. Ce spune despre milionarul care a investit la Unirea Urziceni</span></h2>
<p>Mihai Stoica, unul dintre cei mai experimentați conducători din fotbalul românesc, cu o carieră de peste 30 de ani în spate, a rememorat de curând perioada petrecută la Unirea Urziceni.</p>
<p>Actualul manager general al campioanei FCSB a fost parte a celui mai mare succes din istoria clubului ialomițean, care care în 2009 a câștigat titlul național și s-a calificat în grupele din UEFA Champions League.</p>
<p>Mihai Stoica a contribuit din plin la ascensiunea echipei și a rămas sub contract cu Urziceni până în august 2010, cu aproximativ un an înainte de destrămare. Și dacă pe plan sportiv a trăit un succes imens în Ialomița, pe plan financiar, Meme își aduce aminte și acum că a luat cea mai mare țeapă din carieră. Concret, oficialul FCSB sugerează că milionarul Dumitru Bucșaru, care a coordonat activitatea clubului Unirea Urziceni în acel interval, l-a „fript” cu nu mai puțin de 220.000 de euro.</p>
<p>„De ani de zile nu mai știu absolut nimic de Mitică Bucșaru. Eu am pierdut foarte mulți bani acolo. Gigi m-a deșteptat, mi-a spus «I-a avut și nu ți i-a dat?». Totuși, noi am produs acele 20 de milioane. Am pierdut 220.000 de euro, sunt foarte mulți bani. Am avut un resentiment, dar nu mai am. (n.r. – Cu Dan Petrescu mai ții legătura?) Nu. Eu sunt ciudat, nu vorbesc la telefon… Vorbesc cu Gigi foarte mult și epuizez timpul alocat de creierul meu pentru convorbirile telefonice. Eu, în acest moment, sunt un om fericit. Am fost un mare «hater». Nu mai urăsc pe nimeni la ora actuală. Poate sunt și oameni pe care nu-i simpatizez, dar care mă lasă rece și, dacă trec pe lângă ei, îi salut și atât. Înainte eram atât de tâmpit încât mă uitam la televizor, vedeam fotbaliști și uram fotbalistul. Bă, ești nebun? Probabil contează și faptul că am câștigat două campionate, două Supercupe, ne-a mers bine în Europa”, a declarat Mihai Stoica pentru <span>Fanatik</span>.</p>
<h2><span>Unirea Urziceni s-a destrămat în 2011</span></h2>
<p><span>Dumitru Bucșaru a investit la Unirea Urziceni bani din propriul buzunar</span> și în ciuda succesului din 2009, când a luat campionatul și a dus echipa în Champions League, ar fi ajuns la fundul sacului. Astfel, după destrămarea echipei din 2011, despre el s-au mai auzit foarte puține lucruri. Un amănunt a fost faptul că în 2015, <span>Dumitru Bucșaru a fost arestat la domiciliu, fiind suspect de bancrută frauduloasă</span> într-un dosar celebru.</p>
<p>Cât despre Unirea Urziceni, echipa a acumulat 8 puncte în sezonul 2009-2010 de UEFA Champions League, după ce le-a învins pe Glasgow Rangers (4-1) și FC Sevilla (1-0) și a făcut două egaluri într-o grupă în care s-a mai regăsit și Stuttgart. Ialomițenii au terminat atunci pe 3, loc ce le-a asigurat calificarea în 16-mile Europa League. De acolo au fost eliminați de Liverpool, 0-1, 1-3.</p>
<p>În vara lui 2010, înainte de destrămare, Unirea Urziceni a cedat nu mai puțin de 7 jucători la echipa lui Gigi Becali, anume George Galamaz, Ricardo Gomes, Marius Bilaşco, Marius Onofraş, Laurenţiu Marinescu, Iulian Apostol şi Raul Rusescu. Tot pe atunci, Mihai Stoica a revenit și el la clubul finanțat de miliardarul din Pipera.</p>

]]></description>
    </item>
    <item>
      <title>David Popovici, discurs cât se poate de uman despre ispita triumfului: „Victoria e o senzație ce dă dependență!”</title>
      <link>https://www.prosport.ro/david-popovici/david-popovici-discurs-cat-se-poate-de-uman-despre-ispita-triumfului-victoria-e-o-senzatie-ce-da-dependenta-20298703</link>
      <description><![CDATA[<img src="https://www.prosport.ro//wp-content/uploads/2025/10/David-Popovici-discurs-cat-se-poate-de-uman-despre-ispita-triumfului-„Victoria-e-o-senzatie-ce-da-dependenta.webp"/><br/><p>David Popovici (21 de ani) a intrat din nou în pielea oratorului, cu ocazia colaborării pe care o are cu gigantul software UiPath, și a ținut un discurs cât se poate de uman despre ispita triumfului.</p>
<p>De data aceasta, starul natației românești, campion olimpic, mondial și european, a vorbit în fața unui public din Dubai, cel mai populat oraș din Emiratele Arabe Unite.</p>
<h2><span>Cum reușește David Popovici să se mențină în elita natației chiar și după ce a gustat din cele mai mari succese</span></h2>
<p><span>David Popovici are un contract de imagine cu gigantul software UiPath, iar de curând a mers în SUA</span>, în Las Vegas mai precis, unde a luat parte la o conferință de amploare a companiei și, de asemenea, a ținut un discurs în fața publicului prezent la eveniment.</p>
<p><span>Miliardarul Daniel Dines este cel care l-a chemat în turneu pe David Popovici</span>, el fiind și cofondator al companiei menționate mai sus și unul dintre cei mai bogați antreprenori români.</p>
<p>Iar după ce l-a pus la dispoziția publicului din Nevada, Daniel Dinas l-a dus pe David Popovici în Dubai, cel mai populat oraș din Emiratele Arabe Unite.</p>
<p>Campionul olimpic, mondial și european a intrat din nou în pielea oratorului și a ținut un discurs impresionant despre un subiect care stârnește tot mai multe controverse: definiția succesului.</p>
<p>Încă din debutul reacției, David Popovici a mărturisit că triumful reprezintă o ispită extrem de puternică la nivelul sportului profesionist și a mărturisit că el este dependent de victorie. Însă, tocmai acest lucru îl împinge în continuare să se antreneze cu aceeași dăruire, chiar dacă a gustat deja din cele mai mari succese ale domeniului său:</p>
<p>„Trebuie să admit: victoria e o senzație ce dă dependență. A fost foarte emoționant pentru mine. Acesta e un video de la Campionatele Mondiale de acum 3 luni și asta a venit la un an după ce am cucerit aurul olimpic, practic atingând orice bornă pe care mi-am propus-o. Faptul că am menținut același nivel a însemnat mult pentru mine așa că e foarte emoționant de fiecare dată când mă uit”, a spus David Popovici la evenimentul GITEX Global, din Dubai, ca ambassador al UiPath.</p>
<p>David Popovici a devenit campion olimpic în 2024, la Paris, după ce a triumfat în una dintre probele sale favorite, anume 200 de metri liber. De asemenea, la 100 de metri liber, tot în Franța, Popovici a izbutit să câștige bronzul.</p>
<h2><span>Performanțele înregistrate de David Popovici în 2025</span></h2>
<p>La doar un an după Jocurile Olimpice de la Paris, David Popovici a revenit în bazin cu aceeași foame de succese, iar în vară a bifat câteva performanțe remarcabile.</p>
<p>Starul din natația românească a fost vedeta Campionatelor Mondiale de la Singapore, unde a cucerit aurul atât la 200 de metri liber, cât și la 100 de metri liber.</p>
<p>Tot în 2025, David Popovici a mai cucerit trei medalii la Campionatele Europene de Natație de la Samorin. Precis, el a luat aurul la aceleași probe menționate mai sus, plus bronzul la 50 de metri liber, o cursă pentru care nu optează foarte des.</p>
<p>„Nicio șansă să mă retrag. Când va fi cazul, veți afla de la mine”, a declarat David Popovici, după Campionatele Mondiale de la Singapore, care e foarte determinat să scrie o nouă pagină de istorie la Jocurile Olimpice din 2028, programate la Los Angeles, în Statele Unite ale Americii.</p>

]]></description>
    </item>
    <item>
      <title>Final neașteptat între Dan Alexa și milionarul Alex Bodi, bărbatul cu care l-ar fi înșelat soția pe antrenor: „A venit la mine acasă”</title>
      <link>https://www.prosport.ro/diverse/final-neasteptat-intre-dan-alexa-si-milionarul-alex-bodi-barbatul-cu-care-l-ar-fi-inselat-sotia-pe-antrenor-a-venit-la-mine-acasa-20298740</link>
      <description><![CDATA[<img src="https://www.prosport.ro//wp-content/uploads/2025/10/Final-neasteptat-intre-Dan-Alexa-si-milionarul-Alex-Bodi-barbatul-cu-care-l-ar-fi-inselat-sotia-pe-antrenor-„A-venit-la-mine-acasa.jpg"/><br/><p>Dan Alexa și milionarul Alex Bodi au avut o discuție bărbătească, față în față, cu privire la scandalul uriaș apărut în presă.</p>
<p>Concret, Alex Bodi ar fi avut o relație cu soția antrenorului, chiar în perioada în care acesta era plecat la emisiunea „Asia Express”.</p>
<h2><span>Final neașteptat între Dan Alexa și milionarul Alex Bodi, bărbatul cu care l-ar fi înșelat soția pe antrenor: „A venit la mine acasă”</span></h2>
<p>După ce au apărut zvonuri că Alex Bodi ar fi avut o relație cu soția lui Dan Alexa, afaceristul a decis să spună deschis cum au stat lucrurile. Cei doi s-au întâlnit față în față, au discutat ca între bărbați, iar în final au clarificat situația fără conflicte.</p>
<p>Dan Alexa și soția sa, Andrada, au fost căsătoriți timp de aproximativ șase ani, însă relația lor s-a încheiat din cauza infidelității. Vara aceasta, în timp ce antrenorul participa la emisiunea „Asia Express”, Andrada a fost surprinsă vizitând vila lui Alex Bodi.</p>
<p>La scurt timp după ce s-a întors din competiție, Dan Alexa a decis să pună capăt căsniciei. El a depus actele de divorț, încheind astfel povestea cu femeia care i-a fost alături mai bine de jumătate de deceniu și i-a dăruit un copil.</p>
<p>„M-a sunat Dan Alexa. Am vorbit cu el, mie îmi plac bărbații de genul. Era greșit informat, dar i-am explicat. Mi-a plăcut că a purtat o discuție cu mine, l-am și chemat la mine să vorbim față în față. Se foloseau unii și alții de el sau profitau poate de starea lui, că era normal să fii rănit, numai să auzi, să vezi, indiferent ce situație aveau ei acasă, te deranjează.</p>
<p>Au profitat alții de vulnerabilitatea lui să zic așa. Și-a dat și el seama că nu e ok. Am vorbit de vreo trei ori cu el. Când a venit la mine acasă se vedea că e agitat, l-am și înțeles pe de o parte că a vorbit într-un fel de mine, e ceva normal. Dar timpul demonstrează că nu e cum credea lumea și că o să fie cum credeau alții că o să fie”, a spus Alex Bodi în emisiunea „Online Story by Cornelia Ionescu”.</p>
<h2><span>Cum a luat Dan Alexa decizia de a divorța de Andrada: „M-a deranjat lipsa de respect!”</span></h2>
<p>Interesant este faptul că Dan Alexa nu a luat decizia de a divorța doar din cauza actului de infidelitate al soției sale, ci mai ales din cauza lipsei de respect și a faptului că a fost mințit de Andrada.</p>
<p>„Infidelitatea aceasta… actul în sine nu m-a deranjat! Pe mine m-au deranjat lipsa de respect, minciunile, perversitatea, tot ceea ce s-a întâmplat. Mie mi-a fost foarte greu până am pus tot puzzle-ul pe masă.</p>
<p>Când m-am prins? Când m-am întors din Asia… bănuiam, era comportamentul schimbat. Două săptămâni și am aflat în trei nopți și patru zile. Filmarea care apare e filmată de mine. Nu e confortabil, dar asta e viața”, a declarat Dan Alexa, în emisiunea 40 de intrebari cu Denise Rifai.</p>

]]></description>
    </item>
    <item>
      <title>Gigi Becali e pregătit să înfrunte Inteligența Artificială: „În roboți vor fi draci. Le fac cruce și vor exploda!”</title>
      <link>https://www.prosport.ro/diverse/gigi-becali-e-pregatit-sa-infrunte-inteligenta-artificiala-in-roboti-vor-fi-draci-le-fac-cruce-si-vor-exploda-20298626</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-e-pregatit-sa-infrunte-Inteligenta-Artificiala-„In-roboti-vor-fi-draci.-Le-fac-cruce-si-vor-exploda.jpg"/><br/><p>Gigi Becali, patronul celor de la FCSB, a făcut o serie de declarații explozive cu privire la Inteligența Artificială.</p>
<p>Odată cu avansul tehnologiei, Inteligența Artificială este din ce în ce mai prezentă în viața oamenilor, însă Gigi Becali are o opinie clară asupra acestui subiect.</p>
<h2><span>Gigi Becali e pregătit să înfrunte Inteligența Artificială: „În roboți vor fi draci. Le fac cruce și vor exploda!”</span></h2>
<p>Gigi Becali e de părere că inteligența artificială este periculoasă și că, pentru a fi mai „deșteaptă” decât oamenii, ar avea în ea o influență rea.</p>
<p>Tocmai din acest motiv, Becali spune că roboții ar „exploda” dacă li s-ar face semnul crucii, sugerând că puterea credinței este mai mare decât puterea tehnologiei.</p>
<p>De asemenea, el compară credința ortodoxă cu valorile materiale ale Occidentului. Spune că românii trebuie să se mândrească cu religia și cu Sfânta Liturghie, nu cu bogățiile, pentru că, în viziunea lui, credința este cel mai mare dar de la Dumnezeu, iar Vestul se îndepărtează de ea.</p>
<p>„Când va fi Inteligența Artificială, ce o fac ei acum… Acolo, în unii roboți, vor fi draci, ca să poată să fie mai deștepți ca omul, altfel nu ar avea cum. Le vei face cruce și va exploda Inteligența Artificială, pentru că noi, poporul ăsta, ne-a dat Dumnezeu Sf. Liturghie.</p>
<p>Cel mai mare și frumos dar de pe fața Pământului – dumnezeiasca Sf. Liturghie –, unde ne împărtășim cu trupul și sângele lui Hristos. Dumnezeu ne-a dat să mâncăm și să bem sângele Lui. Ei se laudă cu caii lor și cu căruțele lor, Occidentul se laudă cu bogățiile – asta înseamnă. Iar noi ne lăudăm cu Domnul Dumnezeul nostru.</p>
<p>Ei s-au împiedicat și au căzut, iar noi ne-am ridicat și ne-am îndreptat. Apoi ei vor cădea, noi ne vom îndrepta. Dumnezeu ne-a dat cel mai mare dar – ortodoxia”, a spus Gigi Becali, la Iași.</p>
<h2><span>Gigi Becali, impresionat de pelerinajul de la Sfânta Parascheva</span></h2>
<p>Prezent la pelerinajul de la Sfânta Parascheva de la Iași, Gigi Becali a avut doar cuvinte de laudă pentru atmosfera din cel mai mare oraș al Moldovei.</p>
<p>„Cel mai mare pelerinaj este la Sf. Parascheva. Înseamnă că este ceva mai special, ca să spun așa, sfânt. Sfințenie pentru poporul român, mai ales dacă vin atâția oameni. Am fost și m-am închinat la raclă. Am stat toată noaptea. S-a făcut Liturghia și aseară.</p>
<p>Sunt oameni și oameni, eu trăiesc momentele astea ale sfințeniei zilnic. Zilnic mă duc la Sf. Liturghie. Am momente chiar mai puternice în alte zile decât la raclă. Racla e ca cinstire. Depinde când te cuprinde harul, în timpul slujbei. Am stat în genunchi pe toată perioada slujbei, așa îmi place să stau”, <span>a spus Gigi Becali</span> pentru BZI.</p>

]]></description>
    </item>
    <item>
      <title>„Monica Bellucci de România” deține un imperiu imobiliar și i-a asigurat un trai de lux lui Toto Dumitrescu, deși au o relație tensionată</title>
      <link>https://www.prosport.ro/sport-life/monica-bellucci-de-romania-detine-un-imperiu-imobiliar-si-i-a-asigurat-un-trai-de-lux-lui-toto-dumitrescu-desi-au-o-relatie-tensionata-20298613</link>
      <description><![CDATA[<img src="https://www.prosport.ro//wp-content/uploads/2025/10/„Monica-Bellucci-de-Romania-detine-un-imperiu-imobiliar-si-i-a-asigurat-un-trai-de-lux-lui-Toto-Dumitrescu-desi-au-o-relatie-tensionata.jpg"/><br/><p>Letiția Badea, numită și „Monica Bellucci de România” deține un imperiu imobiliar cu adevărat impresionant.</p>
<p>Mama lui Toto Dumitrescu i-a asigurat acestuia o viață de lux, în ciuda faptului că relația dintre cei doi nu este neapărat cea mai apropiată, din cauza unor neînțelegeri petrecute între ei.</p>
<h2><span>„Monica Bellucci de România” deține un imperiu imobiliar și i-a asigurat un trai de lux lui Toto Dumitrescu, deși au o relație tensionată</span></h2>
<p>Actorul Toto Dumitrescu are o relație tensionată cu mama sa, Letiția Badea. Atât de mare este „ruptura”, încât fiul lui Ilie Dumitrescu a dorit să locuiască separat de mama sa. Din documente oficiale reiese că el a ales să locuiască singur, pentru a evita certurile și atmosfera conflictuală dintre ei.</p>
<p>„Mătușa sa i-a pus la dispoziție un apartament conform contractului de comodat, pentru a locui singur și nu cu mama sa, cu care are deseori discuții în contradictoriu, existând permanent o stare de tensiune”, se arată în documentele oficiale, potrivit <span>cancan.ro</span>.</p>
<p>Departe de ochii publicului, Letiția Badea, fost model și actuală femeie de afaceri, deține o avere impresionantă. Ea are mai multe proprietăți de lux cu care se poate mândri, printre care o vilă în zona Paris din București, o casă pe malul lacului Băneasa și un teren valoros lângă Parcul Tineretului, evaluat la peste 3 milioane de euro.</p>
<p>Fosta soție a lui Ilie Dumitrescu și mama actorului este așadar cea care i-a asigurat o viața de lux lui Toto, în ciuda faptului că relația dintre ei nu este una foarte apropiată.</p>
<h2><span>Ce a declarat Toto Dumitrescu după ce poliția a descoperit că s-a drogat cu cocaină: „Atunci am consumat!”</span></h2>
<p>Fiul fostului component al Generației de Aur, Ilie Dumitrescu, a fost protagonistul unui accident rutier. Deși nu el a fost persoana vinovată de producerea accidentului, a fugit de la locul faptei și a fost dat în urmărire de Poliție.</p>
<p>În cele din urmă s-a predat și expertiza medicolegală a scos la iveală faptul că a consumat droguri. Actorul încearcă să scape de urmărirea penală și neagă acuzațiile potrivit cărora ar fi consumat droguri înainte de producerea accidentului.</p>
<p><span>Toto Dumitrescu a mărturisit</span> că ar fi consumat substanțele interzise abia după momentul accidentului, din cauza faptului că a intrat într-o stare de frică și a simțit nevoia să se relaxeze, fiind o victimă a consumului.</p>
<p>„Am consumat după accident, da, îmi pare rău, sunt victima consumului, opriți drogurile de pe străzi, să dispară. Și atunci o să ne revenim și noi”, a declarat Toto Dumitrescu, potrivit protv.</p>

]]></description>
    </item>
  </channel>
</rss>
