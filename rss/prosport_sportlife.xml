<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>George Pușcaș a „țintit” bine: a dat o fugă la București și a scos la masă o frumusețe blondă! FOTO EXCLUSIV</title>
      <link>https://www.prosport.ro/sport-life/george-puscas-a-tintit-bine-a-dat-o-fuga-la-bucuresti-si-a-scos-la-masa-o-frumusete-blonda-foto-exclusiv-20158976</link>
      <description><![CDATA[<img src="https://www.prosport.ro/wp-content/uploads/2025/04/George-Puscas-a-„tintit-bine-a-dat-o-fuga-la-Bucuresti-si-a-scos-la-masa-o-frumusete-blonda-FOTO-EXCLUSIV-.jpeg"/><br/><p>Internaționalul român George Pușcaș, legitimat la Bodrum FK, în prima ligă din Turcia, a zburat până la București și s-a relaxat la o terasă în compania unei domnișoare superbe.</p>
<p>Atacantul în vârstă de 29 de ani a avut un aer relaxat pe durata întâlnirii și nu a dat pentru niciun moment impresia că ar vrea să se ascundă, semn că intențiile sale sunt unele serioase.</p>
<h2><span>George Pușcaș, la întâlnire în București cu o frumusețe blondă. Au mers la o terasă dintr-o zonă exclusivistă și s-au simțit extrem de bine unul în compania celuilalt</span></h2>
<p>Cei doi tineri au ales să își petreacă o după-amiază la o terasă din zona Șoseaua Nordului, aflată în vecinătatea Parcului Herăstrău.</p>
<p>Cu toate că joacă în Turcia, fotbalistul a considerat că merită să își „investească” timpul liber pe care l-a avut pentru a zbura în România, unde și-a dat întâlnire cu o femeie blondă, care a atras atenția grație frumuseții sale.</p>
<p>George Pușcaș a ales să se vadă cu noua cucerire în una dintre cele mai scumpe zone ale Capitalei, Șoseaua Nordului. Acolo, cei doi au „țintit” o terasă cochetă, unde au petrecut mai mult timp împreună și au dat impresia în permanență că se simt extrem de bine unul în compania celuilalt.</p>
<p>Mai mult, cei doi s-au asortat și în ceea ce privește vestimentația. Dacă fotbalistul de la Bodrum a ales să poarte un tricou alb, simplu, tânăra a venit într-o cămașă de aceeași culoare.</p>
<p>Relaxați și bine dispuși, cei doi au petrecut mai mult timp la terasa din zona de lux a Bucureștiului, apoi s-au făcut nevăzuți printre străduțele din București. Impresia lăsată a fost că întâlnirea a fost una de mare succes, astfel că sunt toate șansele ca cei doi tineri să aibă astfel de apariții și în viitor.</p>
<h2><span>Lui George Pușcaș îi priește de minune fotbalul din Turcia</span></h2>
<p>George Pușcaș nu a avut evoluții la un nivel prea ridicat în ultimii ani, dar se pare că lucrurile s-au schimbat acum, odată cu transferul în Turcia.</p>
<p>Recent, jurnaliștii de la site-ul <span>XBodrum</span> s-au declarat încântați de internaționalul român.</p>
<p>„Turnul românesc, George Pușcaș, care a mai jucat la echipe precum Inter, Reading, Benevento și Genoa în cariera sa, a prins din nou viață la Bodrum FK.</p>
<p>Puşcaş a marcat împotriva unor echipe precum Konyaspor, Adanademirspor (două goluri), Antalyaspor, Beşiktaş, Başakşehir şi Hatayspor în meciurile pe care le-a jucat în SuperLig. Contractul său se încheie pe 30 iunie 2027.</p>
<p>Perioada sa bună a continuat și în meciurile din Cupa Turciei, Pușcaș marcând 3 goluri împotriva lui Kastamonuspor și a pasat decisiv în duelurile cu Kastamonuspor, Kırklarelispor și Antalyaspor”, au scris turcii de la publicația citată mai sus.</p>

]]></description>
    </item>
    <item>
      <title>Paradisul lui Constantin Budescu din Dubai</title>
      <link>https://www.prosport.ro/diverse/paradisul-lui-constantin-budescu-din-dubai-20159186</link>
      <description><![CDATA[<img src="https://www.prosport.ro/wp-content/uploads/2025/04/Paradisul-lui-Constantin-Budescu-din-Dubai.webp"/><br/><p>Constantin Budescu stă departe de problemele buzoienilor și se relaxează în Dubai, acolo unde are parte de lux, opulență și preparate culinare pe placul său.</p>
<p>Experimentatul jucător se află pe final de carieră așa că profită de timpul liber pentru a face tot ce îi place. Dat afară de Ilie Stan de la Gloria Buzău, Constantin Budescu se răsfață în Dubai. A postat imagini din ultima sa vacanță la Burj Khalifa unde a încercat preparate pe grătar, așa cum îi place, dar și delicii culinare desăvârșite.</p>
<h2><span>Constantin Budescu, vacanță de vis în Dubai</span></h2>
<p>Fostul fotbalist de la FCSB este tot mai activ pe rețelele de socializare în ultima vreme. Budescu a distribuit pe rețelele de socializare imagini din ultima sa escapadă departe de vremea capricioasă din România. A mers în raiul din Dubai, acolo unde a petrecut timp de calitate cu familia într-un resort de 5 stele.</p>
<p>Constantin Budescu este la un pas de a „pune ghetele în cui”, iar experiența de la Gloria Buzău nu a fost una tocmai pe placul său. Echipa de pe ultimul loc din Superliga era cea la care ar fi vrut să își încheie cariera, dar Ilie Stan l-a făcut să își schimbe planurile, scoțându-l din lot înainte de finalul sezonului.</p>
<h2><span>Oferte inedite pentru cel mai talentat jucător român</span></h2>
<p>În urmă cu câțiva ani făcea senzație pe teren cu pase spectaculoase și reușite de senzație, dar acum <span>Constantin Budescu și-a găsit o nouă pasiune</span>, cântatul. Fotbalistul a impresionat pe toată lumea și mulți i-au recomandat să lase fotbalul fiindcă ar face bani mulți din cântări.</p>
<blockquote><p>„Oferte au apărut de a doua zi după declarațiile lui Ilie Stan. Din showbiz nu le mai pun, că am la cântări luate…”, a declarat Constantin Budescu la <span>Digisport.</span></p></blockquote>
<p>Ultima oară a evoluat în februarie 2025. A suferit o accidentare, iar noul antrenor, <span>Ilie Stan, nu l-a mai avut în vedere</span> pe final de sezon chiar dacă Gloria Buzău are mare nevoie de experiența decarului pentru a mai spera la salvarea de la retrogradare.</p>
<p>„M-am retras? Am făcut mini vacanță. Cei din conducere mi-au zis să vin la antrenamente, dar am zis că în situația de față nu vin. Vom vedea de la vară. Nu am avut probleme cu antrenorii, nici acum nu am o problemă, pentru că nu am apucat să ne facem probleme unul altuia. Le spunea la antrenamente băieților că nu o să mă bage, nu o să joc.</p>
<p>Am vorbit cu cei din conducere și mi-au zis să stau acasă până se rezolvă situația. Cei de acolo mi-au dat dreptate. Din moment ce vorbește despre mine când eu nu sunt acolo… Probabil e supărat că i-am bătut o dată cu 7-1, o dată cu Brănești când i-am stricat petrecerea. Nu are legătură”, a mai precizat jucătorul.</p>

]]></description>
    </item>
    <item>
      <title>Şeful Adidas a făcut anunțul, după taxele impuse de Donald Trump: „Prețurile noastre vor creşte, nu producem mai nimic în SUA”</title>
      <link>https://www.prosport.ro/diverse/seful-adidas-a-facut-anuntul-dupa-taxele-impuse-de-donald-trump-preturile-noastre-vor-creste-nu-producem-mai-nimic-in-sua-20159118</link>
      <description><![CDATA[<img src="https://www.prosport.ro/wp-content/uploads/2025/04/Seful-Adidas-a-facut-anuntul-dupa-taxele-impuse-de-Donald-Trump-„Preturile-noastre-vor-creste-nu-producem-mai-nimic-in-SUA.jpg"/><br/><p>Șeful Adidas a anunțat că prețurile produselor gigantului brand german vor crește din cauza taxelor de import introduse de Donald Trump în SUA.</p>
<p><span>Donald Trump a stârnit</span> panica în întreaga lume din cauza taxelor vamale pe care le-a impus în SUA. De această măsură sunt afectate în special companiile uriașe, iar Adidas a anunțat deja că e nevoit să crească prețurile, fapt care i-a îngrijorat și mai mult pe fanii celebrului brand german de încălțăminte și vestimentație.</p>
<h2><span>Prețurile produselor Adidas vor crește considerabil în SUA: Industria textilă, extrem de afectată de măsurile lui Trump</span></h2>
<p>Adidas este unul din cele mai importante branduri active pe piața din SUA. Noile taxe vamale impuse de Donald Trump vor afecta costurile produselor. Compania a anunțat că nu produce aproape nimic pe teritoriul SUA, astfel că tarifele vor fi mai ridicate pentru produsele destinate pieței americane.</p>
<blockquote><p>„Deoarece în prezent nu putem produce aproape niciunul dintre produsele noastre în SUA, aceste tarife mai ridicate vor duce în cele din urmă la creșterea costurilor pentru toate produsele noastre destinate pieței americane”, a declarat marți directorul general al companiei, Bjorn Gulden.</p></blockquote>
<p>Țările vizate de SUA cu taxele vamale ridicate sunt în special China și Vietnam, acolo unde se produc majoritatea produselor textile, ceea ce va face ca prețurile la produsele importate și de la alte branduri în SUA să crească exponențial în următoarea perioadă.</p>
<p><span>Gigantul german</span> nu poate preconiza cât de mult va afecta vânzările companiei acest război comercial purtat între Donald Trump și țările din Asia. Momentan nu se cunosc valorile fnale ale tarifelor pe care le aplică SUA, astfel că firmelor le e dificil să stabilească strategia de prețuri pentru clienții de pe continentul american.</p>
<blockquote><p>„În acest moment este imposibil de cuantificat creșterea costurilor ca urmare a tarifelor sau de anticipat ce impact va avea aceasta asupra cererii din partea consumatorilor”, a mai spus Gulden.</p></blockquote>
<p>În prezent, taxele vamale uriașe (46%) impuse țărilor din AsIa sunt suspendate timp de 90 de zile. Țările afectate sunt în discuții cu oficialii SUA pentru a ajunge la un acord cu privire la taxe mai ponderate.</p>
<h2><span>Adidas încearcă să exporte cât mai mult către SUA înainte de intrarea în vigoare a noilor taxe</span></h2>
<p>Compania germană se pregătește de ce e mai rău. Asfel, pentru a putea diminua cât mai mult impactul tarifelor impuse de Trump, s-a accelerat exportul către SUA înainte de intrarea în vigoare a noilor taxe vamale.</p>
<p>Deși la nivel global pare că lucrurile se îndreaptă spre o criză economică majoră, Adidas a înregistrat un profit aproape dublu în primul trimestru din 2025, 610 milioane de euro.</p>
<p>Bjorn Gulden și-a permis să facă o remarcă ironică la adresa marelui rival, Nike, precizând că Adidas nu depinde prea mult de piața din SUA. Nike, în schimb, va trebui să își schimbe strategia din cauza faptului că țara în care are vânzări uriașe îi va forța să mărească prețurile chiar și cu 50%.</p>

]]></description>
    </item>
    <item>
      <title>Cum a ajuns David Beckham, la 50 de ani, un pachet de muşchi, asemănător cu Cristiano Ronaldo</title>
      <link>https://www.prosport.ro/diverse/cum-a-ajuns-david-beckham-la-50-de-ani-un-pachet-de-muschi-asemanator-cu-cristiano-ronaldo-20159031</link>
      <description><![CDATA[<img src="https://www.prosport.ro/wp-content/uploads/2025/04/Cum-a-ajuns-David-Beckham-la-50-de-ani-un-pachet-de-muschi-asemanator-cu-Cristiano-Ronaldo-1400x806.jpg"/><br/><p>Fostul mare fotbalist englez David Beckham va împlini 50 de ani pe 2 mai și a ajuns să fie un pachet de muşchi, asemănător cu Cristiano Ronaldo.</p>
<p>Beckham lucrează zilnic la sala de forță și recunoaște că, dacă în trecut nu suporta să facă tracțini la bară, acum nu există ședință de antrenament fără câteva serii.</p>
<h2><span>Coproprietar al echipei Inter Miami, David Beckham continuă să lucreze la corpul lui, deși s-a retras din activitate în 2013</span></h2>
<p>David Beckham nu a fost doar un fotbalist incredibil, ci și unul dintre cei mai inteligenți sportivi la nivel mondial. Legenda Angliei și a lui Manchester United a câștigat 19 trofee cu 4 cluburi diferite, menținându-și, în același timp, fizicul impresionant.</p>
<p>Manageri emblematici, inclusiv Sir Alex Ferguson și Carlo Ancelotti, i-au lăudat anterior atitudinea și angajamentul pe terenul de antrenament. Însă forma fizică a lui Beckham a fost admirată inclusiv după ce s-a retras din fotbalul profesionist, în 2013, de la PSG.</p>
<p>Acum, la împlinirea vârstei de 50 de ani, coproprietarul echipei Inter Miami <span>continuă să lucreze la corpul său</span> și are masă musculară la bicepși, lucru care nu era valabil în perioada în care era jucător ceva evolua.</p>
<h2><span>Corpul lui se simte bine după foarte mult timp, spune Beckham</span></h2>
<p>Abilitatea lui Beckham la loviturile libere a fost de neegalat. Centrările lui au fost la fel de precise ca un ceas elvețian, așa că picioarele sale, mai ales cel drept, au fost îngrijite cu mare atenție.</p>
<p>Bobby Rich, fost judoka pentru echipa Marii Britanii și deținător al centurii negre la jiu-jitsu brazilian, l-a ajutat pe Beckham să-și mențină forma fizică după retragerea din activitate.</p>
<p>„Nu aveam pectorali până l-am întâlnit pe Bob. Ai putea spune că am mărit cupele cu câteva numere. Eu nu am avut niciodată dorința asta. Am vrut să fiu cât mai suplu posibil. Dar, de când m-am retras, am pus masă musculară pe pectorali.</p>
<p>Uram cu desăvârșire tracțiunile. Puteam face doar două sau trei. Acum, le facem aproape zilnic. Corpul meu se simte bine după foarte mult timp”, a precizat Beckham, potrivit <span>talk SPORT</span>.</p>
<h2><span>După fiecare antrenament la sală, Beckham recurge la un shake proteic</span></h2>
<p>Tracțiunile, ridicările de genunchi la piept cu mâinile agățate de bară și flotările ajută la forța și mușchii abdominali ai lui Beckham, precum și la combaterea durerilor de spate.</p>
<p>Rich variază viteza, repetările și seria fiecărui exercițiu, toate acestea fiind considerate „mișcări funcționale fundamentale”. Beckham a lucrat mult la picioare datorită carierei sale de fotbalist, dar acum se concentrează pe întregul corp.</p>
<p><span>Îndreptările, genuflexiunile și presele la bancă</span> sunt combinate între lucrul la alte grupe de mușchi pentru a se asigura că lucrează tot corpul.</p>
<p>Ca parte a antrenamentului său cardiovascular, Beckham face ședințe de box și joacă padel de trei ori pe săptămână la Miami cu prietenii și familia.</p>
<p>Recuperarea de după -antrenament este foarte importantă și mulți oameni obișnuiesc să mănânce și să bea pentru a preveni accidentările. Beckham recurge la un shake proteic cu puțină creatină, apă de cocos, două banane, migdale și multă gheață.</p>
<p>De asemenea, folosește acupunctura și ventuzele, care l-au ajutat să se recupereze după accidentări în timpul carierei sale. Băile cu gheață i-au stimulat și circulația și au redus inflamația, fiind folosite după o saună.</p>

]]></description>
    </item>
    <item>
      <title>Ionuţ Negoiță, tun imobiliar! A luat 2.700.000 de euro pentru 27 de apartamente</title>
      <link>https://www.prosport.ro/diverse/ionut-negoita-tun-imobiliar-a-luat-2-700-000-de-euro-pentru-27-de-apartamente-20158995</link>
      <description><![CDATA[<img src="https://www.prosport.ro/wp-content/uploads/2025/04/Ionut-Negoita-tun-imobiliar-A-luat-2.700.000-de-euro-pentru-27-de-apartamente.jpg"/><br/><p>Afacerile în imobiliare merg foarte bine pentru fostul acționar de la Dinamo, Ionuț Negoiță.</p>
<p>Împreună cu familia lui Alin Niculae, Ionuț Negoiță vine apartamente către Meta Estate Trust, o companie de tip holding care activează în sectorul imobiliar. Valoarea totală a apartamentelor ajunge la aproximativ 4 milioane de euro.</p>
<h2><span>Ionuț Negoiță a dat lovitura în imobiliare: 2.7 milioane de euro pentru 27 de apartamente</span></h2>
<p>Cunoscutul afacerist, care a preluat clubul Dinamo pentru o scurtă perioadă, a dat lovitura cu vânzarea a 27 de apartamente în trei proiecte dezvoltate de HILS în sectorul 3 din Capitală. Investiția făcută de Meta Estate Trust în trei dintre portofoliile achiziționate de la Ionuț Negoiță și familia lui Alin Niculae, se ridică la 2.7 milioane de euro. Apartamentele vor fi gata în intervalul T4 2025 și S1 2027.</p>
<p>Cei de la Meta Estate Trust au făcut investiții masive pentru a prelua apartamente în două zone importante din București. În total, compania al cărui CEO este Alexandru Bonea a semnat promisiuni de cumpărare pentru 37 de apartamente. S-a achitat deja un avans de 15% din valoarea totală a achizițiilor. Apartamentele fac parte din patru proiecte rezidențiale în proces de construire, astfel că vor fi date în folosință cel târziu la finalul anului 2027.</p>
<p>„Piața imobiliară rezidențială este împinsă de forțe distincte în funcție de perioada de timp analizată, iar în București estimăm o creștere accelerată a prețurilor apartamentelor, ținând cont că numărul de apartamente noi ce vor fi livrate în 2026 și 2027 este drastic în scădere.</p>
<p>Pe termen scurt – până într-un an – piața este influențată puternic de cerere, dar pe termen lung, respectiv 3 – 7 ani, este drastic influențată de ofertă, fiindcă dezvoltarea de proiecte rezidențiale de anvergură este un proces de durată. În ultimii patru ani, în București, nu cred că am avut un PUZ nou emis pentru o dezvoltare rezidențială, iar autorizațiile de construcție emise pentru proiecte de anvergură au fost și sunt în scădere semnificativă, efecte care se vor resimți în piață treptat, în următorii ani.</p>
<p>Suntem un  investitor agil în sectorul imobiliar, iar investiția de acum, de aproape 4 milioane de euro, are capacitatea să genereze o rată internă de profitabilitate foarte bună pe zona de trading, de 23 – 24%”, spune Alexandru Bonea, CEO Meta Estate Trust, potrivit <span>profit.ro</span>.</p>
<h2><span>Proiect imobiliar grandios pus la cale de fostul acționar de la Dinamo: 7.000 de apartamente în valoare de peste 450.000.000 de euro</span></h2>
<p><span>Patronul de la HILS Development </span>are în prezent trei proiecte în stadii de execuție: HILS Republica, HILS Sunrise și HILS Titanium. Primul proiect aproape de final este HILS Republica, care cuprinde două blocuri cu 369 de apartamente.</p>
<p>Planul îndrăzneț al celebrului om de afaceri este să demareze un proiect imobiliar de 7.000 de locuințe, a cărui valoare va ajunge la peste 450 de milioane de euro. Frații Negoiță au plătit 28.1 milioane de euro pentru 25 de hectare de teren în locul Chimopar.</p>

]]></description>
    </item>
  </channel>
</rss>
