<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Averile din tenis la control! Câți bani au câștigat în 2025 jucătoarele din WTA: nicio româncă nu a intrat în TOP 46, iar sumele sunt amețitoare</title>
      <link>https://www.prosport.ro/alte-sporturi/tenis/averile-din-tenis-la-control-cati-bani-au-castigat-in-2025-jucatoarele-din-wta-nicio-romanca-nu-a-intrat-in-top-46-iar-sumele-sunt-ametitoare-20229719</link>
      <description><![CDATA[<img src="https://www.prosport.ro/wp-content/uploads/2025/07/Averile-din-tenis-la-control-Cati-bani-au-castigat-in-2025-jucatoarele-din-WTA-nicio-romanca-nu-a-intrat-in-TOP-46-iar-sumele-sunt-ametitoare.jpg"/><br/><p>Presa de specialitate a luat la puricat averile jucătoarelor de tenis din elita WTA și a prezentat veniturile publicului larg.</p>
<p>Doar în 2025, Aryna Sabalenka (27 de ani – 1 WTA), Iga Swiatek (24 de ani – 3 WTA) și Coco Gauff (21 de ani – 2 WTA) au câștigat, cumulat, aproape 20 de milioane de dolari doar din turnee.</p>
<h2><span>Sabalenka, Swiatek și Gauff domină în continuare topul celor mai bine plătite jucătoare din WTA. Cât au câștigat în 2025</span></h2>
<p>La finalul lui 2024, atunci când s-a tras linie pentru sezonul precedent, <span>topul jucătoarelor de tenis care au făcut cei mai mulți bani a fost condus</span> de Aryna Sabalenka, Coco Gauff și Iga Swiatek. Pe scurt, în tot anul trecut, Sabalenka a câștigat doar din turnee 9.729.260 dolari, în timp ce Gauff și Swiatek au încasat 9.353.847, respectiv 8.550.693 dolari.</p>
<p>A fost primul an din istoria circuitului de tenis feminin în care mai multe jucătoare au câștigat peste 8.000.000 de dolari într-un singur sezon, exclusiv din turnee.</p>
<p>Însă, la cum decurg lucrurile în anul 2025, sunt șanse mari ca în luna decembrie să se stabilească noi recorduri. Deși mai sunt competiții importante de disputat până la finalul anului, între care US Open și Turneul Campioanelor, specialiștii de <span>Tennis Up To Date</span> au aruncat un ochi pe câștigurile jucătoarelor din actualul sezon și au descoperit că în top se află aceleași Sabalenka, Swiatek și Gauff.</p>
<p><span>Aryna Sabalenka a câștigat</span> deja 6.690.988 de dolari în 2025, în timp ce Swiatek și Coco Gauff și-au adjudecat 6.331.507, respectiv 5.622.227 dolari.</p>
<p>Ulterior, între locul 3 și locul 4, distanța este considerabilă. În spatele celor trei se află Mirra Andreeva, cu venituri de 3.932.254 în 2025.</p>
<p>Mai jos TOP 10 al jucătoarelor cu cei mai mulți bani câștigați din tenis în anul 2025:</p>
<ol>
<li>Aryna Sabalenka – 6.690.988 dolari</li>
<li>Iga Swiatek – 6.331.507 dolari</li>
<li>Coco Gauff – 5.622.227</li>
<li>Mirra Andreeva – 3.932.254</li>
<li>Madison Keys – 3.725.594</li>
<li>Jasmine Paolini – 3.283.188</li>
<li>Amanda Anisimova – 2.946.257</li>
<li>Jessica Pegula – 2.024.593</li>
<li>Elina Svitolina – 1.914.925</li>
<li>Elena Rybakina – 1.886.887</li>
</ol>
<h2><span>Nicio româncă nu și-a făcut loc în analiza Tennis Up To Date</span></h2>
<p>Cei de la Tennis Up To Date au inclus în analiza lor 46 de jucătoare, ultima fiind Hailey Baptiste, o sportivă din Statele Unite ale Americii în vârstă de 23 de ani și care în prezent se află pe locul 50 WTA.</p>
<p>Hailey Baptiste a câștigat în 2025, exclusiv din turneele de tenis, suma de 775.171 de dolari.</p>
<p>Trebuie precizat că în întreaga listă publicată de portalul de specialitate nu se regăsește numele niciunei jucătoare de tenis din România.</p>
<p>La capitolul venituri din turnee, Simona Halep, retrasă în februarie 2025, a izbutit să strângă o avere de 40.236.618 de dolari, potrivit site-ului <span>WTATennis.com</span>.</p>

]]></description>
    </item>
    <item>
      <title>Cristina Roventa, la plajă! Imagini exclusive cu soția lui Alexandru Maxim la piscina Ilioara</title>
      <link>https://www.prosport.ro/sport-life/cristina-roventa-la-plaja-imagini-exclusive-cu-sotia-lui-alexandru-maxim-la-piscina-ilioara-20229441</link>
      <description><![CDATA[<img src="https://www.prosport.ro/wp-content/uploads/2025/07/Cristina-Roventa-la-plaja-Imagini-exclusive-cu-sotia-lui-Alexandru-Maxim-la-piscina-Ilioara.jpeg"/><br/><p>Cristina Roventa, soția fotbalistului român Alexandru Maxim, a luat drumul piscinei într-o zi călduroasă de vară, căutând să se răcorească lângă apă în unul dintre cele mai frumoase complexuri de acest gen din București.</p>
<p>Femeia care pentru mult timp a fost considerată ca fiind cea mai frumoasă din țara noastră a ales să meargă la Piscina Ilioara, unde a fost surprinsă de <span>ProSport</span> relaxându-se și odihnindu-se.</p>
<h2><span>Cristina Roventa, partenera de viață a lui Alexandru Maxim, a mers la piscina Ilioara din București</span></h2>
<p>Cristina Roventa a ales să meargă singură pentru a se răcori la piscină, și se pare că această ieșire i-a prins foarte bine. A părut relaxată pe durata întregii șederi, în largul său, chiar dacă din când în când unii curioși își mai dădeau coate, recunoscând cine este.</p>
<p>Partenera de viață a lui Alexandru Maxim a mers cu mașina până la piscina Ilioara, a parcat regulamentar, apoi a pășit în complex. S-a schimbat în constumul de baie, unul de culoare neagră, și a luat loc pe un șezlong, unde a fost evident că s-a bucurat din plin de liniștea și de frumusețea zilei respective.</p>
<p>Din momentul în care a ajuns la piscină a purtat ochelari de soare, cu siguranță atât pentru a își feri ochii, cât și pentru a se feri de ochii celor din jur. Unii au recunoscut-o, însă toată lumea a ales să nu o deranjeze pe soția lui ALexandru Maxim pentru o poză sau un autograf, pentru a nu-i întrerupe liniștea evidentă de care se bucura.</p>
<p>După ce „și-a făcut plinul” de piscină, Cristina Roventa s-a ridicat și a mers ușor spre vestiar, pentru a se schimba și a pleca acasă. Cu siguranță, aceasta a avut parte de o zi care a reușit să o rupă de grijile cotodiene și de agitația care ne înconjoară zilnic.</p>
<h2><span>Alex Maxim, soțul Cristinei Roventa, 7 goluri pentru echipa națională</span></h2>
<p>Alexandru Maxim, unul dintre cei mai tehnici fotbaliști români ai generației sale, evoluează în prezent în prima ligă a campionatului Turciei, la Gazientep, club de care mai este legat prin contract până în vara anului viitor.</p>
<p>La nivel internațional, el a reușit să îmbrace de nu mai puțin de 56 de ori tricoul echipei naționale a României, pentru care a înscris de șapte ori. Potrivit site-ului de specialitate <span>Transfermarkt</span>, cota de piață a lui Alexandru Maxim este de 500.000 de euro.</p>
<p>Fotbalistul român s-a căsătorit de curând cu Cristina Roventa, iar cei doi duc o viață de vis în Turcia, unde fotbalistul a îmbrăcat și tricoul celor de la Beșiktaș Istanbul.</p>

]]></description>
    </item>
    <item>
      <title>Câți bani câștigă David Popovici dacă reușește un record mondial în Singapore la 100 sau la 200 de metri liber</title>
      <link>https://www.prosport.ro/natatie/cati-bani-castiga-david-popovici-daca-reuseste-un-record-mondial-in-singapore-la-100-sau-la-200-de-metri-liber-20229698</link>
      <description><![CDATA[<img src="https://www.prosport.ro/wp-content/uploads/2025/07/Cati-bani-castiga-David-Popovici-daca-reuseste-un-record-mondial-in-Singapore-la-100-sau-la-200-de-metri-liber.webp"/><br/><p>David Popovici (20 de ani) poate câștiga sume frumoase de bani la Campionatele Mondiale de Natație de la Singapore 2025.</p>
<p>Talentatul înotător român va lua startul în trei probe, anume 50, 100 și 200 de metri liber, și va putea fi premiat în bani atât pentru medalii, cât și pentru eventuale recorduri mondiale pe care le-ar putea stabili.</p>
<h2><span>30.000 de euro pentru un record mondial la Campionatele Mondiale de Natație de la Singapore. David Popovici va concura la trei probe</span></h2>
<p><span>David Popovici este prezent în Singapore</span> în aceste zile, unde se pregătește să ia startul la ediția din 2025 a Campionatelor Mondiale de Natație.</p>
<p>Toți ochii vor fi pe <span>finala de 100 de metri liber, în care David Popovici se va lupta cu chinezul Zhanle Pan pentru aur</span>, însă starul natației românești va concura și la 200 de metri, probă la care se simte cel mai bine, dar și la 50 de metri liber.</p>
<p>Referitor la sumele de bani pe care ar putea pune mâna David Popovici la Singapore, acestea nu sunt nici ele de neglijat. Câștigătorul unei medalii de aur la concursurile de înot este recompensat cu 20.000 de dolari, în timp ce locurile 2 și 3 sunt premiate cu 15.000, respectiv 10.000 de dolari.</p>
<p>În plus, în eventualitatea în care va stabili un record mondial, David Popovici va mai primi un bonus de încă 30.000 de dolari, după cum se arată în <span>tabelul oficial al premiilor de la Campionatele Mondiale de Natație de la Singapore</span>.</p>
<p>Exceptând bonusurile de 30.000 de dolari acordate pentru stabilirea unor noi recorduri mondiale, bugetul total de premii de la competițiile de înot se ridică la 2.730.000 de dolari. În total vor fi 42 de probe.</p>
<figure aria-labelledby="figcaption_attachment_20229700" class="wp-caption aligncenter" id="attachment_20229700"><img alt="" class="size-large wp-image-20229700" decoding="async" fetchpriority="high" height="767" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/premii-singapore-1400x767.jpg" srcset="https://www.prosport.ro/wp-content/uploads/2025/07/premii-singapore-1400x767.jpg 1400w, https://www.prosport.ro/wp-content/uploads/2025/07/premii-singapore-768x421.jpg 768w, https://www.prosport.ro/wp-content/uploads/2025/07/premii-singapore-1536x842.jpg 1536w, https://www.prosport.ro/wp-content/uploads/2025/07/premii-singapore.jpg 1564w" width="1400"/><figcaption class="wp-caption-text" id="figcaption_attachment_20229700">SURSA FOTO: CAPTURĂ https://resources.fina.org/fina/document/2025/02/06/0add00ff-e01e-4788-a87d-e29c66360613/World-Aquatics-Championships_Singapore_2025_SUMMONS_1.0-1-.pdf</figcaption></figure>
<h2><span>Când va concura David Popovici. Programul complet al probelor</span></h2>
<p>Programul lui David Popovici de la Campionatele Mondiale de Natație de la Singapore a fost deja stabilit, iar puștiul în vârstă de 20 de ani va intra pentru prima oară în bazin luni, 28 iulie, de la ora României 06:24. Mai jos programul complet:</p>
<ul>
<li>28 iulie, ora 06:24 – seria a 6-a la 200 m liber</li>
<li>28 iulie, ora 15:08 – semifinale 200 m liber</li>
<li>29 iulie, ora 14:02 – finală 200 m liber</li>
<li>30 iulie, ora 05:52 – seria a 11-a la 100 m liber</li>
<li>30 iulie, ora 14:27 – semfinale 100 m liber</li>
<li>31 iulie, 14:31 – finală 100 m liber</li>
<li>1 august, ora 06:21 – seria a 13-a la 50 m liber</li>
<li>1 august, ora 14:33 – semifinale la 50 m liber</li>
<li>2 august, ora 14:09 – finală 50 m liber</li>
</ul>
<p>Tot la înot, România va fi reprezentată la Singapore și de Denis Popescu. Acesta din urmă va concura în probele de 50, respectiv 100 de metri fluture și 50, respectiv 100 de metri spate.</p>

]]></description>
    </item>
    <item>
      <title>Când se dă verdictul despre cauza morții lui Felix Baumgartner și cine e expertul ales de procurori să conducă ancheta</title>
      <link>https://www.prosport.ro/diverse/cand-se-da-verdictul-despre-cauza-mortii-lui-felix-baumgartner-si-cine-e-expertul-ales-de-procurori-sa-conduca-ancheta-20229419</link>
      <description><![CDATA[<img src="https://www.prosport.ro/wp-content/uploads/2025/07/Cand-se-da-verdictul-despre-cauza-mortii-lui-Felix-Baumgartner-si-cine-e-expertul-ales-de-procurori-sa-conduca-ancheta.jpg"/><br/><p>Presa austriacă a anunțat când se dă verdictul final despre cauza morții lui Felix Baumgartner.</p>
<p>A trecut o săptămână de la moartea cascadorului Felix Baumgartner și urmează să se facă o expertiză pentru a se clarifica mai multe detalii în privința zborului care i-a fost fatal iubitului Mihaelei Rădulescu.</p>
<p>Marco Rech este expertul însărcinat să facă expertiza referitoare la motoparapanta cu care Baumgartner a zburat pentru ultima oară și va avea 60 de zile la dispoziție să realizeze un <span>raport pentru procuratura italiană.</span></p>
<h2><span>Un expert va analiza ultimul zbor al lui Felix Baumgartner: va avea 60 de zile la dispoziție să întocmească un raport</span></h2>
<p>Felix Baumgartner s-a stins din viață pe 17 iulie 2025 după ce s-a prăbușit cu autoparapanta în interiorul unui complex hotelier, situat în Fermo. Autoritățile italiene au preluat cazul. În primă instanță s-a vehiculat că bărbatul ar fi suferit un stop cardiac, însă accidentul nu a fost provocat dintr-o cauză medicală, ci una tehnică.</p>
<p>Din nefericire, camera montată pentru a filma zborul din spate s-a desprins și a lovit elicea. La autopsie a reieșit faptul că bărbatul a suferit multiple fracturi de vertebre și leziuni ale măduvei spinării. Deși medicii au sosit rapid la fața locului, nu au mai putut face nimic pentru Felix Baumgartner deoarece loviturile i-au fost fatale.</p>
<p>Procurorul din Fermo, Raffaele Iannella, a deschis o anchetă privind moartea cunoscutului cascador austriac. Pentru a clarifica detaliile legate de ultimul zbor al lui Baumgartner a fost desemnat un expert italian. E vorba de Marco Rech, președintele asociației italiene a școlilor de zbor și instructorilor de zbor. Este o persoană cunoscută în domeniul zborului liber din Europa care va avea un rol important în ceea ce privește finalizarea acestei anchete.</p>
<p>Potrivit <span>presei austriece,</span> Marco Rech are la dispoziție 60 de zile pentru a efectua un raport. În cadrul expertizei italianului se va stabili dacă motorul parapantei și sistemele de siguranță au funcționat corect și dacă prăbușirea a fost cauzată de o eroare umană.</p>
<h2><span>Trupul neînsuflețit va ajunge în Austria: nu a fost stabilită data înmormântării</span></h2>
<p>Autoritățile italiene au efectuat autopsia morții lui Felix Baumgartner, iar trupul neînsuflețit al fostului cascador a fost oferit familiei pentru a începe demersurile necesare pentru a-l conduce pe ultimul drum. <span>Mihaela Rădulescu a anunțat</span> că Baumgartner va fi înmormântat în țara sa natală, dar nu a fost stabilită și data la care vor avea loc funeraliile.</p>
<blockquote><p>„Parchetul Republicii Italiene, căruia îi mulțumesc pentru disponibilitate, ne-a returnat trupul imediat după autopsie, iar Felix poate fi în sfârșit dus acasă, în Austria. Data înmormântării, însă, nu a fost încă stabilită. Eram sigură că Felix nu avea nicio boală. Era maniac la controalele medicale și nu avea probleme cardiace”, a transmis Mihaela Rădulescu.</p></blockquote>

]]></description>
    </item>
    <item>
      <title>Anamaria Prodan a zdruncinat monotonia cu anunțul că nu mai face nuntă. Reacția lui Ronald Gavril este, însă, la alt nivel: „Asta ești tu pentru mine”</title>
      <link>https://www.prosport.ro/sport-life/anamaria-prodan-a-zdruncinat-monotonia-cu-anuntul-ca-nu-mai-face-nunta-reactia-lui-ronald-gavril-este-insa-la-alt-nivel-asta-esti-tu-pentru-mine-20229250</link>
      <description><![CDATA[<img src="https://www.prosport.ro/wp-content/uploads/2025/07/Anamaria-Prodan-a-zdruncinat-monotonia-cu-anuntul-ca-nu-mai-face-nunta.-Reactia-lui-Ronald-Gavril-este-insa-la-alt-nivel-„Asta-esti-tu-pentru-mine-1-e1753467514707-1400x830.jpg"/><br/><p>Anamaria Prodan a limpezit apele legat de viitorul său alături de Ronald Gavril, campionul WBF la categoria semigrea, transmițând că nu plănuiește să se căsătorească la momentul actual.</p>
<p>Reacția lui Ronald Gavril la decizia Anamariei Prodan a părut desprinsă dintr-un film romantic.</p>
<h2><span>Cum a reacționat Ronald Gavril la decizia Anamariei Prodan de a nu face nuntă în prezent</span></h2>
<p>În urmă cu cinci zile, Anamaria Prodan a zdruncinat lumea mondenă prin decizia sa de a nu se căsători cu pugilistul român Ronald Gavril. Partener de viață pe care l-a numit „un bărbat pe care mă bazez oricând, un om minunat”. <span>Reacția sportivului stabilit în Las Vegas în anul 2012</span> a fost încărcată de emoție, parcă desprinsă dintr-o scenă de film romantic.</p>
<blockquote><p>„Tu ești liniștea mea. Puterea mea. Inspirația mea. Cu tine, totul are sens”, a scris Ronald Gavril pe contul său personal de Instagram.</p></blockquote>
<p>Ronald Gavril face parte din componența echipei lui Floyd Mayweather și are o carieră impresionantă în box. Printre cele mai prestigioase titluri se numără: WBF World Champion, WBC Continental Champion, Super Middleweight Challenger x2, NABF Champion, WBA Latin Champion și WBC Latin Champion.</p>
<h2><span>Ce declarase Anamaria Prodan despre mariajul cu Ronald Gavril</span></h2>
<p><span>Anamaria Prodan, agentul FIFA, a dezvăluit de ce nu plănuiește să se căsătorească în viitorul apropiat cu campionul mondial</span>. Motivul este simplu: cunoscuta impresară vrea să trăiască fiecare moment cu bucurie alături de alesul său, Ronald Gavril, fără a se îngrijora cu privire la viitor. În plus, din cauza numeroaselor planuri ce nu s-au concretizat de-a lungul vieții, Prodan preferă să trăiască ancorată în prezent, nu cu gândul la un viitor incert.</p>
<p>„Nu facem nuntă acum. Cât despre planuri…Am făcut în viața mea zeci de mii de planuri. S-a ales praful de ele (n.r. râde). Dumnezeu a zâmbit probabil și mi-a arătat că el este totul meu și el are grijă de mine. Am învățat să trăiesc frumos, fără frică, demnă, înconjurată de dragoste și de respect.</p>
<p>Nu ne gândim la viitor, noi trăim în prezent. Nici în trecut, nici în viitor. Ne bucurăm de fiecare secundă din viața noastră, ne rugăm la Dumnezeu să ne dea sănătate, liniște, prosperitate și multă fericire.</p>
<p>Avem grijă de copii, îi îndrumăm către viață cum știm mai bine. Am alături de mine un campion mondial, un bărbat cum puțini se mai nasc, un partener de drum minunat, un bărbat pe care mă bazez oricând, un om minunat”, a declarat Anamaria Prodan, potrivit <span>Digi Sport</span>.</p>

]]></description>
    </item>
  </channel>
</rss>
