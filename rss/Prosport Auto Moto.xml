<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Musk a anunțat că Tesla va face 50.000 de TIR-uri în 2024. E ridicol, însă, câte a făcut în realitate</title>
      <link>https://www.prosport.ro/alte-sporturi/auto-moto/musk-a-anuntat-ca-tesla-va-face-50-000-de-tir-uri-in-2024-e-ridicol-insa-cate-a-facut-in-realitate-19907500</link>
      <description><![CDATA[<img src="https://www.prosport.ro/wp-content/uploads/2024/06/Musk-a-anuntat-ca-Tesla-va-face-50.000-de-TIR-uri-in-2024.-E-ridicol-insa-cate-a-facut-in-realitate.webp"/><br/><p>În octombrie 2022, Elon Musk a asigurat investitorii că Tesla va produce 50.000 de TIR-uri Tesla Semi până în 2024.</p>
<p>Cu toate acestea, realitatea s-a derulat cu totul altfel, deoarece producția Tesla Semi a fost afectată de întârzieri spre frustrarea clienților. În total, Tesla a produs sub 200 de TIR-uri de când prototipul a fost prezentat la sfârșitul anului 2017.</p>
<h2><span>Musk se lăuda că Tesla va face 50.000 de TIR-uri în 2024</span></h2>
<p>Această cifră, 200, include și flota proprie a Tesla, fiind aproximativ o sută de camioane care efectuează curse de testare.</p>
<p>Inițial, Tesla și-a propus ca Semi să intre în producție cel târziu în anul 2019, dar abia la finalul anului 2022, compania a dezvăluit mult așteptatul TIR Semi. O instalație de producție de mare volum pentru Semi este în prezent în construcție la Giga Nevada, iar primul set de vehicule este așteptat să iasă de pe linia de producție la sfârșitul anului 2025. Pentru clienții externi, livrările sunt programate să înceapă în 2026, după cum a confirmat directorul executiv al Tesla, Lars Moravy.</p>
<p>Întârzierea a lăsat mulți clienți, inclusiv giganți din industrie precum Pepsi, într-o poziție dificilă. Pepsi, unul dintre puținii care au primit Tesla Semi, are în prezent 36 de TIR-uri implementate în flota sa, cu planuri de a se extinde la 86 de vehicule Semi în curând.</p>
<p>Cu toate acestea, alți clienți, precum ASKO Norway, s-au confruntat, de asemenea, cu așteptări lungi.</p>
<p>Svein Sollie, directorul de transport de la ASKO Norway, și-a exprimat nemulțumirea, menționând că, în ciuda faptului că au depus un depozit pentru 10 TIR-uri Semi în 2017, nu au primit niciunul.</p>
<p>„Nu suntem mulțumiți de situația de la Tesla. (Au trecut) aproape șapte ani, este o perioadă lungă de așteptare”, a remarcat Sollie pentru Reuters, potrivit <span>Benziga.com</span>.</p>
<p>UPS, un alt client important, a rezervat 125 de Tesla Semi în 2017.<span> Un purtător de cuvânt al gigantului de livrare </span>a declarat că se lucrează îndeaproape cu Tesla „pentru a stabili o dată la care să luăm în primire TIR-urile”, dar nu a oferit mai multe detalii. Există, de asemenea, noutăți în ceea ce privește prețul unui TIR. La lansare, Tesla a stabilit prețul pentru versiunea cu autonomie de 500 de mile a TIR-ului Semi la 180.000 de dolari, iar versiunea de 300 de mile la 150.000 de dolari.</p>
<h2><span>Cât s-a plătit pentru un TIR Tesla Semi</span></h2>
<p><span>Administrația metropolitană de gestionare a calității aerului </span>din Sacramento a oferit o subvenție de 4,5 milioane de dolari companiei Pepsi pentru a cumpăra 18 TIR-uri Tesla Semi. Această garanție a făcut parte din inițiativa agenției de a promova adoptarea vehiculelor electrice.</p>
<p>Cu toate acestea, acest lucru înseamnă, de asemenea, că Pepsi a cumpărat camioanele cu 250.000 de dolari bucata, ceea ce face ca prețul plătit de companie cu ajutorul subvenției acordate, să fie cu aproximativ 40% mai mare decât prețul anunțat inițial pentru versiunea cu autonomie mai mare a camionului.</p>

]]></description>
    </item>
    <item>
      <title>Prima victorie din acest sezon pentru Claudiu Motoc la Transalpina Challenge!</title>
      <link>https://www.prosport.ro/alte-sporturi/auto-moto/prima-victorie-din-acest-sezon-pentru-claudiu-motoc-la-transalpina-challenge-19904889</link>
      <description><![CDATA[<img src="https://www.prosport.ro/wp-content/uploads/2024/05/auto-moto-5-1400x933.jpg"/><br/><p>Transalpina Challenge 2024 s-a desfășurat în perioada 25 – 26 Mai, fiind etapă comună între Trofeul Național Masters de Viteză în Coastă și Campionatul Național de Viteză în Coastă.</p>
<p>Competiția organizată de Federația Română de Automobilism Sportiv (FRAS), Clubul Autocorex și Ministerul Tineretului și Sportului a adus la start un număr de 78 automobile.</p>
<h2><span>Claudiu Motoc, victorie la Transalpina Challenge</span></h2>
<p>Cu determinarea ce îl caracterizează, Claudiu a obținut rezultate satisfăcătoare pe <span>faimosul traseu de la Rânca</span>: în clasamentul general s-a clasat pe locul șapte, un loc patru la categoria 1 (a turismelor) culminând cu o clasare pe locul unul în cadrul grupei a 3-a. În fața unei concurențe acerbe și a provocărilor specifice traseului, el și-a demonstrat abilitățile excepționale în motorsport. Pilotul a condus noul automobil Honda Civic Type-R TCR prin viraje dificile și porțiuni tehnice ale traseului. Claudiu Motoc a scăzut timpii la fiecare urcare și a încântat publicul, în timp ce adversarii au fost impresionați.</p>
<p>De asemenea, pe data de 1 Iunie, Claudiu Motoc va fi prezent la evenimentul dedicat celor mici – „Senatul copiilor”. La cea de-a patra ediție a evenimentului se preconizează participarea a peste 10.000 de copii și a însoțitorilor acestora, precum și a numeroși invitați din cadrul ambasadelor, Parlamentului și a altor instituții ale statului, precum și a unor reprezentanți ai mediului de afaceri, care vor lua parte activ la acest parteneriat. Claudiu Motoc își va expune cele două mașini de competiție, un Peugeot 208 R2 și o Honda Civic TCR, așadar sunt așteptați toți pasionații de motorsport, de la mic la mare. Evenimentul are loc în curtea Senatului între orele 10:00-17:00.</p>
<ul>
<li><span>Un nou duel al cailor putere pe Transalpina. Cine ar vrea din nou pe podium</span></li>
</ul>

]]></description>
    </item>
    <item>
      <title>Maria Sharapova, apariție sclipitoare la Monaco. Rivala Simonei Halep i-a cântat lui Lewis Hamilton o „melodie tristă”</title>
      <link>https://www.prosport.ro/alte-sporturi/auto-moto/maria-sharapova-aparitie-sclipitoare-la-monaco-rivala-simonei-halep-i-a-cantat-lui-lewis-hamilton-o-melodie-trista-19905645</link>
      <description><![CDATA[<img src="https://www.prosport.ro/wp-content/uploads/2024/05/sharapova-si-hamilton.jpg"/><br/><p>Maria Sharapova a avut o apariție spectaculoasă la Monaco, acolo unde a asistat la Marele Premiu F1, cursă câștigată de Charles Leclerc.</p>
<p>Sharapova a fost surprinsă într-o ținută elegantă în timp ce cânta „o melodie pop tristă” pentru starul Formulei 1, Lewis Hamilton. Rusoaica a atras toate privirile fiind îmbrăcată cu o rochie roșie realizată de designerul Stella McCartney.</p>
<h2><span>Maria Sharapova, apariție senzațională la Grand Prix de la Monaco</span></h2>
<p>Maria Sharapova este un mare fan al Formulei 1 și foarte bună prietenă cu viitorul pilot Ferrari, Lewis Hamilton. Fosta sportivă, în vârstă de 37 de ani, a împărtășit imaginile alături de starul din Formula 1 pe contul ei de Instagram, spre deliciul fanilor. Cei 4.6 milioane de urmăritori ai acesteia au apreciat fotografiile și au lăsat numeroase comentarii, potrivit <span>The Sun</span>.</p>
<p>Maria Sharapova are în palmares cinci titluri de Grand Slam. Primul a fost Wimbledonul, pe care l-a obținut în 2004, pe când avea doar 17 ani, după ce a învins-o pe Serena Williams în finală.</p>
<h2><span>Retragere din tenis după 19 ani de carieră sportivă</span></h2>
<p><span>Maria Sharapova a intrat în lumea tenisului profesionist</span> în anul 2001 și s-a retras din circuit 19 ani mai târziu, în ianuarie 2020, după un meci pierdut în două seturi la Australian Open.</p>
<div class="mg-bottom-20" data-platform="Gallery inline">
<div class="single__gallery--inline">
<div class="main">
<p>Una dintre cele mai mari rivalități ale Mariei Sharapova a fost cu jucătoarea americană Serena Williams. Cele două s-au întâlnit pe teren de 22 de ori, dar Sharapova a câștigat doar de două ori, ambele victorii fiind obținute în 2004, când avea vârsta 17 ani. Atunci, ea a învins-o pe Williams în finala de la Wimbledon cu 6-1, 6-4 și în finala Turneului Campioanelor cu 4-6, 6-2, 6-4.</p>
<p>Sharapova este una dintre puținele jucătoare care a câștigat toate cele patru turnee de Grand Slam. La Australian Open s-a impus în 2008, învingând-o pe Ana Ivanovic cu 7-5, 6-3. La Roland Garros a câștigat de două ori: în 2012 a învins-o pe Sara Errani cu 6-3, 6-2, iar în 2014 a câștigat împotriva Simonei Halep cu 6-4, 6-7 (5), 6-4, după un meci intens. La US Open, Sharapova a câștigat în 2006, învingând-o pe Justine Henin-Hardenne cu un dublu 6-4.</p>
<p>În momentul de față, <span>Maria Sharapova se dedică vieții de mămică</span>, publicând deseori imagini pe rețelele de socializare cu activitățile pe care le are în această nouă postură. Sportiva a devenit mamă pe 1 iulie 2022 și are un băiețel pe nume Theodor.</p>
<p>Fosta mare jucătoare de tenis este activă pe social media, pe Instagram având 4,6 milioane de urmăritori. Rusoaica a devenit recent vedeta show-ului Valentino de la Paris Fashion Week.</p>
<p>Sursa foto: Instagram Maria Sharapova</p>
</div>
</div>
</div>

]]></description>
    </item>
    <item>
      <title>Gigi Becali, reacție incredibilă după ce a auzit că Miodrag Belodedici a fost prins băut la volan! „De ce bei la volan? Să omori oameni? Cinci ani!”</title>
      <link>https://www.prosport.ro/diverse/gigi-becali-reactie-incredibila-dupa-ce-a-auzit-ca-miodrag-belodedici-a-fost-prins-baut-la-volan-de-ce-bei-la-volan-sa-omori-oameni-cinci-ani-19904781</link>
      <description><![CDATA[<img src="https://www.prosport.ro/wp-content/uploads/2024/05/Gigi-Becali-reactie-incredibila-dupa-ce-a-auzit-ca-Miodrag-Belodedici-a-fost-prins-baut-la-volan-1-1400x797.jpg"/><br/><p>Miodrag Belodedici a fost prins băut la volan și a rămas fără permisul auto, iar Gigi Becali a avut o reacție incredibilă, el având toleranță zero pentru astfel de fapte.</p>
<p>Gigi Becali, patronul de la FCSB, a reacționat după ce a aflat că Miodrag Belodedici a fost prins băut la volan și a rămas cu permisul auto suspendat pentru 90 de zile.</p>
<h2><span>Gigi Becali spune că Miodrag Belodedici ar trebui să aibă permisul suspendat pentru cinci ani, după ce a fost prins băut la volan</span></h2>
<p>Miodrag Belodedici a rămas cu permisul auto suspendat pentru 90 de zile, după <span>a fost prins băut la volan</span>. Gigi Becali a avut imediat o reacție, el susținând că fostul mare internațional român ar trebui să aibă permisul suspendat pentru cinci ani.</p>
<p>„Pentru băutură? Foarte bine că i l-a luat. Eu am toleranță zero când e vorba de băutură și droguri la volan. Nu vorbesc de Belodedici, vorbesc la modul general. Nu contează că e Becali, Belodedici, prim-ministrul sau președintele!</p>
<p>Cinci ani carnetul luat! De ce bei la volan? Ca să omori oameni? Stai la Mourinho dacă bei. Lasă mașina acolo, ia taxi! Eu așa zic. Eu îl iubesc pe Belodedici. Nici n-avea ce să facă polițistul! Se înregistrează automat”, a spus Gigi Becali, potrivit <span>Fanatik</span>.</p>
<h2><span>Miodrag Belodedici a fost prins băut la volan după petrecerea care a urmat meciului de adio al generației de Aur</span></h2>
<p>Sâmbătă, 25 mai, a avut loc <span>meciul de adio al Generației de Aur</span>. Generația care a ajuns în sferturile de finală ale Campionatului Mondial din 1994 a întâlnit o selecționată a Restului Lumii, pregătită de portughezul Jose Mourinho, „tricolorii” câștigând cu 3-2.</p>
<p>Petrecerea de după meci s-a ținut la un local din București, iar fostul libero Miodrag Belodedici a plecat la ora 4:00. El a fost oprit de un echipaj de poliție, fiind testat cu alcoolscopul. I s-a găsit o alcoolemie de 0,08 la mie, motiv pentru care a rămas fără permisul auto pentru 90 de zile, fiind și amendat cu 1.485 de lei.</p>
<p>Fostul mare internațional român a spus că echipajul de poliție l-a oprit când a ieșit de la petrecerea organizată la restaurant. El a cerut recoltarea de mostre biologice, fiind condus la sediul INML</p>
<p>„La etilotest, valoarea a fost de 0,08. Vă dați seama cât de beat eram? Am fost sancționat contravențional, iar la Poliție am stat două ore. Le-am spus ‘Bă, băieți, eu nu sunt beat! Uitați, stau într-un picior! Merg, sunt normal, am băut un pahar'”, a mai afirmat Belodedici.</p>
<h2><span>54.967 de spectatori au asistat la meciul Genrația de Aur – Restul Lumii 3-2</span></h2>
<p>Meciul de adio al Generației de Aur a fost o adevărată sărbătoare a fotbalului românesc. În tribunele Arenei Naționalei au luat loc 54.967 de spectatori.</p>
<p>Pentru selecționata României, pregătită de Anghel Iordănescu și Gabi Balint, au jucat portarii Florin Prunea, Bogdan Stelea și Ștefan Preda, fundașii Gică Popescu, Iulian Filipescu, Belodedici, Dan Petrescu, Tibi Selymes, Gică Mihali și Corneliu Papură, mijlocașii Gică Hagi, Dorinel Munteanu, Costel Gâlcă, Basarab Panduru, Ioan Ovidiu Sabău, Ovidiu Stângă și Ionuț Lupescu și atacanții Ilie Dumitrescu, Florin Răducioiu, Marius Lăcătuș, Ion Vlădoiu, Viorel Moldovan, Adi Ilie și Marian Ivan.</p>
<p>În minutul 5 s-a ținut un moment de reculegere pentru Daniel Prodan, decedat pe 16 noiembrie 2016, la doar 44 de ani. Fiul acestuia, Răzvan, era pe gazon și a privit totul cu ochii în lacrimi, fiind consolat de Stoicikov și Rivaldo.</p>

]]></description>
    </item>
    <item>
      <title>Tragedie! Mama legendarei gimnaste Gina Gogean a murit în teribilul accident de TIR de la Galați, iar sora fostei sportive e în stare gravă!</title>
      <link>https://www.prosport.ro/diverse/tragedie-mama-legendarei-gimnaste-gina-gogean-a-murit-in-teribilul-accident-de-tir-de-la-galati-iar-sora-fostei-sportive-e-in-stare-grava-19903553</link>
      <description><![CDATA[<img src="https://www.prosport.ro/wp-content/uploads/2024/05/Tragedie-Mama-legendarei-gimnaste-Gina-Gogean-1400x862.jpg"/><br/><p>Legendara gimnastă Gina Gogean trece printr-o perioadă cruntă! Mama ei a murit în teribilul accident de la Galați, iar sora e în stare gravă.</p>
<p>Familia Ginei Gogean, legendara gimnastă a României, traversează o drama: mama fostei sportive a murit în accidentul de la Galați, iar sora ei este în stare gravă.</p>
<h2><span>Mama Ginei Gogean a murit în cumplitul accident de circulație din Galați</span></h2>
<p>Un cumplit acccident a avut loc duminică, 26 mai, în localitatea Piscu, din județul Galați. O șoferiță a adormit la volan, pierzând controlul automobilului, iar mașina a intrat într-un tir. Femeia aflată pe scaunul din dreapta a murit pe loc, iar cea de la volan a suferit politraumatisme.</p>
<p>În cursul zilei s-a aflat că șoferița este sora <span>legendarei gimnaste Gina Gogean</span>, iar cealaltă persoană era mama fostei gimnaste.</p>
<p>Sora Ginei Gogean are 42 de ani și este medic pediatru la Spitalul de Urgenţă din Galaţi. Mama fostei sportive avea 72 de ani.</p>
<p>La locul accidentului au sosit imediat mai multe echipe de salvare, care au încercat să dea primul ajutor, dar le-a fost dificil, din cauza faptului că ambele femei erau încarcerate.</p>
<h2><span>Sora Ginei Gogean este tratată la Spitalul de Urgență din Galați, chiar de către colegii ei</span></h2>
<p>Accidentul a avut loc în jurul orei 5:30. Mașina se deplasa spre Tecuci, moment în care doctorița a adormit la volan, a pierdut controlul volanului şi a intrat pe contrasens, exact în momentul în care se apropia un TIR.</p>
<p>„Anica Gogean avea 72 de ani și mergea la Galați. La volan se afla fiica ei, Maricica, sora Ginei Gogean. Sora fostei gimnaste a suferit leziuni grave și este internată la un spital din Galați.</p>
<p>Este tratată de colegii ei, aceasta fiind medic pediatru la aceeași unitate spitalicească. Tatăl gimnastei, în vârstă de 75 de ani, a primit teribila veste acasă, la Câmpuri”, au notat cei de la <span>Monitorul de Vrancea</span>.</p>
<h2><span>Gina Gogean are în palmares cinci medalii olimpice</span></h2>
<p>TIR-ul era condus de un șofer profesionist din judeţul Neamţ, care nu a suferit răni. Bărbatul de 34 de ani are permis de conducere valabil, iar la testarea alcoolscop rezultatul a fost negativ, a transmis Ciprian Stoica, de la IPJ Galaţi.</p>
<p>Poliţiştii au deschis un dosar penal pentru ucidere şi vătamare din culpă şi continuă cercetările pentru a stabili cu exactitate cauzele care au dus la producerea incidentului.</p>
<p>Gina Gogean a început gimnastica la 9 ani, iar la lotul national i-a avut antrenori pe Octavian Bellu, Maria Bitang, Nicolae Forminte și Toma Ponoran.</p>
<p>Între 1992 și 1997 a participat la două editii ale Jocurilor Olimpice, șase ale Campionatului Mondial și trei de Campionat European, obținând 30 de medalii, dintre care 14 de aur.</p>
<p>La Jocurile Olimpice a urcat de cinci ori pe podium: o dată la Barcelona, în 1992 (locul 2 cu echipa) și de patru ori la Atlanta, în 1996 (locul 2 la individual compus și 3 cu echipa, la bârnă și la sărituri). Anul trecut, ea <span>a demisionat din funcția de antrenor al lotului național feminin</span>.</p>

]]></description>
    </item>
  </channel>
</rss>
