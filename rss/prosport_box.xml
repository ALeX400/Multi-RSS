<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>La 5 luni după ce a încasat un cec de zeci de milioane de dolari, Mike Tyson are un nou job. Cu ce a ajuns să se ocupe boxerul legendar</title>
      <link>https://www.prosport.ro/alte-sporturi/box/la-5-luni-dupa-ce-a-incasat-un-cec-de-zeci-de-milioane-de-dolari-mike-tyson-are-un-nou-job-cu-ce-a-ajuns-sa-se-ocupe-boxerul-legendar-20149154</link>
      <description><![CDATA[<img src="https://www.prosport.ro/wp-content/uploads/2025/04/La-5-luni-dupa-ce-a-incasat-un-cec-de-zeci-de-milioane-de-dolari-Mike-Tyson-are-un-nou-job-1400x770.jpg"/><br/><p>Mike Tyson, fostul mare boxer profesionist, are un nou job la 5 luni după ce a încasat un cec de zeci de milioane de dolari.</p>
<p>„Iron Mike”, intrat în istoria boxului drept cel mai tânăr campion mondial din istorie la categoria grea, este CEO al unei companii de canabis din Las Vegas.</p>
<h2><span>Legendarul boxer Mike Tyson s-a angajat, el precizând că ia noua responsabilitate în serios</span></h2>
<p>La jumătatea lunii noiembrie, <span>Mike Tyson pierdea, în ring, meciul</span> cu YouTuber-ul american devenit boxer Jake Paul, dar intra în posesia unui cec de 20.000.000 de euro. Adversarul lui a primit de două ori mai mulți bani. Meciul a avut loc în fața a 70.000 de fani din Texas și a milioane de fani din întreaga lume, care au putut urmări confruntarea pe platforma Netflix.</p>
<p>După cinci luni, cel mai tânăr campion mondial din istorie la categoria grea a decis să schimbe șortul cu un costum, deoarece a fost numit CEO al unei companii de canabis din Las Vegas.</p>
<p>Noul lui loc de muncă este la organizația de stil de viață Carma HoldCo, nimeni alta decât compania-mamă din spatele mărcilor de canabis Tyson 2.0 și Ric Flair Drip, numită Tyson deoarece el însuși a fost co-fondator, scrie <span>talkSPORT</span>.</p>
<p>„Carma HoldCo a fost construită pe convingerea că poveștile puternice și produsele și mai puternice pot schimba modul în care oamenii se conectează cu divertismentul și cultura”, a spus Tyson, care de-a lungul carierei profesioniste a avut 50 de victorii și 7 înfrângeri</p>
<h2><span>Cine este singura persoană cu care se luptă Tyson în acest moment</span></h2>
<p>Noul rol al lui Tyson semnalează o schimbare în „conducerea strategică” a companiei și este „o progresie profund personală pentru Tyson însuși”, potrivit anunțului acestuia.</p>
<p>„Acesta nu este doar un titlu, este o responsabilitate pe care o iau în serios. Îmi doream să mă implic mai mult de ceva vreme, iar acum este momentul potrivit să fac acest pas. Sunt pe deplin angajat să mă asigur că tot ceea ce creăm rămâne fidel cu ceea ce suntem, în timp ce creștem în moduri noi și interesante”, a mai transmis fostul mare sportiv.</p>
<p>Carma HoldCo a mai anunțat că numirea lui „Iron Mike” pune un accent mai mare pe „autenticitatea mărcii, creativitatea și experiențele semnificative ale consumatorilor”.</p>
<p>Noul rol al lui Tyson vine în momentul în care ultimul său adversar, Jake Paul, a anunțat cu cine va lupta în continuare. YouTuberul de 28 de ani devenit boxer va urca în ring pentru a luipta cu Julio Cesar Chavez Jr, fiul legendei boxului Julio Cesar Chavez.</p>
<p>Tyson a fost un susținător al canabisului de multă vreme și a intrat în industrie după ce a fondat Tyson 2.0 în 2021. În anul următor, l-a luat asociat pe fostul lui mare rival Evander Holyfield, pentru a forma Carma Holdings, care a lansat diverse produse, inclusiv gume de mestecat în formă de urechea acestuia, <span>la aproape 25 de ani de la vestita lor luptă</span>.</p>
<p>„Singura persoană cu care mă lupt acum este contabilul meu. În afară de asta, îmi trăiesc viața și mă descurc bine acum”, a mai precizat Tyson, dând de înțeles că a terminat definitiv cu boxul profesionist.</p>

]]></description>
    </item>
    <item>
      <title>Drama lui Titi Tudor „Prospop”, la aproape 70 de ani. Are nevoie urgentă de 250.000 de euro: „E toată viața mea”</title>
      <link>https://www.prosport.ro/alte-sporturi/box/drama-lui-titi-tudor-prospop-la-aproape-70-de-ani-are-nevoie-urgenta-de-250-000-de-euro-e-toata-viata-mea-20149130</link>
      <description><![CDATA[<img src="https://www.prosport.ro/wp-content/uploads/2025/04/Drama-lui-Titi-Tudor-„Prospop-la-aproape-70-de-ani.-Are-nevoie-urgenta-de-250.000-de-euro-„E-toata-viata-mea.jpg"/><br/><p>Maestrul Titi Tudor „Prospop” a crescut generații de campioni, dar la 70 de ani fericirea din ochii săi e înlocuită cu lacrimi de tristețe fiindcă nu își mai poate continua munca dacă nu face rost de 250.000 de euro.</p>
<p>Titi Tudor, <span>celebrul antrenor de box</span> care l-a făcut mare pe Leonard Doroftei și i-a stat în colțul ringului la cele mai importante meciuri din carieră, a ajuns în pragul disperării deoarece e nevoit să pună lacătul în locul unde a muncit aproape 50 de ani.</p>
<h2><span>Titi Tudor „Prospop”, obligat de proprietar să plece sau să cumpere locul unde a muncit o viață întreagă</span></h2>
<p>Un om cu un suflet uriaș care le-a oferit multor copii nevoiași o masă caldă de-a lungul anilor și i-a transformat în mari campioni e nevoit să renunțe la munca sa de-o viață. Sala de box și locul în care a amenajat dormitoare speciale pentru persoanele nevoiașe au fost scoase la vânzare de proprietarul clădirii.</p>
<p>Pentru Titi Tudor, aceasta e a doua casă unde a pus și bazele unei fundații la care muncește de foarte mulți ani Din păcate, visul său se năruie din cauza faptului că nu dispune de suma de 250.000 de euro pentru a achiziționa clădirea.</p>
<blockquote><p>„E a doua mea casă… poate chiar prima. Aici am pus cărămizi cu mâinile mele, la propriu, în anii ’70. Am făcut fundația. Am muncit. Este toată viața mea aici, în sala asta”, spune Titi Tudor într-un interviu acordat pentru <span>Observatorul Prahovean</span>. </p></blockquote>
<p>Locul plin de istorie riscă să fie pierdut și dat uitării de noile generații deoarece legenda boxului prahovean nu își poate permite să achiziționeze clădirea pe care proprietarul dorește să o vândă de urgență.</p>
<blockquote><p>„Nu pot să văd cum cineva vine și pune un lacăt pe sufletul meu. Să-l transforme în depozit sau… mai știu eu ce. Dacă nu rămâne sală de box, nu mai are sens. Mă las. Renunț la tot. Că nu pot trăi așa. Nu pot să trăiesc fără sala mea. Fără copiii mei. Fără boxul ăsta care m-a ținut în viață”, a mai fostul boxer.</p></blockquote>
<h2><span>A primit a doua șansă la viață când nimeni nu mai spera</span></h2>
<p>În 2013, Titi „Prosop” a trăit una din cele mai mari drame ale vieții. A fost la un pas să moară la Campionatul European pentru Juniori organizat în Rusia. Supărat foarte mult din cauză ca arbitrii au luat o decizie nefavorabilă pentru unul dintre elevii săi, antrenorul de box s-a simțit rău și unul dintre prieteni a chemat salvarea.</p>
<p><span>Medicii nu i-au mai dat șanse de supraviețuire</span>, însă el a demonstrat că e un adevărat campion și după mai bine de 14 ani de la cumplitul eveniment este pe picioarele sale și are grijă de foarte mulți copii nevoiași.</p>
<p>Obiceiul de a mușca din prosop la meciurile lui Doroftei pentru a nu fi penalizat boxerul fiindcă urlă la arbitri i-au atras și porecla care l-a făcut celebru pe Titi Tudor.</p>

]]></description>
    </item>
    <item>
      <title>S-a stabilit data celui mai controversat meci de box al anului! Jake Paul se bate cu Julio Cesar Chavez jr. într-o nouă luptă de zeci de milioane de dolari</title>
      <link>https://www.prosport.ro/alte-sporturi/box/s-a-stabilit-data-celui-mai-controversat-meci-de-box-al-anului-jake-paul-se-bate-cu-julio-cesar-chavez-jr-intr-o-noua-lupta-de-zeci-de-milioane-de-dolari-20149302</link>
      <description><![CDATA[<img src="https://www.prosport.ro/wp-content/uploads/2025/04/S-a-stabilit-data-celui-mai-controversat-meci-de-box-al-anului-1400x779.jpg"/><br/><p>YouTuber-ul american devenit boxer Jake Paul va disputa altă partidă de zeci de milioane de dolari, de această dată cu Julio Cesar Chavez Jr.</p>
<p>La 7 luni de când l-a învins, în unanimitate, pe fostul mare boxer profesionist american Mike Tyson, Jake Paul va încrucișa mănușile cu Julio Cesar Chavez jr.</p>
<h2><span>Jake Paul se bate cu Julio Cesar Chavez jr la Honda Center din Anaheim, California</span></h2>
<p>Viitorul adversar este nimeni altul decât fiul legendarului boxer mexican cu același nume, iar meciul, pe durata a 10 runde, va avea loc în cadrul unei gale organizată pe 28 iunie.</p>
<p>„Acum 5 ani, am urcat pe ring pentru debutul meu profesionist după o singură luptă de amatori, iar fiecare luptă de atunci a fost un pas către a deveni campion mondial.</p>
<p>Tocmai l-am învins pe cel mai rău om de pe planetă, iar acum mă lupt împotriva unui fost campion pe care Canelo (Alvarez) nu l-a putut termina”, a spus Paul, potrivit <span>Reuters</span>.</p>
<p>„Chavez Jr. este mexican, dar eu, El Gallo De Dorado (n.r. – cocoșul din El Dorado), am voința și inima marilor luptători mexicani. Sâmbătă, 28 iunie, îl voi învinge pe Julio și îl voi face pe Chavez Sr. mândru în moduri în care juniorul nu a făcut-o niciodată”, a completat el.</p>
<h2><span>Julio Cesar Chavez jr. își ia angajamentul că-l va învinge pe Jake Paul</span></h2>
<p>Paul, 28 de ani, are un palmares de 11 victorii, dintre care 7 prin KO, și o singură înfrângere. <span>Meciul de opt runde împotriva lui Tyson</span>, care a avut loc pe stadionul Dallas Cowboys din Arlington, Texas, a atras venituri de 18,1 milioane de dolari, un record pentru un eveniment de box sau arte marțiale mixte desfășurat în afara orașului Las Vegas.</p>
<p>De asemenea, confruntarea a atins un vârf de 65 de milioane de fluxuri simultane pe platforma care a transmis gala în direct, Netflix, record de streaming pentru un eveniment sportiv live.</p>
<p>Chavez, în vârstă de 39 de ani, a deținut titlul mondial la categoria mijlocie WBC în 2011 și 2012, dar <span>a avut și probleme cu marijuana</span>. El are 54 de victorii (34 înainte de limită), o remiză și șase înfrângeri. Ultima lui luptă a fost în iulie, când l-a învins pe Uriah Hall prin decizie unanimă, într-un meci de șase runde.</p>
<p>„În primul rând, voi arăta ce pot face acum, pentru că totul este la locul potrivit în viața mea, mental și fizic. Mă simt în vervă și cu 10 ani mai tânăr.</p>
<p>În al doilea rând, vreau să mulțumesc organizatorilor pentru că și-au asumat riscul de a aduce în ring. Din păcate pentru copilul lor cu probleme (n.r. – Jake Paul), vor avea o mare problemă în iunie, pe care nu vor ști cum să o rezolve. Sper că, după ce îl voi învinge, nu vor trece cu vederea această victorie”, a declarat, la rândul lui, boxerul mexican.</p>
<p>Meciul va face parte din co-evenimentul principal. Campionul mondial WBO la categoria grea și deținătorul supertitlului WBA, Gilberto „Zurdo” Ramirez (47-1, 30 KO) își va apăra titlul în fața fostului campion mondial WBA și IBF, Yuniel Dorticos (27-2, 25 KO).</p>

]]></description>
    </item>
    <item>
      <title>Faliment în spatele tranzacției cu care a cumpărat 1.000 de apartamente cu 400.000.000 de dolari? Prietenul celebru al afaceristului a intervenit după zvonurile că imperiul financiar al legendarului sportiv se destramă</title>
      <link>https://www.prosport.ro/alte-sporturi/box/faliment-in-spatele-tranzactiei-cu-care-a-cumparat-1-000-de-apartamente-cu-400-000-000-de-dolari-prietenul-celebru-al-afaceristului-a-intervenit-dupa-zvonurile-ca-imperiul-financiar-al-legendarului-s-20148654</link>
      <description><![CDATA[<img src="https://www.prosport.ro/wp-content/uploads/2025/04/Faliment-in-spatele-tranzactiei-cu-care-a-cumparat-1.000-de-apartamente-cu-400.000.000-de-dolari-Prietenul-celebru-a-e1744964599657-1400x749.jpg"/><br/><p>Floyd Mayweather este unul dintre cei mai bogați foști sportivi ai planetei, iar investițiile sale tot mai numeroase au atras atenția publicului.</p>
<p>Totuși, fostul pugilist s-ar afla într-o cumpănă, după ce <span>a cumpărat 1.000 de apartamente pentru amețitorul preț de 400.000.000 de dolari</span>.</p>
<h2><span>Un legendar sportiv, tot mai aproape de faliment după ce a cumpărat 1.000 de apartamente cu 400.000.000 de dolari</span></h2>
<p>50 Cent, care era apropiat de Floyd Mayweather, a reacționat după ce zvonurile falimentului au tot planat prin media. Artistul a reacționat printr-o postare pe Instagram, acolo unde a strâns peste 117.000 de like-uri și 5.300 de comentarii.</p>
<p>„Wow, deci ei vorbesc rău despre Champ. Chiar dacă noi acum suntem într-o ceartă, el este tot fratele meu. Noi nu mai vorbim pentru că eu nu am nevoie de el. El obișnuiește ca oamenii să fie doar aprobatori cu el”, a spus 50 Cent, pe Instagram.</p>
<p>Mesajul lui 50 Cent a fost acompaniat de un material video, care conține o știre la adresa posibilului faliment al fostului pugilist.</p>
<p>„50, știi doar că el nu știe să citească descrierea ta..”, „Obiceiurile lui Floyd de a paria îl vor duce la faliment”, „Cineva încearcă să falimenteze toți oamenii de afaceri de culoare”, „Știrile au început să numerele banii din portofelele oamenilor”, „Descrierea arată maturitate”, au fost câteva dintre comentariile la postarea lui 50 Cent, pe Instagram.</p>
<h2><span>Floyd Mayweather, investiții puternice în New York</span></h2>
<p>Fostul pugilist confirmă la o televiziune americană faptul că <span>are peste 100 de clădiri achiziționate în New York</span>. Floyd Mayweather spune că ținta sa a fost „Big Apple”, „orașul care nu doarme niciodată”.</p>
<p>Atunci când Mayweather a declarat asta, 50 Cent a reacționat dur la adresa sa, spunând că aceasta este o minciună. Alături de mesajul dur, artistul a mai postat și o fotografie cu fostul pugilist cu nasul lung, asemenea lui Pinocchio.</p>
<p>„Peste 100 de clădiri și 99% dintre ele în New York. Haha. Lol, asta este o minciună, Champ. Ar trebui să te zguduim puțin. Lmao”, a fost mesajul postat de 50 Cent pe Instagram, după ce a văzut ce a declarat Mayweather.</p>
<p>Disputa dintre cei doi datează din urmă cu mai mulți ani. Cândva au fost prieteni foarte buni, dar relația lor s-a transformat într-una rece. Motivul disputei Mayweather – 50 Cent nu este cunoscut publicului, dar artistul a oferit câteva indicii că prietenia lor nu era bazată pe principii sănătoase.</p>

]]></description>
    </item>
    <item>
      <title>Mike Tyson și ferocitatea nemaiîntâlnită a pumnilor săi. Adversarul care l-a bătut și l-a forțat să se retragă din box susține că loviturile primite de la Iron Mike au fost devastatoare: „Le mai simt și azi, după 19 ani”</title>
      <link>https://www.prosport.ro/alte-sporturi/box/mike-tyson-si-ferocitatea-nemaiintalnita-a-pumnilor-sai-adversarul-care-l-a-batut-si-l-a-fortat-sa-se-retraga-din-box-sustine-ca-loviturile-primite-de-la-iron-mike-au-fost-devastatoare-le-m-20148484</link>
      <description><![CDATA[<img src="https://www.prosport.ro/wp-content/uploads/2025/04/Mike-Tyson-si-ferocitatea-nemaiintalnita-a-pumnilor-sai-1400x785.jpg"/><br/><p>Fostul mare boxer Mike Tyson s-a retras din activitate în 2005, iar uiltimul lui adversar spune că simte forța pumnilor lui „Iron Mike” și după 19 ani.</p>
<p>Pe 11 iunie 2005 Mike Tyson avea să dispute ultimul lui meci oficial. Nu s-au desfășurat toate cele 10 runde, deoarece arbitrul a pus capăt confruntării după repriza a 6-a.</p>
<h2><span>Omul care a forțat retragerea din activitate a lui Mike Tyson, cu o victorie înainte de limită, simte forța pumnilor americanului și după două decenii</span></h2>
<p>A fost a șasea înfrângere a lui Tyson în ring, după cele cu Buster Douglas în 1990, <span>Evander Holyfield în 1996 și 1997</span>, Lennox Lewis în 2002 și Danny Williams doi ani mai târziu.</p>
<p>Kevin McBride a câștigat acel meci după ce arbitrul a oprit meciul în runda a șasea, iar irlandezul a dezvăluit că, după aproape două decenii, încă mai poate simți cum a fost să fie lovit de „Iron Mike”.</p>
<p>„Forța lui Mike Tyson este de necrezut. O simt și astăzi, la peste 19 ani de la acel meci. Lovește foarte tare. George Foreman a dovedit asta împotriva lui Michael Moorer. Sigur că era puțin mai tânăr decât este Mike azi, dar din punct de vedere al forței Tyson are una dintre cele mai dure lovituri din istorie”, a declarat irlandezul, potrivit <span>secondsout.com</span>.</p>
<h2><span>„Iron Mike” a revenit în ring în noiembrie 2024, la 58 de ani și 138 de zile</span></h2>
<p>Mike Tyson a fost un adevărat fenomen. A câștigat primele 19 meciuri la profesionism prin KO, 12 partide oprindu-se în prima rundă.</p>
<p>A devenit campion mondial pe 22 noiembrie 1986, după un KO în repriza a doua în fața lui Trevor Berbick. Avea 20 de ani, 4 luni și 22 de zile și a intrat în istorie drept cel mai tânăr campion mondial la categoria grea, record care rămâne și astăzi valabil.</p>
<p>Au urmat victorii prin knockout în fața unor legende ale boxului, ca Larry Holmes și Michael Spinks. Tyson a devenit un campion incontestabil, cu ferocitatea, viteza și puterea lui fiind cunoscut drept „Cel mai rău om de pe planetă”. Are în palmares 50 victorii, dintre care 44 înainte de limită.</p>
<p>A revenit în ring pe 15 noiembrie 2024, la 58 de ani și 138 de zile, cu ocazia unui meci demonstrativ cu YouTuber-ul american devenit boxer Jake Paul. Acesta <span>s-a impus în 8 reprize, printr-o victorie unanimă</span>.</p>
<p>„Am capacitatea de a mă menține în formă, dar nu mai am curajul să duc o luptă pe care nu cred că mai… Îmi pare rău că am dezamăgit pe toată lumea, dar nu mai am asta în suflet.</p>
<p>Practic, lupt să am bani pentru a-mi plăti facturile, nu mai am stomac pentru asta, sunt mai conștient de copiii mei și de acei băieți, mă uit la adversarii mei, pur și simplu nu am acea ferocitate, nu mai sunt un animal”, spunea Tyson la vremea respectivă.</p>

]]></description>
    </item>
  </channel>
</rss>
