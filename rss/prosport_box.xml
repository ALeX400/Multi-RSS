<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sergio Ramos se bate în ring cu Andrew Tate!</title>
      <link>https://www.prosport.ro/alte-sporturi/sergio-ramos-se-bate-in-ring-cu-andrew-tate-20373979</link>
      <description><![CDATA[<img src="https://www.prosport.ro//wp-content/uploads/2026/01/Sergio-Ramos-se-bate-in-ring-cu-Andrew-Tate-e1769889357509.jpg"/><br/><p>Sergio Ramos, legenda lui Real Madrid, ar putea lăsa fotbalul pentru ringul de box într-un meci cu influencerul Andrew Tate.</p>
<p>Cunoscutul kickboxer a luptat anul trecut cu Chase DeMoor, însă a fost învins clar în meciul respectiv.</p>
<h2><span>Sergio Ramos se bate în ring cu Andrew Tate!</span></h2>
<p>Totuși, Andrew Tate ar putea reveni în ring într-un meci cu Sergio Ramos, fostul mare fundaș al lui Real Madrid. Celebrul fundaș se află într-un moment neobișnuit al carierei sale.</p>
<p>După despărțirea de echipa mexicană Monterrey, la începutul anului 2026, fundașul spaniol a rămas fără contract. Deși mulți se așteptau să mai continue în fotbal, viitorul său pare să meargă într-o direcție surprinzătoare.</p>
<p>La 39 de ani, Ramos ar lua în calcul un debut în box. Potrivit informațiilor apărute în presa din Spania, fostul căpitan al naționalei Spaniei se antrenează serios pentru o posibilă luptă într-o gală care ar urma să aibă loc în luna august, în Qatar.</p>
<p>Se vorbește despre un acord cu o organizație cunoscută pentru meciuri spectaculoase, care i-ar fi propus două confruntări în ring. Prima luptă ar fi programată pe 22 august, într-un eveniment de mare amploare.</p>
<p>Numele adversarului a stârnit deja multe reacții. Ramos ar urma să-l întâlnească pe Andrew Tate, fost sportiv de contact și o figură extrem de controversată, dar foarte cunoscută în mediul online. Se pare că acesta ar fi acceptat duelul, iar detaliile meciului ar fi deja stabilite.</p>
<p>Deocamdată, Sergio Ramos nu a făcut niciun anunț oficial. Rămâne de văzut dacă fostul mare fundaș va schimba gazonul cu ringul de box și dacă acest meci va deveni realitate.</p>
<h2><span>Ce a declarat Andrew Tate după eșecul în fața lui Chase DeMoor</span></h2>
<p>Andrew Tate a fost învins de Chase DeMoor într-un meci de box desfășurat la Dubai, iar ulterior <span>a oferit o reacție</span> pe contul său de X.</p>
<p>„Peste 100 de ani, undeva pe noul Pământ, va exista un bărbat care va citi despre mine într-o secțiune de istorie a Skynet-ului (n.r. inteligența artificială malefică din franciza Terminator).</p>
<p>Și asta nu pentru că n-am pierdut niciodată. Ci mai degrabă pentru că am încercat mereu”, a scris Andrew Tate, pe platforma X, unde este foarte activ și abordează teme variate, de la sport și life-style până la geo-politică.</p>

]]></description>
    </item>
    <item>
      <title>A venit vremea competițiilor din box! Claudia Nechita despre deplasarea în Brazilia: „E prima dată când ajung acolo”</title>
      <link>https://www.prosport.ro/alte-sporturi/box/a-venit-vremea-competitiilor-din-box-claudia-nechita-despre-deplasarea-in-brazilia-e-prima-data-cand-ajung-acolo-20380686</link>
      <description><![CDATA[<img src="https://www.prosport.ro//wp-content/uploads/2023/09/lacramioara-perijoc-claudia-nechita.jpg"/><br/><p>Două antrenamente pe zi. Unul dimineață. Al doilea, după-amiază. Primul bazat pe pregătirea fizică, cel de-al doilea, pe cea tehnică.</p>
<p>Acesta ar fi pe scurt regimul săptămânal de antrenamente al celor mai valoroase pugiliste ale României, Claudia Nechita și Lăcrămioara Perijoc.</p>
<h2><span>A venit vremea competițiilor din box! Claudia Nechita despre deplasarea în Brazilia: „E prima dată când ajung acolo”</span></h2>
<p>Peste puțin timp ele două fete vor intra în focul competițiilor internaționale.</p>
<p>„În primă fază vom avea un stagiu de pregătire în Bulgaria, la Sofia, care ne va fi foarte util. Apoi vor urma cele două etape de Cupă Mondială, unde vor veni competitoare foarte puternice din întreaga lume”, a precizat Claudia Nechita.</p>
<p>Prima rundă de Cupă Mondială va fi organizată în Brazilia. Țara care trăiește prin fotbal.</p>
<p>„Este pentru prima dată când ajung în Brazilia. Abia aștept. Sigur nu vom rata ocazia de a juca și fotbal pe plajă. Mai ales Lăcră. Ei îi place să joace fotbal, nu neapărat să se și uite la meciurile de fotbal”, a mai spus Claudia Nechita.</p>
<h2><span>Țintesc o medalie la Europene</span></h2>
<p>Spre deosebire de anul trecut, atunci când calendarul competițional nu a fost unul atât de bogat, în acest an Claudia Nechita și Lăcrămioara Perijoc vor urca în ring pentru o medalie la Campionatele Europene de senioare, competiție care va fi organizată în luna septembrie.</p>
<p>„Dorința mea și a Lăcrămioarei este de a ne întoarce acasă cu medalii. Va fi o competiție grea, dar foarte importantă, pentru amândouă”, a mai explicat Claudia Nechita.</p>
<p><img alt="" class="aligncenter size-large wp-image-19491813" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2022/07/box-nechita-perijoc-4-1050x1400.jpeg" srcset="https://www.prosport.ro/wp-content/uploads/2022/07/box-nechita-perijoc-4-1050x1400.jpeg 1050w, https://www.prosport.ro/wp-content/uploads/2022/07/box-nechita-perijoc-4-768x1024.jpeg 768w, https://www.prosport.ro/wp-content/uploads/2022/07/box-nechita-perijoc-4-1152x1536.jpeg 1152w, https://www.prosport.ro/wp-content/uploads/2022/07/box-nechita-perijoc-4.jpeg 1200w" width="1050"/></p>
<h2><span>Se ocupă de dezvoltarea personală</span></h2>
<p>În afara boxului, Claudia și Lăcrămioara se ocupă de dezvoltarea personală. Fetele sunt invitate să țină speech-uri motivaționale, multe dintre ele având legătură cu sportul.</p>
<p>„Este un domeniu fascinant care ne atrage foarte mult. Avem posibilitatea să discutăm despre multe lucruri, despre viață, în general”, a încheiat Claudia.</p>
<ul>
<li>Lăcrămioara Perijoc este campioană europeană în 2019 și vicecampioană mondială în 2022, participantă la JO Paris 2024.</li>
<li>Claudia Nechita recunoscută pentru performanțele sale în boxul feminin, inclusiv pentru faptul că a adus prima victorie a României în această disciplină la Jocurile Olimpice (2021, Tokyo).</li>
</ul>

]]></description>
    </item>
    <item>
      <title>EXCLUSIV Bogdan Stoica a ajuns la Tokyo pentru K-1 World Grand Prix Final 8. Revanșă cu Mattia Faraoni în sferturi: „Azi e cea mai grea zi”</title>
      <link>https://www.prosport.ro/alte-sporturi/bogdan-stoica-a-ajuns-la-tokyo-pentru-k-1-world-grand-prix-final-8-revansa-cu-mattia-faraoni-in-sferturi-azi-e-cea-mai-grea-zi-20377595</link>
      <description><![CDATA[<img src="https://www.prosport.ro//wp-content/uploads/2026/02/motion_photo_7609235724737937938-1400x1181.jpg"/><br/><p>Kickboxerul român Bogdan Stoica a ajuns cu bine în capitala Japoniei, Tokyo, unde va lupta duminică în cadrul prestigiosului K-1 World Grand Prix Final 8, competiție care reunește unii dintre cei mai valoroși sportivi ai momentului la categoria –90 kg.</p>
<p>Stoica a intrat direct în sferturile de finală, unde îl va întâlni pe italianul Mattia Faraoni, într-un duel cu miză specială: revanșa după confruntarea controversată de acum doi ani. Meciul este considerat unul dintre capetele de afiș ale serii și poate deschide drumul românului către semifinale și, ulterior, către finală, toate disputate în aceeași zi.</p>
<h2><span>Bogdan Stoica a ajuns la Tokyo pentru K-1 World Grand Prix Final 8. Revanșă cu Mattia Faraoni în sferturi</span></h2>
<p><span>Participarea în K-1 marchează un moment istoric pentru sportivul român</span>, care devine primul luptător din România prezent în toate marile promoții internaționale de kickboxing.</p>
<p><span>De-a lungul carierei, Bogdan Stoica a evoluat în Superkombat, Glory</span>, Enfusion și ONE Championship, unde a reprezentat România la cel mai înalt nivel și a obținut titluri mondiale, fiind recunoscut pentru stilul său agresiv și constanța performanțelor.</p>
<p>Delegatia română, din care face parte și managerul Dynamite Fighting Show, Alin Huiu, a ajuns în Japonia alături de antrenorul Andrei Mircea, iar prima oprire oficială a fost la Ambasada României în Japonia, la invitația ambasadorului Ovidiu Alexandru Raețchi. Membrii staffului ambasadei vor fi prezenți în tribune la gala de duminică, un sprijin moral important pentru sportivul român, aflat la mii de kilometri de casă.</p>
<p>Programul premergător competiției este unul intens. Sâmbătă are loc cântarul oficial și conferința de presă, acolo unde managerul Alin Huiu va anunța și o veste importantă pentru kickboxul din România. Duminică urmează momentul culminant: piramida Final 8, desfășurată într-un format eliminatoriu, într-o singură seară.</p>
<p>Pentru acest turneu, Stoica a coborât aproximativ 15 kilograme pentru a se încadra la limita de –90 kg, după ce în ultima perioadă a evoluat preponderent la categoria grea. Sportivul a declarat că este apt din punct de vedere fizic și extrem de motivat pentru confruntarea cu Faraoni, adversar pe care îl cunoaște bine.</p>
<p>„A fost un drum greuț, dar frumos, plăcut. Credeam că o să-l resimt un pic mai intens, dar am reușit să ajung aici. M-am odihnit și a fost totul în regulă. Adevărata provocare e că mai am de dat jos 2.2 kg. Până mâine voi scăpa de ele, că sunt profesionist. Practic, astăzi e cea mai dificilă zi”, a spus Bogdan Stoica pentru <span>ProSport</span> imediat ce a pășit pe tărâm asiatic.</p>
<p>Gala K-1 se va desfășura la celebrul Yoyogi National Stadium, una dintre cele mai cunoscute arene sportive din Japonia, recunoscută pentru organizarea marilor evenimente de sporturi de contact.</p>

]]></description>
    </item>
    <item>
      <title>SPECIAL Peste 400 de pugiliști din 16 țări vor urca în ring la „Dracula Open”! Unde va avea loc gala de box</title>
      <link>https://www.prosport.ro/alte-sporturi/box/peste-400-de-pugilisti-din-16-tari-vor-urca-in-ring-la-dracula-open-unde-va-avea-loc-gala-de-box-20372041</link>
      <description><![CDATA[<img src="https://www.prosport.ro//wp-content/uploads/2026/01/dracula-open-ploiesti-box.jpg"/><br/><p>„Dracula Open” este unul dintre cele mai renumite turnee pugilistice internaționale, iar la Ploiești, timp de câteva zile, se vor strânge boxeri extrem de valoroși.</p>
<p>Interesant e că pentru al doilea an consecutiv sunt prezenți peste 400 de boxeri din peste 16 țări. A 5-a ediție a „Dracula Open” se va desfășura la Ploiești pe două ringuri, în Sala Sporturilor, în perioada 15-22 februarie.</p>
<h2><span>„Dracula Open” începe pe 22 februarie la Ploiești! Cine participă la cunoscuta gală de box</span></h2>
<p>Și la ediția din acest an două dintre cele mai mari trei puteri din boxul mondial vor fi prezente la Ploiești, gazda din acest an a turneului pugilistic.</p>
<p>Kazakhstan vine cu o echipă impresionantă în România – peste 60 de spoetivi – urmând a participa la „Dracula Open”. Uzbekistan, țara care a cucerit la Paris 5 din cele 7 medalii de aur, va fi prezentă și în acest an în România cu campioni mondiali și campioni ai Asiei.</p>
<p>Ucraina, Italia, Bulgaria, Ungaria, Israel, Slovacia, Belgia, Serbia, Austria, Polonia, Letonia, Moldova și Grecia vor fi și ele prezente la Ploiești.</p>
<p>„Am obișnuit fanii boxului cu o competiție de 5 stele și la Ploiești unde este un public cunoscător de box va fi un turneu unde pugiliștii români își pot verifica valoarea.</p>
<p>Este cel mai important câștig în acest moment când pregătim Los Angeles 2028. Vom stabili la Ploiești datele pentru Centura de Aur 2026, care se va desfășura la Brăila.</p>
<p>Deja avem un plan ca în acest an echipa de seniori să aibă două cantonamente în Uzbekistan (luna mai) și Kazahstan (luna august)”, a explicat președintele Federației, Vasile Citea, pe pagina de Facebook a federației de box.</p>
<h2><span>Sportivii musulmani vor avea meniuri speciale</span></h2>
<p>Pentru că la această competiție și-au anunțat prezența și foarte mulți sportivi de religie musulmană, oficialii români au gândit meniuri speciale pentru aceștia.</p>
<p>„Ei vor avea mese speciale care nu vor conține carne de porc. Tuturor celor prezenți le respectăm religia. Este cât se poate de normal să fie așa”, a mai precizat președintele federației.</p>
<h2><span>Ploieștiul, un oraș blocat la capitolul cazare!</span></h2>
<p>În perioada organizării acestei competiții Ploieștiul se anunță a fi un oraș blocat în privința locurilor de cazare.</p>
<p>„Ne gândim să apelăm chiar să utilizăm spații de cazare din licee care au aceasta posibilitate. Ploieștiul va fi practic un oraș al boxului”, a mai precizat Cîtea.</p>

]]></description>
    </item>
    <item>
      <title>Primul interviu cu sportivul milionar după ce și-a pierdut cei mai buni prieteni într-un accident de mașină din care a scăpat cu viață: „Va veni și clipa mea într-o zi”</title>
      <link>https://www.prosport.ro/alte-sporturi/box/primul-interviu-cu-sportivul-milionar-dupa-ce-si-a-pierdut-cei-mai-buni-prieteni-intr-un-accident-de-masina-din-care-a-scapat-cu-viata-va-veni-si-clipa-mea-intr-o-zi-20372833</link>
      <description><![CDATA[<img src="https://www.prosport.ro//wp-content/uploads/2026/01/Primul-interviu-cu-sportivul-milionar-dupa-ce-si-a-pierdut-cei-mai-buni-prieteni-intr-un-accident-de-masina-din-care-a-scapat-cu-viata-„Va-veni-si-clipa-mea-intr-o-zi-e1769768915998.jpg"/><br/><p>Anthony Joshua, unul dintre cei mai apreciați pugiliști din epoca modernă a boxului, a oferit un prim interviu după ce și-a pierdut cei mai buni prieteni într-un accident de mașină din care a scăpat cu viață. Sportivul milionar admite că nu îi mai este frică de moarte, după cele întâmplate.</p>
<p>După ce s-a luptat cu Jake Paul, pe care l-a învins într-un meci la o diferență clară, în care YouTuberul și-a rupt maxilarul, Anthony Joshua a plecat în Nigeria pentru a petrece timpul liber cu prietenii săi, însă <span>totul a fost ruinat de un accident rutier fatal.</span></p>
<h2><span>Anthony Joshua, interviu emoționant după accidentul rutier</span></h2>
<p>După ce și-a revenit, boxerul britanic în vârstă de 36 de ani a rămas doar cu sechele mai mult psihice decât fizice, deoarece a scăpat cu doar câteva zgârieturi. Totuși, Sina Ghami, preparatorul său fizic, și Latif „Latz” Ayodele, antrenorul său, au murit în accidentul rutier.</p>
<p>„Este dificil. Este cu adevărat foarte dificil. Nu voi sta aici pentru a-mi arăta toate emoțiile. Într-o zi va veni și clipa mea și nu mi-e frică deloc. Este, de fapt, reconfortant să știu că am doi frați de cealaltă parte. Am mai pierdut oameni până acum, dar nu cred că i-am pierdut în felul acesta. Stânga mea și dreapta mea”, a spus acesta, pe social media.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DUGyuPCDn3Y/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de @anthonyjoshua</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>O nouă teorie a conspirației: „Blestemul lui Jake Paul”</span></h2>
<p>Pe internet a circulat, imediat după accidentul lui Anthony Joshua, <span>o teorie a conspirației legată de Jake Paul</span>. Un internaut a semnalat că majoritatea luptătorilor pe care vloggerul i-a întâlnit în ring au pățit, ulterior, diverse lucruri tragice.</p>
<p>În timp ce se pregătea pentru meciul cu Jake Paul, Mike Tyson a admis că aproape a murit din cauza unor transfuzii de sânge, opt la număr, care i-au pus viața în pericol din cauza unui ulcer. El a fost spitalizat timp de câteva săptămâni, susține internautul.</p>
<p>Anthony Joshua este considerat ultima victimă a presupusului „blestem” al lui Jake Paul, după accidentul rutier. Nate Robinson a dispărut complet din peisajul media după lupta cu Jake Paul, iar Ben Askren a trecut prin clipe cumplite, după probleme pulmonare care aproape l-au dus spre moarte.</p>
<p>Tyron Woodley și-ar fi declarat falimentul, iar Tommy Fury și-a văzut viața fărâmițată după lupta cu Jake Paul. Acesta s-ar fi reorientat spre maratoane de atletism, după ce mariajul său s-a încheiat brusc, iar cariera lui în box nu a explodat.</p>
<p>Ultimii doi de pe lista celor „blestemați” de Jake Paul ar putea fi Ryan Bourland, care a renunțat complet la cariera în box și a devenit instalator, și Chavez Jr., care a fost deportat de agenții ICE, în urmă cu câteva luni</p>

]]></description>
    </item>
  </channel>
</rss>
