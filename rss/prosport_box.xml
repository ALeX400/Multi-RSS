<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum a fugit Mihai Leu din România. A ajuns la hoții români din Paris: „O să te strici de tot cu noi”</title>
      <link>https://www.prosport.ro/diverse/cum-a-fugit-mihai-leu-din-romania-a-ajuns-la-hotii-romani-din-paris-o-sa-te-strici-de-tot-cu-noi-20224534</link>
      <description><![CDATA[<img src="https://www.prosport.ro/wp-content/uploads/2025/07/Cum-a-fugit-Mihai-Leu-din-Romania.-A-ajuns-la-hotii-romani-din-Paris.-„O-sa-te-strici-de-tot-cu-noi-1400x1035.jpg"/><br/><p>Regretatul Mihai Leu a povestit cum a fugit din România în anul 1987, în momentul când a plecat să boxeze la Balcaniada din Grecia.</p>
<p>Ulterior, fostul mare pugilist român a ajuns în Franța, printre hoții români din Paris, cei care l-au sfătuit să plece de acolo în Germania, deoarece, alături de ei o să „se strice de tot”.</p>
<h2><span>Mihai Leu, despre fuga din România și experiența cu hoții români din Paris</span></h2>
<p>Mihai Leu, <span>legendarul campion român trecut în neființă</span>, a povestit în trecut despre fuga din România în 1987, plănuită la deplasarea la Balcaniada de box din Grecia.</p>
<p>Decizia de a-și părăsi țara a venit în momentul în care, cu puțin timp înainte, la revenirea de la Campionatul Mondial, unde cucerise titlul, vameșii de la Otopeni i-au confiscat lui și lui Feri Vaștag casetofoanele cumpărate din Cuba. Mai mult decât atât, oficialii de la vamă l-au și făcut nesimțit pentru gestul său iresponsabil.</p>
<p>Fostul mare pugilist român a dezvăluit apoi cum din Grecia ajuns în Franța, printre hoții români din Paris, cei care l-au sfătuit să plece de acolo mai departe în Germania, deoarece, alături de ei o să „se strice de tot”.</p>
<p>„Când ne-am întors din Cuba, de la Campionatul Mondial (n.r. de juniori din 1987, unde a cucerit titlul), o vameșă de la Otopeni ne-a găsit casetofoanele în geantă, mie și lui Feri, și ni le-a confiscat. Aveam câte două casetofoane fiecare. Casetofoanele erau învelite în treninguri, ca să nu se spargă la transport. A văzut vameșa că e ceva acolo, i-am zis: ‘Am două casetofoane, dar nu le mai scoateți’. Mă gândeam că, venind campion mondial de acolo… Mi-a zis: ‘Cum, nesimțitule, nu ți-e rușine? Nu știi că nu ai voie cu așa ceva?’ Le-a desfăcut și le-a confiscat.</p>
<p>A doua zi le-am primit înapoi, dar fapta se produsese. Atunci m-am gândit că, orice ai face…. Eu cred că oamenii, dacă sunt tratați bine, mai pot să treacă peste. Dar dacă umilești un om, atunci e greu să o mai repari.</p>
<p>(Atunci ați decis ca, la proxima ocazie, să plecați din țară) Eu, având o situație foarte bună, multă lume spunea că n-aș fi în stare să mă descurc singur, dacă n-ar fi tata. Spuneau asta colegi de-ai mei, oameni cu care aveam tangențe.</p>
<p>În noiembrie 1987 am plecat în Grecia și n-am mai venit. Când am ajuns în Grecia, la Patras, unde era Balcaniada, am încercat să iau legătura cu un prieten din Franța, îl chema Radu, rămasese și el cu câteva luni înainte. Voiam să boxez la Balcaniadă și să rămân acolo, după. Ideea mea era să ajung în Franța, pentru că îl cunoșteam pe antrenorul lotului Franței. După ce am ajuns la Paris, am stat la început la niște români care se ocupau cu haine furate, chestii de genul. După două zile, Radu mi-a zis: ‘Mihai, locul tău nu e cu noi, că o să te strici de tot. Du-te în Germania, că e mai bine acolo’”, a declarat Mihai Leu.</p>
<figure aria-labelledby="figcaption_attachment_20209024" class="wp-caption aligncenter" id="attachment_20209024"><img alt="" class="size-full wp-image-20209024" decoding="async" fetchpriority="high" height="490" src="https://www.prosport.ro/wp-content/uploads/2025/07/Finalul-dureros-al-ultimelor-clipe-din-viata-lui-Mihai-Leu.-„Nu-mai-putea-vorbi.-M-a-salutat-prin-gesturi.jpg" width="720"/><figcaption class="wp-caption-text" id="figcaption_attachment_20209024">Foto: Facebook<br/>Mihai Leu</figcaption></figure>
<h2><span>A luptat până în ultima clipă cu boala nemiloasă</span></h2>
<p>Mihai Leu a pierdut lupta cu cancerul pe 1 iulie, la doar 56 de ani. Campionul s-a declarat învins, după mai multe episoade în ultimele luni în care <span>nemiloasa boala i-a dat târcoale tot mai agresiv</span>.</p>
<p>Spitalul Fundeni, acolo unde legendarul sportiv și-a găsit sfârșitul, prin vocea lui Irinel Popescu, reputatul chirurg care i-a prelungit viața fostului mare pugilist, a emis un comunicat în ciua decesului.</p>
<blockquote><p>Cu profund regret anunțăm decesul domnului Mihai Leu. Mihai Leu a fost internat în secția de terapie intensivă în urmă cu 10 zile, în stare gravă, fiind diagnosticat cu insuficiență respiratorie hipercapnică pe fondul unor leziuni pulmonare în progresie. În pofida eforturilor susținute ale echipei medicale, starea sa de sănătate s-a deteriorat, dezvoltând deteriorare respiratorie severă, incompatibilă cu viața. În seara zilei de 1 iulie 2025, ora 23:00, Mihai Leu a decedat. Familia a fost alături de el până în ultimele clipe și a solicitat discreție în aceste momente de profundă durere. Dumnezeu să-l odihnească în pace – Spitalul Fundeni</p></blockquote>
<p> </p>

]]></description>
    </item>
    <item>
      <title>Floyd Mayweather e gata să lase imperiul imobiliar la o parte pentru a reveni în ring pentru mai scumpă luptă din istorie, meciul revanșă cu Manny Pacquiao</title>
      <link>https://www.prosport.ro/alte-sporturi/box/floyd-mayweather-e-gata-sa-lase-imperiul-imobiliar-la-o-parte-pentru-a-reveni-in-ring-pentru-mai-scumpa-lupta-din-istorie-meciul-revansa-cu-manny-pacquiao-20221620</link>
      <description><![CDATA[<img src="https://www.prosport.ro/wp-content/uploads/2025/07/Floyd-Mayweather-e-gata-sa-lase-imperiul-imobiliar-la-o-parte-pentru-a-reveni-in-ring-pentru-mai-scumpa-lupta-din-istorie-meciul-revansa-cu-Manny-Pacquiao.jpg"/><br/><p>Considerat unul dintre cei mai valoroși boxeri din istorie, cu un palmares de 50 de victorii în tot atâtea meciuri, Floyd Mayweather revine în ring pentru revanșa cu Manny Pacquiao.</p>
<p>Floyd Mayweather și Manny Pacquiao au luptat o singură dată, pe 2 mai 2015, iar americanul a învins prin decizie unanimă. Ei pot fi, din nou, adversari.</p>
<h2><span>Singura condiție care trebuie îndeplinită pentru ca Floyd Mayweather să-I ofere revanșa lui Manny Pacquiao</span></h2>
<p>Mayweather, care pe 14 februarie a împlinit 48 de ani, este unul dintre cei mai mari boxeri din istoria acestui sport, având carieră profesională impecabilă. Americanul are un palmares de <span>50 de victorii din 50 de lupte</span>, 27 fiind obținute prin knockout.</p>
<p>Ultimul meci profesionist a fost împotriva starului UFC Conor McGregor în 2017, pe care americanul l-a câștigat prin KO tehnic în runda 10.</p>
<p>De atunci, a fost implicat în opt lupte demonstrative, împotriva unor oameni ca Tenshin Nasukawa, Logan Paul, Don Moore, Mikuru Asakura, Deji Olatunji, Aaron Chalmers și, cel mai recent, John Gotti III.</p>
<h2><span>În acest weekend, Manny Pacquiao, în vârstă de 46 de ani, revine în ring pentru a lupta cu Mario Barrios pentru titlul mondial WBC.</span></h2>
<p>„Dacă Floyd Mayweather va fi acolo, sunt și eu lângă ring. Dacă Manny câștigă, intru în ring și vom vedea pe Floyd contra lui Manny. Sunt 100% sigur că Floyd se va lupta cu Manny, dacă acesta câștigă. Îți poți imagina cât de mare e lupta aia? Doi bunici. Floyd se va lupta cu Manny, 100%”, a spus reputatul comentator Ade Oladipo, potrivit <span>Sport Bible</span>.</p>
<p><span>La meciul din urmă cu un deceniu</span>, doar 19% dintre loviturile lui Pacquiao l-au atins pe Mayweather</p>
<p>În schimb, antrenorul de box și analistul BBC Dave Coldwell a spus că nu va urmări meciul de revenire al lui Pacquiao.</p>
<p>„Am un respect imens pentru ceea ce a realizat în perioada sa de glorie. Este o adevărată legendă. Dar are 46 de ani. Au trecut 6 ani de la ultima victorie la profesioniști, iar ultima dată când l-am văzut într-un ring a fost într-o demonstrație neinspirată, care a arătat cât de mult i-au scăzut abilitățile.</p>
<p>Așadar, având în vedere toate acestea, pur și simplu nu pot înțelege cum poate să se arunce într-o luptă aprobată pentru titlul mondial WBC, împotriva lui Mario Barrios.</p>
<p>Asta e partea care m-a șocat cu adevărat când am auzit de revenirea lui Pacquiao. De obicei, un luptător care revine după retragere intră treptat în acest sport cu lupte de pregătire”, a transmis el.</p>
<p>Pe 2 mai 2015, Mayweather s -a luptat cu Pacquiao la MGM Grand Garden Arena din Las Vegas, după ce s-au purtat mai multe runde negocieri de-a lungul anilor. Americanul a dictat ritmul, controlând lupta cu directele.</p>
<p>Mișcarea lui în ring și eschivele au făcut ca Pacquiao să dea multe lovituri în gol. Doar 19 la sută din pumnii lui au atins adversarul. Victoria a fost fără dubii, cei trei arbitrii dând următoarele scoruri: 118–110, 116–112 și 116–112.</p>

]]></description>
    </item>
    <item>
      <title>Ucraineanul Usyk a rămas campion absolut la categoria grea, după victoria cu britanicul Dubois</title>
      <link>https://www.prosport.ro/alte-sporturi/box/ucraineanul-usyk-a-ramas-campion-absolut-la-categoria-grea-dupa-victoria-cu-britanicul-dubois-20224415</link>
      <description><![CDATA[<img src="https://www.prosport.ro/wp-content/uploads/2025/07/Ucraineanul-Usyk-a-ramas-campion-absolut-la-categoria-grea-dupa-victoria-cu-britanicul-Dubois.jpg"/><br/><p>Oleksandr Usyk rămâne campion mondial la categoria grea, după ce l-a învins prin KO în runda a cincea pe Daniel Dubois.</p>
<p>Ucraineanul e campionul absolut WBA, WBC, WBO și IBF după meciul cu pugilistul britanic, duelul având loc pe Wembley, la Londra, unde au asistat 90 de spectatori.</p>
<p>În runda cu numărul 5, <span>Usyk a lansat o serie de directe și Dubois avea să fie numărat pentru prima dată</span>. S-a ridicat, dar o stângă în figură avea să încheie la scurt timp meciul.</p>
<h2><span>Usyk, campion absolut la categoria grea. L-a învins pe Daniel Dubois</span></h2>
<p>Usyk, un colos de 1.91 metri și 102 kilograme, are 24 de victorii, dintre care 15 înainte de limită și zero înfrângeri. „La 38 de ani e doar începutul! Sunt un tip tânăr, țineți minte acest lucru. Vreau să îi mulțumesc lui Iisus Hristos, Fecioarei Maria, echipei mele și vouă, oamenilor prezenți pe Wembley. E pentru oamenii mei această victorie. Acum vreau să mă odihnesc, nu știu ce urmează. Vreau acasă, la familia mea, la copii. Vreau o pauză. Peste 2-3 luni… să mă odihnesc. Apoi, poate e iar Tyson Fury! Poate Derek Chisora, poate Anthony Joshua, poate Parker. Dar chiar nu știu. Acum vreau acasă”, a pus marele campion.</p>
<h2><span>Dubois: „Trebuie să-l felicit, am dat tot ce am avut”</span></h2>
<p>Dubois, 1.96 metri și 110 kilograme, are 22 de victorii, dintre care 21 înainte de limită și trei înfrângeri. „Trebuie să-l felicit, am dat tot ce am avut. Au fost unele lucruri pe care le-aș fi putut îmbunătăți, dar mă voi întoarce. Am fost într-o luptă, am încercat să câștig rundă cu rundă, dar asta e, voi reveni”, a declarat britanicul.</p>
<p>Dubois avea titlul IBF și era challenger în acest meci, iar Usyk susține că în curând s-ar putea retrage. Mai voia două lupte în ring, prima fiind cea de sâmbătă cu Dubois. E posibil să fie o mega luptă, cu Tyson Fury, uriașul care s-a retras după cele două eșecuri cu Usyk.</p>
<p>Fury a anunțat că ar putea avea un nou duel cu starul din Ucraina la 18 aprilie 2026, tot pe Wembley.</p>
<p>Usyk are acum patru centuri, dar trebuie să le apere cu câte un challenger din partea fiecărei federații. WBO ar vrea un meci cu Joseph Parker, dar Oleksandr ar dori un adversar cu o bursă mai mare. Ar putea fi detronat de WBO în acest caz, dar ar rămâne cu centurile WBA, WBC și IBF.</p>
<p><span>Oleksandr Usyk și Daniel Dubois au mai luptat în vara lui 2023</span>. Și atunci a învins sportivul din Ucraina.</p>

]]></description>
    </item>
    <item>
      <title>Puțini au știut ce educație a avut Mihai Leu: „Am ajuns la liceul Gheorghe Lazăr în clasa a XI-a. Râdeau colegii că eram ardelean și ziceam no, hai”</title>
      <link>https://www.prosport.ro/diverse/putini-au-stiut-ce-educatie-a-avut-mihai-leu-am-ajuns-la-liceul-gheorghe-lazar-in-clasa-a-xi-a-radeau-colegii-ca-eram-ardelean-si-ziceam-no-hai-20220341</link>
      <description><![CDATA[<img src="https://www.prosport.ro/wp-content/uploads/2025/07/Putini-au-stiut-ce-educatie-a-avut-Mihai-Leu-„Am-ajuns-la-liceul-Gheorghe-Lazar-in-clasa-a-XI-a.-Radeau-colegii-ca-eram-ardelean-si-ziceam-no-hai.webp"/><br/><p>Mihai Leu a fost una dintre figurile emblematice ale sportului românesc și a studiat la liceul Gheorghe Lazăr din București.</p>
<p>Fostul mare campion de box al României și pilot de raliuri povestea cum mulți râdeau de accentul său ardelenesc.</p>
<h2><span>Mihai Leu a învățat la liceul Gheorghe Lazăr</span></h2>
<p><span>Mihai Leu a murit</span> la vârsta de 57 de ani. Fostul mare campion de box al României și pilot de raliuri a fost una dintre figurile emblematice ale sportului românesc.</p>
<p>Nu mulți știu, însă, de ce educație a avut parte regretatul pugilist. Sportivul născut la Hunedoara a povestit cum în clasa a XI-a fost acceptat la Liceul Gheorghe Lazăr din București. Nu i-a fost deloc ușor în Capitală, mai ales că unii colegi râdeau de accentul său.</p>
<p>„Am venit la București și am fost acceptat în clasa a XI-a la Liceul Gheorghe Lazăr. Îmi doream foarte mult să dau la Academia de Științe Economice. Nu mi-a fost ușor la început în București, la școală râdeau foarte mulți că ziceam ca ardelenii, știți: «No, hai». Mi-am făcut însă foarte mulți prieteni în liceu.</p>
<p>Mă antrenam zilnic cu profesorul Eustațiu Mărgărit la Institutul de Educație Fizică și Sport, în sala de box. Lui i-a plăcut că sunt mai înalt, brațe mai lungi, și ideea lui a fost să-mi facă o directă de stânga foarte bună. El mi-a zis că, în box, decât să dai 100 de pumni și să primești 90, mai bine dai doi și nu primești niciunul.</p>
<p>Am fost cooptat la lotul național și nu mai puteam merge la Gheorghe Lazăr, așa că m-am transferat la Liceul Industrial 37, unde erau foarte mulți sportivi. După 1990 am terminat facultatea de sport din Timișoara, am fost coleg cu Cosmin Contra”, a povestit Mihai Leu în cadrul emisiunii Profesioniștii, de la TVR, în urmă cu mai mulți ani.</p>
<h2><span>Mihai Leu a dat verdictul despre Liceul Gheorghe Lazăr: „Trebuia să venim tot timpul în uniformă școlară”</span></h2>
<p>Mihai Leu a vorbit despre <span>perioada petrecută la Liceul Gheorghe Lazăr</span>, considerat unul dintre liceele cele mai dure din țară. Sportivul născut la Hunedoara a spus că nu aveai voie să întârzii și că erai obligat să porți uniformă.</p>
<p>„După cei doi ani de liceu în Hunedoara, m-am transferat la București, la clubul Dinamo. Atunci am ajuns la Liceul Gheorghe Lazăr, considerat unul dintre liceele cele mai dure din țară, în ce privește severitatea dascălilor.</p>
<p>Trebuia să venim tot timpul în uniformă școlară la cursuri și trebuia să învățăm foarte bine. Nu aveam voie să întârziem, pentru că, imediat după ce suna de intrare, porțile liceului se închideau și nu mai eram lăsați să intrăm.</p>
<p>În București, locuiam la o mătușă, iar în afara boxului, învățam pentru a ajunge la Facultatea de Științe Economice, la care îmi doream să intru”, a spus Mihai Leu.</p>

]]></description>
    </item>
    <item>
      <title>Florin Ioniță și Arun Tudoroiu boxează în Cupa României la Sala Olimpia! Dorel Simion este categoric: „Respectăm întrecerea, dar mă interesează marile competiții”. SPECIAL</title>
      <link>https://www.prosport.ro/alte-sporturi/box/florin-ionita-si-arun-tudoroiu-boxeaza-in-cupa-romaniei-la-sala-olimpia-dorel-simion-este-categoricrespectam-intrecerea-dar-ma-intereseaza-marile-competitii-special-20220130</link>
      <description><![CDATA[<img src="https://www.prosport.ro/wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL-1400x1050.jpeg"/><br/><p>În aceste zile Bucureștiul, la Sala Olimpia, organizează Cupa României la box. O competiție de tradiție care aliniază la start pugiliști din întreaga țară.</p>
<p>Antrenorul Dorel Simion i-a înscris în această competiție pe cei mai valoroși pugiliști ai săi: Florin Ioniță și Arun Tudoroiu.</p>
<h2><span>Cupa României la box începe azi în Capitală! Cu cine se prezintă Dorel Simion</span></h2>
<p>„Eu îmi doresc ca ei să-și facă treaba și să boxeze la fel de bine cum au făcut-o în antrenamente”, a precizat Simion.</p>
<p>Chiar dacă este o competiție de tradiție, pentru Dorel Simion, prezența la Cupa României reprezintă doar o etapă de pregătire.</p>
<p>„Am tot respectul față de această competiție și față de toți sportivii înscriși dar eu consider că aceasta trebuie să reprezinte doar o etapă de antrenament oficial ca să spun așa. Pe mine cel mai mult mă interesează doar rezultatele internaționale.</p>
<p>Pe vremea când eu și fratele meu boxam, era la fel. Ținteam doar rezultatele internaționale”, a mai adăugat Dorel Simion.</p>
<p>Vrea o medalie olimpică</p>
<p>Cu Florin Ioniță, unul dintre cei mai talentați și valoroși pugiliști ai momentului, Dorel Simion țintește o medalie olimpică la Los Angeles, în 2028.</p>
<p>„Ăsta este obiectivul pe care ni l-am propus împreună. Pentru asta ne antrenăm. Niciodată nu mi-a plăcut să-mi propun obiective mici. Nici ca sportiv și nici acum, ca antrenor”, a mai punctat el.</p>
<h2><span>Ce decizie importantă a luat World Boxing</span></h2>
<p>World Boxing va introduce testarea obligatorie pentru determinarea sexului pentru toţi sportivii care participă la toate întrecerile, a anunțat forul, adăugând că Imane Khelif, campioana olimpică la categoria welter feminin de la Jocurile Olimpice de la Paris, nu va avea dreptul să concureze până când nu va fi supusă unui astfel de test, scrie News.ro.</p>
<p>Forul, care va organiza competițiile de box la Jocurile Olimpice din 2028 după ce a primit recunoașterea provizorie din partea CIO, a declarat că îşi propune să asigure condiții de concurență echitabile pentru bărbați şi femei.</p>
<p>Federația Română de Box a fost oficial acceptată ca membru afiliat al World Boxing, noua organizație internațională care guvernează boxul la nivel global și care va gestiona procesul de calificare al boxului la Jocurile Olimpice de la Los Angeles 2028.</p>
<p>Prin decizia Consiliului Director al World Boxing, aplicația Federației Române de Box a fost aprobată, urmând ca în cadrul Congresului World Boxing, din luna noiembrie 2025, să se înregistreze afilierea definitivă a FR de Box la noua organizație mondială.</p>

]]></description>
    </item>
  </channel>
</rss>
