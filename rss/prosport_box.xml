<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lumea boxului românesc a decis: afilierea la World Boxing, organizația mondială recunoscută oficial de către CIO! „Unanimitate”</title>
      <link>https://www.prosport.ro/alte-sporturi/box/lumea-boxului-romanesc-a-decis-afilierea-la-world-boxing-organizatia-mondiala-recunoscuta-oficial-de-catre-cio-unanimitate-20159278</link>
      <description><![CDATA[<img src="https://www.prosport.ro/wp-content/uploads/2023/12/vasile-catea-a-boxat-la-profesionisti-inainte-de-1990.jpg"/><br/><p>La Adunarea Generală Ordinară a Federației Române de Box, cei 81 de reprezentanți ai cluburilor prezenți în sală au dezbătut miercuri mai multe probleme la zi.</p>
<p>Dar cel mai important punct al ordinei de zi a fost cel legat de afilierea Federației Române de Box, condusă de Vasile Cîtea, la World Boxing, structură recunoscută oficial de către Comitetul Internațional Olimpic.</p>
<h2><span>World Boxing a câștigat războiul cu AIBA în România</span></h2>
<p>„S-a votat în unanimitate afilierea federației noastre la World Boxing. Cu toții ne dorim ca boxul românesc să aibă continuitate privind prezența la Jocurile Olimpice. Fără această afiliere nu ne-am mai fi putut gândi la participarea noastră la Jocurile Olimpice.</p>
<p>Da, știm că va trebui să luăm totul de la capăt, într-o structură nouă, dar sunt convins că prin muncă și talent pugiliștii noștri vor ajunge din nou să ne reprezinte la Jocuri”, a declarat pentru <span>ProSport</span>, Daniel Ion, secretar-general al Federației Române de Box.</p>
<p>Potrivit surselor <span>ProSport</span> lupta din AIBA, trecută acum în plan secubd și World Boxing a generat ambiții fantastice. AIBA ar fi venit cu oferte incredibile către federațiile naționale pentru a nu pleca la World Boxing.</p>
<p>„Au ajuns să promită că pentru câștigarea titlului mondial premiul cel mare pus la bătaie va fi de un milion de dolari. O sumă de-a dreptul amețitoare”, a declarat sursa ProSport.</p>
<p>“La sediul Comitetului Olimpic şi Sportiv Român, a avut loc astăzi Adunarea Generală Ordinară a Federaţiei Române de Box, care a aprobat în unanimitate înscrierea Federaţiei Române de Box pe drumul olimpic spre Los Angeles 2028, precum şi afilierea la World Boxing”, a precizat FR Box.</p>
<ul>
<li>Fostul pugilist Dorel Simion îi răspunde lui Vasile Cîtea: „Nu am fost antrenor la seniori în mandatul dumneavoastră”. EXCLUSIV</li>
</ul>
<h2><span>S-au rugat pentru sănătatea lui Mihai Leu</span></h2>
<p>Cei 81 de reprezentanți la Adunarea Generală au avut și un moment special. Preț de câteva zeci de secunde aceștia s-au rugat în tăcere pentru sănătatea fostului mare pugilist Mihai Leu care trece prin momente grele.</p>
<p>„Mihai Leu nu este doar președintele de onoare al federației noastre. Este și o persoană foarte iubită de toată lumea.</p>
<p>Am făcut acest gest în speranța unei însănătoșiri cât mai grabnice”, a adăugat oficialul Federației Române de Box.</p>

]]></description>
    </item>
    <item>
      <title>„A fost detubat!”. Mihai Leu, aproape de un nou miracol, deşi starea sa este critică în continuare</title>
      <link>https://www.prosport.ro/sport-life/a-fost-detubat-mihai-leu-aproape-de-un-nou-miracol-desi-starea-sa-este-critica-in-continuare-20159609</link>
      <description><![CDATA[<img src="https://www.prosport.ro/wp-content/uploads/2025/05/„A-fost-detubat.-Mihai-Leu-aproape-de-un-nou-miracol-desi-starea-sa-este-critica-in-continuare-1400x934.jpg"/><br/><p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în stare foarte gravă la Spitalul Fundeni din Capitală, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<h2><span>Vești excelente despre Mihai Leu. „A fost detubat”</span></h2>
<p>Mihai Leu pare că a câștigat o nouă bătălie cu moartea, după ce în urmă cu câteva zile ajunsese în <span>stare foarte gravă la Spitalul Fundeni din Capitală</span>, fiind adus de urgență cu elicopterul de la Hunedoara.</p>
<p>Operat de profesorul Irinel Popescu în urma unei hemoragii digestive, fostul mare campion de box și raliuri a fost detubat, însă starea sa rămâne în continuare critică.</p>
<p>Miercuri seară au venit veștile bune de la spital. După mai multe zile în care a fost intubat, Mihai Leu a putut respira singur, însă deocamdată momentul de cumpănă nu a trecut.</p>
<p>„Mihai a fost detubat, dar e mult prea devreme să spunem că a trecut peste starea critică. În continuare, avem speranța că lucrurile vor merge în direcția bună și pacientul va depăși și această perioadă grea!”, au transmis surse medicale pentru <span>gândul.ro</span>.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>A driblat moartea și în urmă cu câteva luni</span></h2>
<p>Problemele de sănătate ale lui Mihai Leu au început în urmă cu mai mult de un deceniu, mai exact în 2014, atunci când a fost diagnosticat cu cancer de colon. De atunci, <span>fostul mare sportiv a trecut prin trei intervenții chirurgicale complicate</span>.</p>
<p>A fost operat de reputatul chirurg Irinel Popescu, însă teribila boală i-a recidivat la sfârșitul lui 2024, și a fost din nou operat. Mihai Leu a fost internat ultima oară la Spitalul Fundeni în luna decembrie a anului trecut, când a fost din nou la un pas de moarte, după schimbarea unui banal stent la rinichi.</p>
<blockquote><p>Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0. Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune – Mihai Leu (Facebook, 9 decembrie 2024)</p></blockquote>
<p> </p>

]]></description>
    </item>
    <item>
      <title>„Mi-a lăsat o gaură în cap”. Celebrul milionar a fost lovit de cal</title>
      <link>https://www.prosport.ro/alte-sporturi/box/mi-a-lasat-o-gaura-in-cap-celebrul-milionar-a-fost-lovit-de-cal-20159926</link>
      <description><![CDATA[<img src="https://www.prosport.ro/wp-content/uploads/2025/05/Mi-a-lasat-o-gaura-in-cap.-Celebrul-milionar-a-fost-lovit-de-cal.jpg"/><br/><p>Meciul dintre Oleksandr Usyk și Daniel Dubois se apropie cu pași repezi, iar tensiunea crește pe măsură ce data duelului de pe Wembley se apropie.</p>
<p>Campionul ucrainean pare însă de neclintit, afișând calm și umor înainte de meciul cu Dubois.</p>
<h2><span>Oleksandr Usyk a fost făcut KO de un cal în copilărie</span></h2>
<p>Înainte de<span> mult așteptatul meci de pe 19 iulie, dintre Oleksandr Usyk și Daniel Dubois</span>, programat pe stadionul Wembley, cei doi sportivi au fost prezenți în studioul SunSport pentru a înregistra un interviu special, unde Usyk a povestit cu umor despre „primul moment care l-a făcut KO”:</p>
<p>„Când eram mic, un cal m-a lovit în cap, BAM! Calul avea zero meciuri, zero victorii și un knock-out. Când am deschis ochii, am întrebat: «Sunt viu?» și toată lumea a început să se bucure că am supraviețuit. M-au pus înapoi în căruța calului și m-au dus acasă, unde le-au spus părinților mei că am o mică problemă. Problema era o gaură în cap și mult sânge. Dar după o lună m-am întors pe câmp și am căutat calul. L-am găsit, l-am prins de gât, m-am urcat pe el și am mers călare vreo 10 kilometri. Nicio problemă.”, a declarat sportivul, pentru <span>The Sun</span>.</p>
<p class="" data-end="1931" data-start="1597">Această întâmplare surprinzătoare vine să confirme duritatea psihică și fizică al ucraineanului, cel care i-a învins de-a lungul carierei sale pe Tony Bellew, Derek Chisora, iar<span> în două rânduri pe Tyson Fury</span> și Anthony Joshua, acesta se pregătește acum să-și apere titlurile în fața unui Dubois aflat pe val, după victoria din septembrie în fața lui Anthony Joshua de pe stadionul Wembley.</p>
<h2 data-end="1931" data-start="1597"><span>Prima întâlnire dintre Oleksandr Usyk și Daniel Dubois</span></h2>
<p class="" data-end="524" data-start="205">Primul duel dintre Oleksandr Usyk și Daniel Dubois a avut loc pe 26 august 2023, în Polonia, într-un meci de apărare a titlurilor mondiale. Campionul ucrainean și-a apărat cu succes titlurile WBA, IBF, WBO, IBO și The Ring, după ce l-a învins pe britanic, printr-un knock-out tehnic în runda a noua.</p>
<p>Meciul a fost intens disputat și nu a fost lipsit de controverse: în repriza a cincea, Dubois a trimis o lovitură puternică în zona abdomenului, iar Usyk a căzut la sol, acuzând o lovitură sub centură. Tabăra britanicului a susținut că lovitura a fost corectă și că ar fi trebuit să ducă la un knock-out, însă arbitrul a considerat-o sub centură și i-a acordat timp de respiro ucraineanului.</p>
<p>Ulterior, Usyk a revenit în partidă și a controlat reprizele următoare, reușind să-l trimită pe Dubois la podea în runda a opta, iar în runda a noua, meciul a fost oprit după o nouă serie de lovituri ale campionului ucrainean.</p>

]]></description>
    </item>
    <item>
      <title>„E în comă indusă”. Cele mai noi detalii despre starea de sănătate a lui Mihai Leu</title>
      <link>https://www.prosport.ro/sport-life/e-in-coma-indusa-cele-mai-noi-detalii-despre-starea-de-sanatate-a-lui-mihai-leu-20158812</link>
      <description><![CDATA[<img src="https://www.prosport.ro/wp-content/uploads/2024/05/Mesajul-emotionant-al-lui-Mihai-Leu-direct-din-spital-pentru-Corvinul-Hunedoara-dupa-castigarea-Cupei-Romaniei.webp"/><br/><p>Fostul campion mondial de box, Mihai Leu, internat în stare gravă la Spitalul Fundeni, unde a ajuns săptămâna trecută cu un elicopter SMURD, se află în comă indusă.</p>
<p>Potrivit <span>CANCAN.RO</span>, medicii sunt rezervați în ceea ce îl privește pe Mihai Leu, care a ajuns la Fundeni cu o hemoragie internă. <span>Pentru fostul sportiv, în vârstă de 56 de ani, aceasta este a doua internare la Fundeni în ultimele cinci luni</span>.</p>
<p>Mihai Leu a fost diagnosticat cu cancer de colon în 2014, după un control amănunțit la Viena. În decembrie 2024, boala lui Mihai Leu a recidivat și a fost supus unei noi intervenții chirurgicale.</p>
<h2><span>Dan Bobouțanu, edilul municipiului Hunedoara, despre situația lui Mihai Leu: „E în comă indusă”</span></h2>
<p>Primarul municipiului Hunedoara, Dan Bobouțanu, un apropiat al fostului campion de box, a confirmat pentru <span>CANCAN.RO</span> că Mihai Leu se află la Fundeni, dar și că este în comă indusă.</p>
<p>„Mihai se află la Fundeni, la doctorul Irinel Popescu. Din păcate, cred că e în comă indusă. Ioan Andone e acolo, el știe mai multe”, a declarat Dan Bobouțanu, edilul municipiului Hunedoara, pentru CANCAN.RO.</p>
<p>Primarul, un apropiat al lui Mihai Leu, a afirmat că fostul pugilist, reprofilat după retragere, a beneficat de tot ceea ce avea nevoie pentru a trece de problemele sale de sănătate, descoperite în 2014 și care au recidivat anul trecut.</p>
<p>„Ne ocupam de el cu ce-i trebuia de la spital, asistentă medicală etc. Dar, era acasă, am tot vorbit atunci cu el la telefon”, a mai spus Bobouțanu.</p>
<h2><span>Anna Leu: „A fost operat”</span></h2>
<p>Soția lui Mihai Leu, Anna, a mărturisit că fostul campion a fost supus unei noi intervenții chirurgicale, dar și că este optimistă că acesta își va reveni.</p>
<p>„A fost sedat. O să-și revină probabil.</p>
<p>A fost operat acum trei zile”, a declarat Anna Leu, într-o emisiune TV.</p>
<h2><span>Mihai Leu, despre lupta cu boala și una dintre dorințele sale</span></h2>
<p>Recent, Mihai Leu a afirmat că progresele sunt vizibile în urma noului tratament și s-a arătat optimist, subliniind că are planuri de viitor.</p>
<p>„Am început să fac kinetoterapie, după atâta timp în care am stat doar în pat. Progresele se văd de la o zi la alta, abia aștept să șofez din nou, să particip la raliuri când voi fi pregătit. Țin legătura cu domnul doctor Irinel Popescu prin telefon, îmi spune ce să fac, eu îi spun toate progresele. Starea mea evoluează în bine, asta este concluzia”, a afirmat el.</p>
<p>În <span>iulie 2024, a participat la prima cursă din an, la Reșița</span>, unde a făcut senzație, chiar dacă a ratat podiumul.</p>
<p>Mihai Leu a fost primul român care a cucerit centura mondială, în 1997, cu puțin timp înainte de a se retrage din activitatea sportivă după o carieră care s-a întins pe numai șase ani. Leu are în palmaresul său 28 de victorii din tot atâtea meciuri, iar zece dintre acestea s-au încheiat cu KO.</p>
<p>După retragerea forțată, din cauza unei accidentări la braț, Mihai Leu s-a orientat spre cursele de raliuri, unde a debutat în 1994.</p>

]]></description>
    </item>
    <item>
      <title>„A fost sedat!”. Anna, soția marelui campion, a dat detalii despre starea actuală a lui Mihai Leu</title>
      <link>https://www.prosport.ro/sport-life/a-fost-sedat-anna-sotia-marelui-campion-a-dat-detalii-despre-starea-actuala-a-lui-mihai-leu-20158586</link>
      <description><![CDATA[<img src="https://www.prosport.ro/wp-content/uploads/2025/04/„A-fost-sedat.-Anna-sotia-marelui-campion-a-dat-detalii-despre-starea-actuala-a-lui-Mihai-Leu.jpg"/><br/><p>Mihai Leu traversează din nou un moment de cumpănă al vieții, după ce a fost operat în urmă cu trei zile, în urma unor complicații suferite în urma intervenției complicate de la sfârșitul anului trecut.</p>
<p>Soția sa Anna a venit cu detalii de ultimă oră despre fostul campion din box și anunță că acesta este sedat, însă starea actuală de sănătate acestuia se ameliorează.</p>
<h2><span>Anna, soția lui Mihai Leu, detalii despre momentul de cumpănă trăit din nou de fostul mare campion</span></h2>
<p>Mihai Leu se <span>luptă din nou pentru viața sa</span>, după ce a fost operat în urmă cu trei zile, după anumite complicații suferite în urma intervenției chirurgicale complicate de la sfârșitul lui 2024, când a fost la un pas de moarte.</p>
<p>Soția sa venit cu amănunte de ultimă oră despre fostul campion din box și anunță că acesta este sedat și în momentul de față, dar starea de sănătate acestuia se ameliorează de la o zi la alta.</p>
<p>„A fost sedat, dar se pare că o să-și revină. Da, este adevărat că a fost operat acum trei zile și, din fericire, starea lui este în ameliorare”, a declarat Anna Leu, potrivit <span>antenastars.ro</span>.</p>
<p><img alt="" class="aligncenter size-full wp-image-20150136" decoding="async" height="720" sizes="(max-width: 960px) 100vw, 960px" src="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg" srcset="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg 960w, https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte-768x576.jpg 768w" width="960"/></p>
<h2><span>Acum patru luni a driblat iar moartea</span></h2>
<p>Mihai Leu a fost <span>diagnosticat în 2014 cu cancer la colon</span>, iar de atunci duce o luptă „la baionetă” cu temuta boală. La sfârșitul anului trecut, acesta a trecut razant pe lângă moarte, din cauza unor complicații apărute în urma unei operații de schimbare a unui stent la rinichi.</p>
<p>„Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0.</p>
<p>Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune”, a scris Mihai Leu pe rețelele de socializare.</p>
<p>Acum, acesta a suferit o hermoragie internă și a fost adus de urgență cu elicopterul de la Hunedoara, acolo unde a ales să trăiască departe de tumultul Capitalei. A fost internat la Spitalul Fundeni din București, unde a fost operat de profesorul Irinel Popescu, cel care l-a salvat și în urmă cu câteva luni.</p>
<p> </p>
<p> </p>

]]></description>
    </item>
  </channel>
</rss>
