<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Daniel Corbeanu a câștigat lupta cu Flavius Biea de la Dynamite Fighting Show. Eduard Gafencu a ieșit plin de sânge din ring!</title>
      <link>https://www.prosport.ro/alte-sporturi/daniel-corbeanu-a-castigat-lupta-cu-flavius-biea-de-la-dynamite-fighting-show-eduard-gafencu-a-iesit-plin-de-sange-din-ring-20342066</link>
      <description><![CDATA[<img src="https://www.prosport.ro//wp-content/uploads/2025/12/Daniel-Corbeanu-a-castigat-lupta-cu-Flavius-Biea-de-la-Dynamite-Fighting-Show.-Eduard-Gafencu-a-iesit-plin-de-sange-din-ring-1-1400x770.jpg"/><br/><p>Lupta orgoliilor dintre „greii” din Timișoara s-a tranșat, în sfârșit, la Dynamite Fighting Show.</p>
<p>Daniel Corbeanu l-a învins pe Flavius Biea într-un meci de box de șase runde în main-event, într-o gală în care „Rambo” l-a umplut de sânge pe Eduard Gafencu, iar Tolea Ciumac a intrat pe melodia „Moșule, ce tânăr ești!” a trupei Andre.</p>
<h2><span>Biea a cedat în ultima rundă</span></h2>
<p>Atât Flavius Biea, care a avut un final slab de carieră în boxul profesionist, cât și Daniel Corbeanu, care, în schimb, s-a retras în glorie din kickboxing, aveau între ei orgolii de ani de zile.</p>
<p>Mai multe din partea lui Corbeanu, cel care l-a și provocat pe Biea pe rețele de socializare la luptă. Și a acceptat un meci de box clasic, așa cum a mai avut doar două în toată cariera. Tehnica superioară din „nobila artă” a lui Biea s-a văzut în prima rundă, una în care a punctat cu lovituri mult mai corecte la debut, pentru ca apoi Corbeanu să devină mai agresiv.</p>
<p>A plusat și în runda a doua, pentru ca în runda a treia, ritmul loviturilor asupra lui Biea să scadă.</p>
<h2><span>Corbeanu a dat și semne de oboseală</span></h2>
<p>Din runda a patra a meciului de la Dynamite Fighting Show, Biea dădea semne că poate reveni și a început să dea lovituri foarte bune. Corbeanu părea ușor obosit, dar l-a ținut tot meciul pe Biea spre corzi și spre colț, chiar și atunci când pugilistul puncta corect.</p>
<p>În runda a cincea s-a văzut că ambii vor să-și conserve energia. Corbeanu era decis să termine totul cu KO. Nu a fost însă decât knock-down, pentru că Biea a pus genunchiul jos în ultima rundă. Meciul a continuat, cu momente echilibrate.</p>
<p>La final, Corbeanu a câștigat cu 57-56, decizie unanimă a celor trei arbitri.</p>
<h2><span>Momente de circ la Dynamite Fighting Show</span></h2>
<p>Pe fight-card-ul galei nu a fost nicio centură în joc, mai ales că doar două meciuri au fost de box. De altfel, gala a fost gândită mai mult ca un show decât ca un spectacol pur sportiv.</p>
<p>Tolea Ciumac, care l-a învins într-un meci de kickbox pe Bili Mustafa, a intrat în ring pe „Moșule, ce tânăr ești!”, o autoironie pentru cei 51 de ani ai săi.</p>
<p>Cel mai dinamic meci al serii a fost cel câștigat de Călin Petrișor împotriva moldoveanului Vitalie Matei. În co-main-event, lucrurile au luat o turnură de prost-gust. S-a boxat cu mănuși de MMA, iar Florin „Rambo” Lambagiu l-a umplut de sânge pe Eduard Gafencu, care arată la final mai degrabă ca un personaj „ciuruit” din seria Nașul.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Ewnyoh6JsXg?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="A fost nebunie totală în lupta lui Rambo cu The Blitz Gafencu" width="500"></iframe></div>

]]></description>
    </item>
    <item>
      <title>Lucian Bute a povestit cum visa, atunci când era un puști, să se îmbrace elegant: „Azi am multe pălării”. SPECIAL</title>
      <link>https://www.prosport.ro/sport-life/lucian-bute-a-povestit-cum-visa-atunci-cand-era-un-pusti-sa-se-imbrace-elegant-azi-am-multe-palarii-special-20342080</link>
      <description><![CDATA[<img src="https://www.prosport.ro//wp-content/uploads/2025/12/lucian-bute-palarie.jpg"/><br/><p>Stil, eleganță și rafinament. Acestea ar fi trei dintre cuvintele de bază care-l caracterizează pe fostul mare pugilist Lucian Bute atunci când vine vorba despre ținuta vestimentară.</p>
<p>Gustul pentru modă, pentru hainele de calitate, l-a descoperit de la o vârstă fragedă. Iar acum, după toate succesele din sport, și-a îndeplinit visele.</p>
<h2><span>Ce mai face Lucian Bute la Montreal, orașul unde trăiește azi alături de familie</span></h2>
<p><span>ProSport</span> a publicat mai multe articole despre Lucian Bute, stabilit acum la Montreal, printre care se numără cele legate de pescuit și de activitatea lui de Sărbători alături de familie.</p>
<p>„Îmi aduc aminte că aveam doar 16 ani. Eram încă un copil. În 1996 am plecat la un turneu internațional în Italia, unde aveam să câștig medalia de argint. Țin minte că toți banii pe care i-am primit atunci, pentru acea medalie, plus banii primiți din diurnă, i-am cheltuit pe haine. Mi-a plăcut de mic să fiu elegant.</p>
<p>Să arăt bine. În copilărie răsfoiam revistele modă ale vremii care-mi picau în mână și mă visam că într-o bună zi voi fi și eu îmbrăcat precum cei pe care-i vedeam în acele poze.</p>
<p>Și visul avea să devină realitate peste mulți ani”, a declarat Lucian Bute. Tot în acel an, 1996, Lucian Bute a îmbrăcat pentru prima dată un costum elegant.</p>
<p>„Am fost desemnat sportivul județului Galați iar la festivitatea de premiere am purtat pentru prima dată un costum de haine”, a mai povestit el.</p>
<p><img alt="" class="aligncenter size-large wp-image-20342087" decoding="async" fetchpriority="high" height="1400" sizes="(max-width: 646px) 100vw, 646px" src="https://www.prosport.ro//wp-content/uploads/2025/12/lucian-bute-7-646x1400.jpg" srcset="https://www.prosport.ro/wp-content/uploads/2025/12/lucian-bute-7-646x1400.jpg 646w, https://www.prosport.ro/wp-content/uploads/2025/12/lucian-bute-7-768x1664.jpg 768w, https://www.prosport.ro/wp-content/uploads/2025/12/lucian-bute-7-709x1536.jpg 709w, https://www.prosport.ro/wp-content/uploads/2025/12/lucian-bute-7.jpg 945w" width="646"/></p>
<h2><span>O garderobă bine garnisită, cu multe costume personalizate</span></h2>
<p>Anii au trecut iar numărul costumelor de haine elegante din garderoba marelui pugilist avea să crească. Povestea curge de la sine:</p>
<p>„Am continuat să merg pe această linie a eleganței iar de-a lungul timpului numărul costumelor de haine s-a mărit. Am o garderobă „bogată”. Multe dintre costumele sau cămășile pe care le am sunt personalizate.</p>
<p>Aici în Canada merg la cineva care lucrează astfel de cămăși personalizate. Și în România purtam ținute personalizate făcute fie de Adina Buzatu, fie de Alexandru Ciucu. Doi creatori de modă cunoscuți”, a adăugat el.</p>
<h2><span>Un bărbat elegant, egal încredere!</span></h2>
<p>Un bărbat îmbrăcat elegant nu transmite doar ideea unei personalități puternice.</p>
<p>„Un costum elegant, o cravată bine aleasă, o pereche de pantofi care să fie în ton cu costumul și un ceas la mână inspiră și multă încredere în fața partenerilor de dialog și nu numai”, este de părere Lucian Bute.</p>
<p>Da, Lucian Bute este un adept al shopping-ului. „De multe ori mi se întâmplă să pierd mult timp prin magazine. Și asta pentru că-mi place să fiu foarte atent la ceea ce cumpăr. Caut ca lucrurile pe care le iau să fie de foarte bună calitate”, a adăugat el.</p>
<h2><span>O colecție aparte de pălării</span></h2>
<p>Un accesoriu vestimentar care pe Lucian Bute îl prinde minune este pălăria. „Faptul că obișnuiesc să port pălărie ține de faptul că-mi place acest accesoriu.</p>
<p>Nu contează acum numărul lor, dar, într-adevăr, am multe pălării, de culori diferite pe care le asortez în funcție de cum mă îmbrac”, a mai punctat legendarul pugilist.</p>

]]></description>
    </item>
    <item>
      <title>Aroganța afaceristului care a plătit 400.000.000 de dolari pe 1.000 de apartamente. Stă cu teancurile de bani pe masă, în iahtul său</title>
      <link>https://www.prosport.ro/diverse/aroganta-afaceristului-care-a-platit-400-000-000-de-dolari-pe-1-000-de-apartamente-sta-cu-teancurile-de-bani-pe-masa-in-iahtul-sau-20338715</link>
      <description><![CDATA[<img src="https://www.prosport.ro//wp-content/uploads/2025/12/Aroganta-afaceristului-care-a-platit-400.000.000-de-dolari-pe-1.000-de-apartamente.-Sta-cu-teancurile-de-bani-pe-masa-in-iahtul-sau.jpg"/><br/><p>Fostul pugilist Floyd Mayweather (48 de ani) a plătit 400.000.000 de dolari pe 1.000 de apartamente din New York și acum s-a pozat cu teancurile de bani pe masă, pe iahtul său de lux.</p>
<p>Potrivit <span>Celebrity Net Worth</span>, câștigurile din cariera lui Mayweather au depășit 1,1 miliarde de dolari, iar în 2018 a fost cel mai bine plătit atlet din lume, cu 285 de milioane de dolari, depășindu-i pe fotbaliștii Leo Messi (111 milioane de dolari) și Cristiano Ronaldo (108 milioane de dolari), dar și pe luptătorul MMA Conor McGregor (99 de milioane de dolari).</p>
<h2><span>Floyd Mayweather s-a pozat cu teancurile de bani, pe iahtul său de lux</span></h2>
<p>Floyd Mayweather, retras oficial din box în 2017, s-a reprofilat și a investit o mare parte din averea sa în imobiliare. Astfel, la începutul acestui an a plătit 400.000.000 de dolari pentru achiziționarea a 1.000 de apartamente aflate în 62 de de clădiri din New York, iar scopul său declarat a fost de <span>a le oferi posibilitatea oamenilor de rând să își cumpere o locuință la un preț accesibil</span>.</p>
<p>Cu o avere impresionantă, pe care a făcut-o în urma succesului din box, unde jumătate din meciurile sale câștigate au fost prin KO și nicio luptă pierdută, Floyd „Money” Mayweather nu ezită să își arate și partea arogantă, pozându-se alături de teancuri de bani. Pozele au fost publicate pe contul său de socializare, unde are aproape 30 de milioane de urmăritori, asta după ce în urmă cu peste o lună, pe același cont, postase și o imagine cu masa din avion, de asemenea plină de teancuri de bani.</p>
<h2><span>Mayweather revine în ring pentru un meci demonstrativ cu Mike Tyson</span></h2>
<p>Floyd Mayweather și Mike Tyson (59 de ani) se vor confrunta într-un meci demonstrativ, în primăvara lui 2026. Deși este doar o luptă demonstrativă, meciul poate genera venituri foarte mari.</p>
<p>Mayweather nu vrea să își „păteze” palmaresul, unde are 50 de victorii din tot atâtea lupte, 27 dintre acestea fiind prin KO, în timp ce Tyson are în palmares 50 de victorii (44 prin KO) și șapte înfrângeri.</p>
<p>De altfel, există avertismente în privința acestui meci, care în opinia medicului neurolog Nittin K. Sethi poate fi periculos pentru Tyson, care <span>se expune unui risc ridicat de a suferi o „leziune cerebrală traumatică”</span>, o afecțiune cu care se confruntă frecvent pugiliștii, dar și fotbaliștii, când ajung la vârste înaintate, după cum arată un studiu realizat în 2022, notează <span>SuperSport</span>.</p>

]]></description>
    </item>
    <item>
      <title>Sub ochii Anamariei Prodan, Ronald Gavril l-a făcut KO pe Victor Exner. Cum arată fața tumefiată a românului după lupta din SUA</title>
      <link>https://www.prosport.ro/alte-sporturi/box/sub-ochii-anamariei-prodan-ronald-gavril-l-a-facut-ko-pe-victor-exner-cum-arata-fata-tumefiata-a-romanului-dupa-lupta-din-sua-20337899</link>
      <description><![CDATA[<img src="https://www.prosport.ro//wp-content/uploads/2025/12/sub-ochii-anamariei-prodan-ronald-gavril-l-a-facut-ko-pe-victor-exner-cum-arata-fata-tumefiata-a-romanului-dupa-lupta-din-sua.jpg"/><br/><p data-end="600" data-start="163">Ronald Gavril a revenit în ring cu o victorie spectaculoasă, în gala de la Rock Hill, Carolina de Sud.</p>
<p data-end="600" data-start="163">Pugilistul român l-a învins prin KO în runda a patra pe americanul Victor Exner, într-o confruntare urmărită din tribune și de Anamaria Prodan, partenera lui de aproape doi ani. Deși meciul nu a avut în joc nicio centură, Ronald Gavril a tratat disputa ca pe o demonstrație de forță pentru România.</p>
<h2 data-end="600" data-start="163"><span>Ronald Gavril l-a făcut KO pe Victor Exner</span></h2>
<p data-end="1128" data-start="602">În ultimele săptămâni, sportivul s-a antrenat la New York, într-un cantonament intens, în sala tapetată cu postere ale unor legende precum Vladimir Klitschko, George Foreman și Floyd Patterson. „Este un pas important în cariera mea”, spunea Gavril înaintea plecării în Carolina de Sud. În ring, diferența dintre cei doi pugiliști a fost evidentă încă de la primele schimburi. Acesta a controlat distanța și a dictat ritmul, reușind să se impună în runda a patra.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/12/sub-ochii-anamariei-prodan-ronald-gavril-l-a-facut-ko-pe-victor-exner-cum-arata-fata-tumefiata-a-romanului-dupa-lupta-din-sua3-1.mp4" data-videoid="player_48e1e69fc8c183d6cdf08d76a9698366" id="brid_player_48e1e69fc8c183d6cdf08d76a9698366" style="aspect-ratio: 16 / 9"></div></div>
<p data-end="1867" data-start="1530">Atmosfera din sală a fost una incendiară, locurile fiind ocupate fie la zona accesibilă, cu bilete de 70 de dolari, fie în primele rânduri, unde un bilet a trecut de 1.000 de dolari. <span>Anamaria Prodan,</span> prezentă la fiecare meci al sportivului în ultimii ani, l-a încurajat din tribună și a sărbătorit alături de el succesul.</p>
<p data-end="1867" data-start="1530">Victoria din Carolina de Sud vine la un an de la ultimul KO reușit de Gavril, în noiembrie 2024, la București, când l-a învins pe columbianul Joan Boada și a cucerit centura WBF World la semigrea. Palmaresul său urcă acum la 25 de victorii, dintre care majoritatea prin KO, și doar trei înfrângeri.</p>
<h2 data-end="1867" data-start="1530"><span>Ce declarase Ronald Gavril înainte de confruntare</span></h2>
<p>Înainte de plecarea în SUA, <span>sportivul a vorbit cu ProSport </span>despre acest duel.</p>
<p id="p-3">„Pe 6 decembrie, în Carolina de Sud, voi lupta pentru titlul WBC International la categoria semigrea. Este un pas important în cariera mea și un moment pentru care m-am pregătit cu seriozitate și disciplină. Sunt în antrenamente la New York, zi de zi, alături de o echipă puternică. Mă simt în formă, motivat și gata să arăt tot ce am muncit în ultimii ani.</p>
<p id="p-5">Pentru mine, fiecare luptă înseamnă progres. Pe 6 decembrie merg să câștig și să fac un nou pas spre visul meu. Adversarul încă nu este stabilit, probabil o să fie un argentinian, sper în câteva zile să se concretizeze”, a declarat Ronald Gavril.</p>

]]></description>
    </item>
    <item>
      <title>Lucian Bute respectă și în Canada tradiția tăierii porcului de Crăciun: „Aici e la fel ca acasă”. SPECIAL</title>
      <link>https://www.prosport.ro/sport-life/lucian-bute-respecta-si-in-canada-traditia-taierii-porcului-de-craciun-aici-e-la-fel-ca-acasa-special-20337114</link>
      <description><![CDATA[<img src="https://www.prosport.ro//wp-content/uploads/2025/12/Lucian-Bute-respecta-si-in-Canada-traditia-taierii-porcului-de-Craciun-„Aici-e-la-fel-ca-acasa.jpg"/><br/><p>Pentru că sărbătoarea Crăciunului se apropie cu pași mari, Lucian Bute, legendarul campion mondial la box profesionist, stabilit în prezent în Canada, la Montreal, a acceptat să deschidă cartea amintirilor.</p>
<p>De asemenea, i-a făcut plăcere, în dialogul cu <span>ProSport</span>, să răsfoiască pagini de neuitat din timpul pregătirii și întâmpinării Crăciunului, așa cum se întâmpla în timpul copilăriei lui.</p>
<h2><span>Lucian Bute nu uită de Crăciun tradițiile din România, pe care le aplică în Canada</span></h2>
<p>„Sărbătoarea Crăciunului, așa cum o trăiam noi, acasă, la Pechea, în timpul copilăriei și adolescenței nu o voi putea uita vreodată. Era o tradiție ca la tăierea porcului să ne strângem mai mulți prieteni la pomana porcului pentru a mânca șorici.</p>
<p>Abia așteptam acel moment. Tata îi servea pe bărbați cu vin făcut de el, iar noi, copiii ne zbenguiam de fericire cu fâșia de șorici cald pe care nu ne lăsam până nu o terminăm.</p>
<p>O tradiție care se respectă și astăzi la țară”, a povestit Bute.</p>
<p>Marele campion de azi aștepta cu nerăbdare venirea lui Moș Crăciun pentru că atunci era momentul dulciurilor. „Tata lucra la Combinatul Siderurgic din Galați și doar de Crăciun primeam dulciuri, banane și portocale pentru că se știe că până la Revoluție pe toate acestea le puteai vedea mai mult în cărți.</p>
<p>Pentru mine, tata era Moș Crăciun. Știam că în Ajunul Crăciunului vine acasă încărcat cu aceste bunătăți care în acea vreme erau rarități în România”, a mai povestit Lucian Bute.</p>
<h2><span>Umbla cu colindatul și respecta tradiția</span></h2>
<p>Datinile străbune, moștenite din generație în generație reprezintă și astăzi în comuna Pechea, ca mai peste tot în țară, filonul de bază al tradițiilor românești.</p>
<p>Alergam cât era ziua de mare cu copiii la colindat. Voiam să nu ne scape nici o casă. Iar de Crăciun îmbrăcam haine frumoase și mergeam cu mama la biserică. Totul era ca într-o poveste”, a punctat Lucian Bute, nu fără emoție.</p>
<p><img alt="" class="aligncenter size-large wp-image-20327525" decoding="async" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/11/bute-la-pescuit555-1050x1400.jpg" srcset="https://www.prosport.ro/wp-content/uploads/2025/11/bute-la-pescuit555-1050x1400.jpg 1050w, https://www.prosport.ro/wp-content/uploads/2025/11/bute-la-pescuit555-768x1024.jpg 768w, https://www.prosport.ro/wp-content/uploads/2025/11/bute-la-pescuit555-1152x1536.jpg 1152w, https://www.prosport.ro/wp-content/uploads/2025/11/bute-la-pescuit555.jpg 1500w" width="1050"/></p>
<h2><span>Nu a fost niciodată Moș Crăciun</span></h2>
<p>Chiar dacă nu s-a costumat niciodată în Moș Crăciun, fostul mare pugilist a oferit tot timpul cadouri de Crăciun, în special celor nevoiași.</p>
<p>„Îmi aduc aminte cu emoție că de fiecare dată când veneam acasă căutam câteva familii nevoiașe cărora le cumpăram ceea ce aveau nevoie. Copiii se bucurau cel mai tare, pentru că primeau dulciuri.</p>
<p>Așa, fapte bune am făcut și continui să fac nu doar de Crăciun. Dar, prefer să nu vorbesc despre ele. Rămân acolo, în sufletul meu”, a adăugat el.</p>
<h2><span>Tradițiile păstrate și în Canada</span></h2>
<p>Pe cei doi copii ai săi, Lucian i-a crescut cu respectarea acestor datini de Crăciun pe care el le știe din România.</p>
<p>„Mergem împreună la colindat, la prietenii români pe care-i avem aici. Au învățat multe colinde. Inclusiv la tăierea porcului, pentru că, poate o să vă surprindă, dar și în Canada se taie porcul de Crăciun.</p>
<p>Și, nu în ultimul rând, i-am învățat să facă și ei fapte bune de Crăciun și nu numai”, a încheiat Lucian Bute.</p>

]]></description>
    </item>
  </channel>
</rss>
