<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Un Leu nu cade, un Leu luptă şi învinge”. Cătălin Moroşanu, mesaj pentru Mihai Leu, aflat în stare gravă la Fundeni</title>
      <link>https://www.prosport.ro/alte-sporturi/box/un-leu-nu-cade-un-leu-lupta-si-invinge-catalin-morosanu-mesaj-pentru-mihai-leu-aflat-in-stare-grava-la-fundeni-20158535</link>
      <description><![CDATA[<img src="https://www.prosport.ro/wp-content/uploads/2025/04/Catalin-Morosanu-mesaj-pentru-Mihai-Leu-aflat-in-stare-grava-la-Fundeni-e1745955555103.jpg"/><br/><p>Cătălin Moroșanu a transmis un mesaj pentru Mihai Leu, după ce a aflat că acesta a ajuns în stare gravă la Spitalul Fundeni din București, din cauza unei hemoragii interne.</p>
<p>Campionul de box și raliuri al României, în vârstă de 56 de ani, s-a confruntat cu grave probleme de sănătate în ultimii ani, fiind supus mai multor intervenții chirurgicale.</p>
<h2><span>Cătălin Moroșanu, alături de Mihai Leu</span></h2>
<p><span>Mihai Leu traversează o perioadă extrem de dificilă</span>, fiind internat la Spitalul Fundeni din București, unde a ajuns din cauza unei hemoragii interne. Acesta a fost transportat la unitatea medicală menționată în cursul zilei de sâmbătă, 26 aprilie 2025, fiind internat la secția de terapie intensivă.</p>
<p>Cătălin Moroșanu a aflat despre ceea ce a pățit campionul de box și raliuri al României și a transmis un mesaj de susținere pentru acesta, prin intermediul rețelelor de socializare.</p>
<p>„Gândurile mele sunt acum alături de Mihai Leu. Un campion nu doar în ring, ci și în viață. Știu că și de această dată va lupta și va învinge, pentru că un Leu nu cade, un Leu luptă și învinge. Îți trimit toată puterea și energia mea, campionule! Suntem cu tine!”, a scris Cătălin Moroșanu, pe rețelele de socializare, unde a postat și o poză de la o întâlnire pe care a avut-o cu Mihai Leu.</p>
<h2><span>Ce spun medicii despre starea lui Mihai Leu</span></h2>
<p>Mihai Leu a ajuns la spital în cursul zilei de sâmbătă, 26 aprilie 2025, din cauza unei hemoragii interne. Acesta a fost supus unei intervenții chirurgicale, iar medicii au dat ultimele informații despre starea lui.</p>
<p>„Starea este mai bună. Este a treia zi, postoperator, după o intervenţie complexă şi foarte dificilă. Evoluţia este în ameliorare”, a declarat medicul Irinel Popescu, potrivit <span>Agerpres</span>.</p>
<p>În anul 2014,<span> Mihai Leu a primit o veste cumplită: a fost diagnosticat cu cancer de colon</span>. Astfel, acesta a fost supus la trei operații. Zece ani mai târziu, boala campionului a recidivat, iar sportivul în vârstă de 56 de ani a fost internat la Spitalul Fundeni. După ce a ieșit din spital, acesta a vorbit despre situația prin care a trecut în luna decembrie a anului 2024 și a ținut să îi mulțumească doctorului Irinel Popescu.</p>
<p>„Să zic aşa, a fost şi este o perioadă destul de urâtă. Nu pot să vorbesc mult despre asta, deocamdată mă concentrez să mă fac bine. Da, am fost aproape de şanse supravieţuire zero, dar datorită domnului profesor Irinel Popescu şi echipei sale, sunt bine. Nici eu nu pot să vă spun prea multe”, spunea Mihai Leu, la finalul anului 2024, conform <span>fanatik.ro</span>.</p>

]]></description>
    </item>
    <item>
      <title>„A fost sedat!”. Anna, soția marelui campion, a dat detalii despre starea actuală a lui Mihai Leu</title>
      <link>https://www.prosport.ro/sport-life/a-fost-sedat-anna-sotia-marelui-campion-a-dat-detalii-despre-starea-actuala-a-lui-mihai-leu-20158586</link>
      <description><![CDATA[<img src="https://www.prosport.ro/wp-content/uploads/2025/04/„A-fost-sedat.-Anna-sotia-marelui-campion-a-dat-detalii-despre-starea-actuala-a-lui-Mihai-Leu.jpg"/><br/><p>Mihai Leu traversează din nou un moment de cumpănă al vieții, după ce a fost operat în urmă cu trei zile, în urma unor complicații suferite în urma intervenției complicate de la sfârșitul anului trecut.</p>
<p>Soția sa Anna a venit cu detalii de ultimă oră despre fostul campion din box și anunță că acesta este sedat, însă starea actuală de sănătate acestuia se ameliorează.</p>
<h2><span>Anna, soția lui Mihai Leu, detalii despre momentul de cumpănă trăit din nou de fostul mare campion</span></h2>
<p>Mihai Leu se <span>luptă din nou pentru viața sa</span>, după ce a fost operat în urmă cu trei zile, după anumite complicații suferite în urma intervenției chirurgicale complicate de la sfârșitul lui 2024, când a fost la un pas de moarte.</p>
<p>Soția sa venit cu amănunte de ultimă oră despre fostul campion din box și anunță că acesta este sedat și în momentul de față, dar starea de sănătate acestuia se ameliorează de la o zi la alta.</p>
<p>„A fost sedat, dar se pare că o să-și revină. Da, este adevărat că a fost operat acum trei zile și, din fericire, starea lui este în ameliorare”, a declarat Anna Leu, potrivit <span>antenastars.ro</span>.</p>
<p><img alt="" class="aligncenter size-full wp-image-20150136" decoding="async" fetchpriority="high" height="720" sizes="(max-width: 960px) 100vw, 960px" src="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg" srcset="https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte.jpg 960w, https://www.prosport.ro/wp-content/uploads/2025/04/Minunea-din-viata-lui-Mihai-Leu.-Ce-face-acum-marele-campion-dupa-ce-a-fost-la-un-pas-de-moarte-768x576.jpg 768w" width="960"/></p>
<h2><span>Acum patru luni a driblat iar moartea</span></h2>
<p>Mihai Leu a fost <span>diagnosticat în 2014 cu cancer la colon</span>, iar de atunci duce o luptă „la baionetă” cu temuta boală. La sfârșitul anului trecut, acesta a trecut razant pe lângă moarte, din cauza unor complicații apărute în urma unei operații de schimbare a unui stent la rinichi.</p>
<p>„Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0.</p>
<p>Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez. O să vă țin la curent și sper să vă aduc numai vești bune”, a scris Mihai Leu pe rețelele de socializare.</p>
<p>Acum, acesta a suferit o hermoragie internă și a fost adus de urgență cu elicopterul de la Hunedoara, acolo unde a ales să trăiască departe de tumultul Capitalei. A fost internat la Spitalul Fundeni din București, unde a fost operat de profesorul Irinel Popescu, cel care l-a salvat și în urmă cu câteva luni.</p>
<p> </p>
<p> </p>

]]></description>
    </item>
    <item>
      <title>Florin Ioniță, „uriașul” antrenat de Dorel Simion a avut liber la mâncare! „I-am dat câteva zile de pauză”. SPECIAL</title>
      <link>https://www.prosport.ro/alte-sporturi/box/florin-ionita-uriasul-antrenat-de-dorel-simion-a-avut-liber-la-mancare-i-am-dat-cateva-zile-de-pauza-special-20151045</link>
      <description><![CDATA[<img src="https://www.prosport.ro/wp-content/uploads/2025/04/Florin-Ionita-uriasul-antrenat-de-Dorel-Simion-a-avut-liber-la-mancare.jpg"/><br/><p>Florin Ioniță (20 de ani, 203 cm), pugilistul considerat speranța României la o medalie olimpică pentru Jocurile Olimpice din 2028, și-a permis o mică vacanță.</p>
<p>Dar una cu măsură atunci când vine vorba de alimentație. Pentru că gândul este la Los Angeles. În istoria participărilor românilor la Jocurile Olimpice doar un singur sportiv a reușit să cucerească medalia olimpică de aur. Este vorba de Nicolae Linca.</p>
<h2><span>Cine este Florin Ioniță, „uriașul” din boxul românesc</span></h2>
<p>Iar visul lui Florin Ioniță trebuie să prindă contur e nevoie de o strategie care deja a fost pusă la punct.</p>
<p>„Pentru că el la o categorie mare, nu are restricții la mâncare. Chiar și așa există, totuși, niște restricții de care el trebuie să țină cont.</p>
<p>După Cupa României, unde a învins tot ceea ce se putea învinge, i-am dat câteva zile de pauză. Sunt bine meritate”, a explicat pentru ProSport, Dorel Simion, antrenorul sportivului.</p>
<p>În privința programului competițional internațional, Dorel Simion a precizat că se așteaptă noul calendar trasat de World Boxing.</p>
<p>„Săptămâna aceasta voi ajunge la federație pentru a vedea dacă sunt ceva noutăți. Cu toții suntem în așteptarea noului calendar competițional. În funcție de acesta ne vom face planul pentru viitorul apropiat și nu numai”, a precizat Dorel Simion.</p>
<h2><span>Frații Simion au petrecut în familie</span></h2>
<p>Considerați printre cei mai valoroși pugiliști ai României din toate timpurile, frații Simion, Dorel și Marian, au petrecut sărbătoarea Pascală în familie.</p>
<p>„Paștele se petrece în familie. Este un moment aparte pentru toată lumea care trebuie întâmpinat ca atare”, a mai spus Dorel Simion.</p>
<p>Dacă Dorel a rămas ancorat în lumea sportului de mare performanță, ca antrenor, fratele lui mai mare, Marian, activează în cadrul Ministerului Afacerilor Interne, unde deține gradul de comisar-șef.</p>
<p>Florin Ioniţă a cucerit medalia de aur la categoria 92 kg, în 2023, la Campionatele Europene de box pentru tineret de la Erevan, după ce l-a învins în finală pe rusul Ahmed Rasuev.</p>

]]></description>
    </item>
    <item>
      <title>Mayweather a luat 20.000.000 de dolari pentru 12 minute şi un scenariu în care a trebuit să-i spargă, pe bune, nasul unui luptător WWE: „I-am zis să fugă după ce face asta pentru că sunt pe jumătate nebun”</title>
      <link>https://www.prosport.ro/alte-sporturi/box/mayweather-a-luat-20-000-000-de-dolari-pentru-12-minute-si-un-scenariu-in-care-a-trebuit-sa-i-sparga-pe-bune-nasul-unui-luptator-wwe-i-am-zis-sa-fuga-dupa-ce-face-asta-pentru-ca-sunt-pe-ju-20149449</link>
      <description><![CDATA[<img src="https://www.prosport.ro/wp-content/uploads/2025/04/Mayweather-a-luat-20.000.000-de-dolari-pentru-12-minute-si-un-scenariu-in-care-a-trebuit-sa-i-sparga-pe-bune-nasul-unui-luptator-WWE-1400x787.jpg"/><br/><p>Floyd Mayweather (48 de ani) este o adevărată mașinărie de făcut bani, iar drept dovadă stă faptul că a luat 20.000.000 de dolari pentru doar 12 minute petrecute în ring, pe reguli de WWE, și un scenariu în care a trebuit să-i spargă nasul, pe bune, lui Paul Wight (53), alias The Big Show.</p>
<p>Totul s-a întâmplat în cadrul faimoasei gale WrestleMania XXIV, care s-a petrecut în urmă cu aproape două decenii, la data de 30 martie 2008 mai precis.</p>
<h2><span>Floyd Mayweather chiar i-a spart nasul lui Big Show la WrestleMania XXIV! Ce a spus luptătorul WWE despre episodul care i-a introdus boxerului în conturi suma de 20.000.000 de dolari</span></h2>
<p>Paul Wight, cunoscut sub numele de scenă The Big Show, pentru fanii WWE, a rememorat episodul în care <span>s-a luptat cu Floyd Mayweather</span> la WrestleMania XXIV.</p>
<p>S-a întâmplat în martie 2008, însă încă de pe atunci, legendarul boxer american era o mașinărie de făcut bani. Drept dovadă, pentru apariția sa de la celebrul eveniment WWE a încasat colosala sumă de 20.000.000 de dolari. Și asta în condițiile în care i s-a impus să petreacă doar 12 minute în ring.</p>
<p>WrestleMania XXIV a avut parte de un real succes, iar poate cel mai viralizat moment al întregii gale a fost cel în care <span>Mayweather l-a lovit</span> în față pe Big Show și i-a spart nasul. WWE este cunoscut pentru felul în care dramatizează luptele prin diverse trucuri, iar cei mai mulți fani ai acestui sport au crezut că Big Show nu a fost rănit pe bune.</p>
<p>Însă, lucrurile au stat cu totul și cu totul altfel, după cum a mărturisit Paul Wight, într-un interviu acordat la aproape 20 de ani distanță.</p>
<p>Aparent, Big Show i-a solicitat boxerului să îi spargă nasul pe bune, pentru ca totul să pară cât mai real și telespectatorii să fie șocați cu adevărat.</p>
<blockquote><p>Floyd este cu adevărat uimitor. Am fost supărat, pentru că timp de 15 sau 20 de secunde, din cauza adrenalinei și a sângelui fierbinte care mi-a urcat la cap, am luat-o razna”, și-a amintit Big Show, citat de <span>TalkSport.com</span>.</p></blockquote>
<h2><span>L-a avertizat pe Mayweather încă dinaintea luptei</span></h2>
<p>Pe de altă parte, Big Show a dezvăluit că a avut o discuție în privat cu Floyd Mayweather înainte de luptă și l-a îndemnat pe acesta să fugă după ce îi sparge nasul, pentru că lucrurile pot degenera:</p>
<blockquote><p>I-am spus: «Hei, când faci asta, fugi, pentru că sunt pe jumătate nebun. Și dacă pun mâna pe tine…»”, a completat Paul Wight.</p></blockquote>
<p>Iar Mayweather chiar l-a ascultat, deoarece după ce l-a lovit, a fugit în afara ringului și chiar a fost escortat în afara arenei.</p>
<p>Ulterior, totul s-a calmat și Big Show cu Mayweather s-au întâlnit la vestiare:</p>
<blockquote><p>Când s-a întors, mai târziu, îmi amintesc că s-a uitat la mine în vestiar și i-am spus: «Omule, ai făcut o treabă bună». Apoi s-a relaxat. A fost extraordinar să lucrez cu el din punct de vedere profesional, pentru că este un showman și înțelege partea de spectacol”, a adăugat Big Show.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/gBgNqVSWHxc?si=01JAB3qshk6KTNm1" title="YouTube video player" width="560"></iframe></p>

]]></description>
    </item>
    <item>
      <title>S-a stabilit data celui mai controversat meci de box al anului! Jake Paul se bate cu Julio Cesar Chavez jr. într-o nouă luptă de zeci de milioane de dolari</title>
      <link>https://www.prosport.ro/alte-sporturi/box/s-a-stabilit-data-celui-mai-controversat-meci-de-box-al-anului-jake-paul-se-bate-cu-julio-cesar-chavez-jr-intr-o-noua-lupta-de-zeci-de-milioane-de-dolari-20149302</link>
      <description><![CDATA[<img src="https://www.prosport.ro/wp-content/uploads/2025/04/S-a-stabilit-data-celui-mai-controversat-meci-de-box-al-anului-1400x779.jpg"/><br/><p>YouTuber-ul american devenit boxer Jake Paul va disputa altă partidă de zeci de milioane de dolari, de această dată cu Julio Cesar Chavez Jr.</p>
<p>La 7 luni de când l-a învins, în unanimitate, pe fostul mare boxer profesionist american Mike Tyson, Jake Paul va încrucișa mănușile cu Julio Cesar Chavez jr.</p>
<h2><span>Jake Paul se bate cu Julio Cesar Chavez jr la Honda Center din Anaheim, California</span></h2>
<p>Viitorul adversar este nimeni altul decât fiul legendarului boxer mexican cu același nume, iar meciul, pe durata a 10 runde, va avea loc în cadrul unei gale organizată pe 28 iunie.</p>
<p>„Acum 5 ani, am urcat pe ring pentru debutul meu profesionist după o singură luptă de amatori, iar fiecare luptă de atunci a fost un pas către a deveni campion mondial.</p>
<p>Tocmai l-am învins pe cel mai rău om de pe planetă, iar acum mă lupt împotriva unui fost campion pe care Canelo (Alvarez) nu l-a putut termina”, a spus Paul, potrivit <span>Reuters</span>.</p>
<p>„Chavez Jr. este mexican, dar eu, El Gallo De Dorado (n.r. – cocoșul din El Dorado), am voința și inima marilor luptători mexicani. Sâmbătă, 28 iunie, îl voi învinge pe Julio și îl voi face pe Chavez Sr. mândru în moduri în care juniorul nu a făcut-o niciodată”, a completat el.</p>
<h2><span>Julio Cesar Chavez jr. își ia angajamentul că-l va învinge pe Jake Paul</span></h2>
<p>Paul, 28 de ani, are un palmares de 11 victorii, dintre care 7 prin KO, și o singură înfrângere. <span>Meciul de opt runde împotriva lui Tyson</span>, care a avut loc pe stadionul Dallas Cowboys din Arlington, Texas, a atras venituri de 18,1 milioane de dolari, un record pentru un eveniment de box sau arte marțiale mixte desfășurat în afara orașului Las Vegas.</p>
<p>De asemenea, confruntarea a atins un vârf de 65 de milioane de fluxuri simultane pe platforma care a transmis gala în direct, Netflix, record de streaming pentru un eveniment sportiv live.</p>
<p>Chavez, în vârstă de 39 de ani, a deținut titlul mondial la categoria mijlocie WBC în 2011 și 2012, dar <span>a avut și probleme cu marijuana</span>. El are 54 de victorii (34 înainte de limită), o remiză și șase înfrângeri. Ultima lui luptă a fost în iulie, când l-a învins pe Uriah Hall prin decizie unanimă, într-un meci de șase runde.</p>
<p>„În primul rând, voi arăta ce pot face acum, pentru că totul este la locul potrivit în viața mea, mental și fizic. Mă simt în vervă și cu 10 ani mai tânăr.</p>
<p>În al doilea rând, vreau să mulțumesc organizatorilor pentru că și-au asumat riscul de a aduce în ring. Din păcate pentru copilul lor cu probleme (n.r. – Jake Paul), vor avea o mare problemă în iunie, pe care nu vor ști cum să o rezolve. Sper că, după ce îl voi învinge, nu vor trece cu vederea această victorie”, a declarat, la rândul lui, boxerul mexican.</p>
<p>Meciul va face parte din co-evenimentul principal. Campionul mondial WBO la categoria grea și deținătorul supertitlului WBA, Gilberto „Zurdo” Ramirez (47-1, 30 KO) își va apăra titlul în fața fostului campion mondial WBA și IBF, Yuniel Dorticos (27-2, 25 KO).</p>

]]></description>
    </item>
  </channel>
</rss>
