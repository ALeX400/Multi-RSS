<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mike Tyson a dat verdictul: „El a fost cel mai înfricoșător boxer din toate timpurile! Un monstru”</title>
      <link>https://www.prosport.ro/alte-sporturi/mike-tyson-a-dat-verdictul-el-a-fost-cel-mai-infricosator-boxer-din-toate-timpurile-un-monstru-20236870</link>
      <description><![CDATA[<img src="https://www.prosport.ro//wp-content/uploads/2025/08/Mike-Tyson-a-dat-verdictul-„El-a-fost-cel-mai-infricosator-boxer-din-toate-timpurile-Un-monstru-e1754241990374.jpg"/><br/><p>Mike Tyson, unul dintre cei mai influenți pugilisti din istorie, a dat verdictul în privința celui mai înfricoșător boxer din toate timpurile.</p>
<p>Nimeni nu se aștepta la opinia lansată în spațiul public de fostul mare boxer.</p>
<h2><span>Mike Tyson a dat verdictul: „El a fost cel mai înfricoșător boxer din toate timpurile! Un monstru”</span></h2>
<p>Mike Tyson, legenda categoriei grea, este văzut de mulți drept cel mai înfricoșător boxer din toate timpurile, însă celebrul boxer are o altă părere, oferind un alt nume celebru în acest sens.</p>
<p>În perioada sa de glorie, „Iron Mike” obișnuia să rostească replici extrem de amenințătoare înainte de a-și distruge fără milă adversarii, care de multe ori erau foarte speriați înainte de startul meciului.</p>
<p>Tyson a înregistrat o serie impresionantă de 37 de victorii consecutive înainte de a suferi o înfrângere șocantă în fața lui Buster Douglas, în februarie 1990.</p>
<p>Deși mulți consideră că el a fost cel mai temut luptător din istorie, Tyson însuși are o altă opinie. Într-o conversație recentă cu fostul superstar din NBA Shaquille O’Neal, „Iron Mike” a dezvăluit cine este, în viziunea lui, cel mai înfricoșător boxer care a existat vreodată.</p>
<h2><span>Mike Tyson îl consideră pe Sonny Listen drept „cel mai înfricoșător luptător” din istorie</span></h2>
<p>Concret, Mike Tyson este absolut sigur că Sonny Liston este etalonul în ceea ce privește acest aspect al boxului.</p>
<p>Sonny Liston a fost unul dintre cei mai temuți boxeri ai anilor 1950–1960, cunoscut pentru forța sa brută, stilul intimidant și trecutul controversat.</p>
<p>Este considerat o figură legendară în istoria boxului, dar și una enigmatică, din cauza lipsei de informații clare despre viața sa personală și decesul său misterios.</p>
<p>„Ascultați-mă, Sonny Liston este cel mai înspăimântător luptător care a trăit vreodată. Gândiți-vă așa: dacă era într-un oraș ca St. Louis și se îndrepta spre Chicago, poliția îl oprea și îi spunea că nu poate veni acolo.</p>
<p>A făcut KO la vreo patru polițiști, le-a rupt maxilarele, le-a luat armele… și tot ce au reușit să facă a fost să-l lovească cu bastoanele în cap. Nu a existat niciun luptător ca el. Sonny Liston era un monstru”, a spus Mike Tyson, potrivit Bloody Elbow.</p>
<p>Sonny Liston a fost învins de Muhammad Ali de două ori. Primul meci a avut loc pe 25 februarie 1964, în Miami Beach, Florida, iar al doilea pe 25 mai 1965, în Lewiston, Maine.</p>
<ul>
<li>Sonny Liston a disputat 54 de meciuri, reușind să adune 50 de victorii de-a lungul carierei sale, dintre care 39 prin KO</li>
</ul>

]]></description>
    </item>
    <item>
      <title>Secretul cutiei cu alb și roșu care te face „programat să câștigi medalii” chiar dacă nu practici sportul în care au performat toți bărbații din neamul tău! EXCLUSIV</title>
      <link>https://www.prosport.ro/fotbal-intern/secretul-cutiei-cu-alb-si-rosu-care-te-face-programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-exclusiv-20232555</link>
      <description><![CDATA[<img src="https://www.prosport.ro//wp-content/uploads/2025/07/Secretul-cutiei-cu-alb-si-rosu-care-te-face-„programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-EXCLUSIV-1400x934.jpeg"/><br/><p>Reîntors de curând ca antrenor la CSM București, clubul cu care a performat la nivel intern (7 titluri naționale și 7 Cupe ale României) dar și internațional, din postura de secund și principal, Adi Vasile are în spate inclusiv o carieră frumoasă de handbalist, în care a reprezentat cu cinste și cu trofee clubul Steaua București.</p>
<p>Puțină lume poate că știe, însă, faptul că Adi Vasile provine dintr-o familie în care alt sport a dominat pe filieră paternă. Boxul, nu handbalul! Și încă la ce nivel! <span>Într-un amplu interviu video oferit în exclusivitate pentru</span> <span>ProSport</span>, Adi Vasile deschide porțile unei confesiuni emoționante, cu secrete din culisele carierei dar și vieții lui. Una în care ringul și handbalul alternează, cumva potențându-se misterios pe firul aceleiași pasiuni uriașe pentru sport și performanță.</p>
<h2><span>Confesiunea lui Adi Vasile despre box, sportul care domina în familia lui</span></h2>
<p>„Când eram copil, eu am fost programat să câștig medalii! Să-mi doresc să câștig medalii!”. Startul mărturisirilor dinspre Adi Vasile, antrenorul CSM București, e de o sinceritate abruptă, nonșalantă, iar poveștile curg imediat, cuceritor, în urma verdictelor despre propriul parcurs profesional:</p>
<blockquote><p>Tatăl meu a fost component al lotului olimpic de box al României, vărul tatălui meu a reprezentat România la Jocurile Olimpice 1980 de la Moscova la box (n.red. – Teodor Pîrjol, categoria grea) .Unchiul tatălui meu a fost secretar general al Federației Române de Box. Iar eu am crescut cu o cutie de medalii, a tatălui meu, care era cel mai valoros lucru pe care eu puteam să-l ating în copilăria aia! Ca și jucat, ca taică-miu să mă lase să mă joc cu medaliile lui. Cele mai vechi amintiri ale mele sunt legate de acea cutie alb cu roșu. Este și acum, acolo, în bibliotecă”</p></blockquote>
<p>Cum de nu s-a îndreptat Adi Vasile spre box și a ales handbalul? Nici el nu are o explicație clară, dar știe sigur ce a învățat la Steaua, prin handbal.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/VYxqpO04WvY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>
<p> </p>
<p>Iar pasiunea pentru box i-ar rămas totuși, dezvăluind că urmărește atât confruntări istorice, cât și „la zi” din sportul care domina în familia lui:</p>
<blockquote><p>Ulterior, începând să fac handbal, am intrat în clubul Steaua unde am văzut mari campioni și le sunt recunoscător absolut tuturor profesorilor și antrenorilor și conducătorilor din acel club că am avut marea șansă și mi-au educat o identitate de campion. Și o dorință de campion. Așa că programarea mea spre acele medalii a fost făcută încă de când eram foarte mic! Boxul nu l-am practicat, deși îmi place la nebunie! Mă uit la meciuri de box, m-am uitat la meciuri din istorie, din anii ’60-’70, dar cred că tatăl meu… nu-mi dau seama. Nu știu de ce nu am făcut box! Nu că, dacă m-ar fi dus la box, nu m-ar fi protejat tata”</p></blockquote>

]]></description>
    </item>
    <item>
      <title>Florin Ioniță și Arun Tudoroiu își „șlefuiesc” pumnii în sala din Constanța. Ținta: Campionatul Național de Box Under 23. SPECIAL</title>
      <link>https://www.prosport.ro/alte-sporturi/box/florin-ionita-si-arun-tudoroiu-isi-slefuiesc-pumnii-in-sala-din-constanta-tinta-campionatul-national-de-box-under-23-special-20239516</link>
      <description><![CDATA[<img src="https://www.prosport.ro//wp-content/uploads/2025/02/Antrenorul-Dorel-Simion-mesaj-ferm-in-privinta-elevului-sau-Florin-Ionita-Ne-dorim-aurul-olimpic.-Daca-boxul-va-fi-scos-de-la-Jocurile-Olimpice-avem-un-alt-drum-1.jpg"/><br/><p>Până pe data de 17 august, Florin Ioniță și Arun Tudoroiu, cei doi pugiliști antrenați de legendarul Dorel Simion, se află în pregătire la Constanța.</p>
<p>Campionatele Nationale Under 23 reprezintă o competiție la care și-au anunțat prezența cei mai buni sportivi ai momentului, la această categorie de vârstă.</p>
<h2><span>Florin Ioniță și Arun Tudoroiu, pariurile importante de la Campionatul Național de Box Under 23</span></h2>
<p>Întrecerea va debuta pe data de 18 august 2025, în Bacău.</p>
<p>„Avem un stagiu de pregătire foarte util în vederea participării la Campionatele Naționale Under 23 ce vor fi organizate în Bacău. Băieții au la Constanța sparring parteneri iar Ionuț Gheorghe, fostul medaliat de la Jocurile Olimpice este tot timpul alături noi și ne sprijină aici cu tot ceea ce avem nevoie”, a declarat Dorel Simion.</p>
<p>Florin Ioniță, principala speranță a boxului masculin românesc la Jocurile Olimpice din 2028, dar și Arun Tudoroiu s-au impus detașat la Cupa României, competiție organizată cu ceva timp în București.</p>
<p>„Nu aveam nici cea mai mică emoție pentru că le cunosc valoarea. Așa cum am mai declarat Cupa României a reprezentat o repetiție deschisă, cu public. Pentru ei și pentru mine contează competițiile internaționale”, a mai explicat Dorel Simion.</p>
<h2><span>„Peste ani realizezi ce însemnă primirea la Președinte de Țară”</span></h2>
<p>Acum când toată lumea vorbește despre decesul lui Ion Iliescu, fostul Președinte al României, Dorel Simion a povestit că și el a fost decorat de Ion Iliescu.</p>
<p>„Dumnezeu să-l ierte! Îmi amintesc că ne-a decorat, pe mine, pe Marian și pe tata. Nu-mi aduc aminte cu exactitate acele momente dar știu că eram foarte emoționat. Poate că la vârsta aia a tinereții nu prea realizezi exact însemnătatea unui astfel de moment.</p>
<p>Abia peste ani când stai și te gândești, și îți aduci aminte, îți dai seama cu adevărat ce a însemnat să te onoreze șeful statului. Eu am fost primit la Palatul Cotroceni și de către domnul Emil Constantinescu. Atunci a fost chiar un moment drăguț, pentru că eu eram singurul bărbat care a fost decorat.</p>
<p>Când am dat mâna cu dânsul știu că mi-a spus: „Ei bine, avem și un băiat premiat”. Sunt clipe memorabile pe care nu le poți uita vreodată”, a încheiat Dorel Simion.</p>

]]></description>
    </item>
    <item>
      <title>„A venit momentul să povestesc tot”. Cartea secretă a lui Mihai Leu va apărea în curând</title>
      <link>https://www.prosport.ro/alte-sporturi/a-venit-momentul-sa-povestesc-tot-cartea-secreta-a-lui-mihai-leu-va-aparea-in-curand-20230803</link>
      <description><![CDATA[<img src="https://www.prosport.ro//wp-content/uploads/2025/07/„A-venit-momentul-sa-povestesc-tot.-Cartea-secreta-a-lui-Mihai-Leu-va-aparea-in-curand-1400x778.jpg"/><br/><p>Mihai Leu s-a stins din viață pe 1 iulie 2025, dar impresionanta lui poveste va dăinui în paginile cărții la care lucra în mare secret. Anunțul a fost făcut printr-un mesaj emoționant, postat chiar pe contul de Facebook.</p>
<p>Fostul mare pugilist și pilot de raliuri a descris cu lux de amănunte toate experiențele de care a avut parte de-a lungul celor 57 de ani. Lansarea va avea loc în curând.</p>
<p>Astfel, cei care l-au cunoscut, precum și generațiile viitoare, vor avea ocazia de a descoperi nu doar sacrificiile făcute pentru <span>fiecare titlu sau trofeu</span>, ci și dincolo de toate acestea.</p>
<h2><span>„Mihai Leu și-a spus povestea în paginile unei cărți”</span></h2>
<p>Chiar dacă Mihai Leu nu se mai află printre noi pentru a-l duce la bun sfârșit, proiectul său de suflet este pe mâini bune. Cei dragi vor face în așa fel încât povestea să nu rămână nespusă.</p>
<blockquote><p>„Am început să scriu, destinul a decis să plec mai repede din această lume fizică, dar povestea mea nu se va opri aici. Într-o zi de martie, m-am așezat la birou și am început să-mi notez gândurile. N-a fost ușor. Cum să așterni pe hârtie o viață întreagă de lupte, visuri, victorii și căderi?</p>
<p> </p>
<p>Știam însă că a venit momentul să povestesc tot. Nu doar despre titlurile câștigate, despre ring, curse și podiumuri, ci și despre omul Mihai Leu. Despre mine. Despre ce am trăit în cei 57 de ani pe acest pământ. Despre vise, sacrificii, durere, bucurie. Alături de Alin, am început să conturez o carte, nu doar o autobiografie, ci un testament al pasiunii, al voinței și al credinței că în viață nu contează de câte ori cazi, ci de câte ori te ridici.</p>
<p> </p>
<p>Am notat ideile de bază, gândurile, amintirile, poveștile care nu s-au spus. N-am mai apucat să o văd scrisă și tipărită, dar sunt convins că ea va apărea și va spune ceea ce eu n-am mai reușit să spun până la capăt. Asta pentru că unele povești nu se încheie niciodată. Ele continuă prin amintiri, prin cei care te-au cunoscut, prin cei care ți-au dus numele mai departe. Și mai ales, prin cei care vor citi. Care vor înțelege. Care vor simți mesajul meu.</p>
<p> </p>
<p>Am fost campion, dar cel mai important titlu a fost să fiu om. Cu inima deschisă. Cu frică uneori. Cu speranță mereu. Cartea mea nu este doar despre trecutul meu. Este despre curajul de a-ți trăi viața cu sens. Despre a nu renunța. Despre a merge mai departe, chiar și când nu mai poți. Ne revedem în pagini. Curând”, este textul postat în social media.</p></blockquote>
<h2><span>S-a luptat peste un deceniu cu o boală nemiloasă</span></h2>
<p>Pentru Mihai Leu, calvarul a început în 2014, de îndată ce a aflat că suferea de o boală cruntă: cancer de colon. Au urmat 11 ani de bătălii pentru viață și nenumărate intervenții chirurgicale, inclusiv pentru montarea unui stent pe care medicii l-au înlocuit mai apoi.</p>
<p>Peste toate acestea a trecut cu bine, până în iunie 2025, când a ajuns din nou pe patul de spital, după o hemoragie internă masivă. Medicii au făcut totul pentru a-l salva, în timp ce familia <span>a sperat într-o nouă minune </span>care nu s-a mai produs, din păcate.</p>

]]></description>
    </item>
    <item>
      <title>Cu ce a ajuns să se ocupe Lucian Bute la 6 ani de când s-a retras din box</title>
      <link>https://www.prosport.ro/sport-life/cu-ce-a-ajuns-sa-se-ocupe-lucian-bute-la-6-ani-de-cand-s-a-retras-din-box-20229281</link>
      <description><![CDATA[<img src="https://www.prosport.ro//wp-content/uploads/2025/07/Cu-ce-a-ajuns-sa-se-ocupe-Lucian-Bute-la-6-ani-de-cand-s-a-retras-din-box-scaled-e1753451811759-1400x889.jpg"/><br/><p>Lucian Bute, un fost pugilist legendar al României, s-a retras în urmă cu 6 ani din box, iar acum stă departe de sportul care l-a consacrat. Acesta recunoaște că după ce a agățat mănușile în cui a fost mult mai aproape de familie, fiind un tată model pentru copiii săi.</p>
<p>Mulți dintre iubitorii sportului din România și-l amintesc pe Lucian Bute drept un pugilist cu suflet, care a făcut țara mândră în luptele sale. Acum, la 6 ani de la retragere, fostul sportiv este aproape de familie și își trăiește viața fericit.</p>
<h2><span>Lucian Bute, tată „full time” după retragerea din box</span></h2>
<p>Ajuns la 45 de ani, <span>Lucian Bute s-a retras în urmă cu 6 ani</span>, iar acum este foarte aproape de familie. Fostul sportiv recunoaște că timpul petrecut alături de cei dragi este cel mai important lucru pentru el, după ce a agățat mănușile în cui.</p>
<p>„După 25 de ani în ring şi deja câțiva ani de la retragere, mă bucur acum de adevăratele comori ale vieții. Am lăsat mănușile pentru clipele prețioase alături de familie şi micii noştri campioni. Familia e pe primul loc. Tată fericit. Momente de neuitat”, a scris Lucian Bute pe Facebook.</p>
<p>Lucian Bute este extrem de popular în Canada, țară în care a luptat mare parte din cariera sa în box. Un meci care a rămas chiar și în amintirea canadienilor este cel contra lui Librado Andrade, un pugilist mexican, la Quebec, în toamna anului 2009.</p>
<p>Fostul sportiv este căsătorit cu Elena Bute, alături de care are doi copii, Eric Ștefan și Ema-Anabella. „Mister KO” a avut parte de o nuntă fantastică, organizată la Castelul Cantacuzino, din Bușteni, în vara anului 2013. Nașii cuplului au fost Emanoil Savin, primarul Bușteniului de atunci, și soția acestuia.</p>
<h2><span>Lucian Bute, o carieră de invidiat cu 32 de victorii</span></h2>
<p>De-a lungul carierei sale, Lucian Bute a avut un palmares de invidiat pentru mulți sportivi. Fostul pugilist a avut 37 de lupte la nivel de profesioniști, în care a câștigat de 32 de ori. În celelalte 5 meciuri, românul s-a văzut învins.</p>
<p>În victoriile sale, Lucian Bute era cunoscut pentru puterea de <span>a-și doborî adversarii prin knock-out</span>. Nu mai puțin de 25 de victorii a obținut astfel românul, adică o rată de succes de 78%. În total, Bute a luptat în 255 de runde la nivel profesionist.</p>
<p>„Sincer, nu mă văd antrenând sau să fiu antrenor. Pentru că viaţa de antrenor e ca şi viaţa de sportiv trebuie să stai cu sportivul plecat, să fii plecat de acasă şi mi-aş dori să fiu aproape de familie. Mai repede un organizator de evenimente, promotor”, a spus Bute la momentul retragerii.</p>

]]></description>
    </item>
  </channel>
</rss>
