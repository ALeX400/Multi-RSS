<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>De 10 mai, fosta Zi Națională a României, lăutarii au cântat pentru „Regele” Simion. „Fără el, eu și Marian nu existam în box”. SPECIAL</title>
      <link>https://www.prosport.ro/alte-sporturi/box/de-10-mai-fosta-zi-nationala-a-romaniei-lautarii-au-cantat-pentru-regele-simion-fara-el-eu-si-marian-nu-existam-in-box-special-20167899</link>
      <description><![CDATA[<img src="https://www.prosport.ro/wp-content/uploads/2025/05/De-10-mai-fosta-Zi-Nationala-a-Romaniei-lautarii-au-cantat-pentru-Regele-Simion-Fara-el-eu-si-Marian-nu-existam-in-box.jpg"/><br/><p>Pe data de 10 mai, chiar de ziua Regalității, una dintre figurile emblematice ale boxului românesc, fostul antrenor Gheorghe Simion, și-a aniversat ziua de naștere. A fost petrecere.</p>
<p>Și pentru a păstra tradiția acestei zile și ieri, când tatăl lui Dorel și Marian Simion, nume de referință pentru pugilismul românesc, a împlinit 68 de ani, a ținut ca de la petrecerea organizată cu familia și prietenii apropiați să nu lipsească lăutarii.</p>
<h2><span>Ce mai face familia Simion? Gheorghe Simion a făcut 68 de ani pe ritmurile lăutarilor</span></h2>
<p>„Se știe că la momentele foarte importante ale anului, lui tata îi place să fie înconjurat de lăutari.</p>
<p>Pentru că este născut chiar de ziua Regalității, melodiile pe care le-au cântat i le-au dedicat „Regelui, Simion”. Anul acesta am petrecut în familie și pot să spun doar că sunt foarte bucuros pentru că ambii părinți sunt sănătoși”, a precizat Dorel Simion pentru <span>ProSport</span>.</p>
<p>Iubitorii boxului își amintesc de faptul că în perioada în care Dorel și Marian făceau meciuri memorabile la amatori, cucerind titluri europene și mondiale sau medalii olimpice, antrenorul Gheorghe Simion a fost cel care a stat în permanență alături de băieții lui.</p>
<p>Vădit emoționat, Dorel nu a uitat și va uita vreodată acele momente: „Tata a fost totul pentru noi. Fără el, nici eu, nici Marian, nu am fi existat în boxul mare. Pentru asta îngenunchez în fața lui și îi mulțumesc pentru tot”.</p>
<h2><span>Vrea să meargă la Jocurile Olimpice din America</span></h2>
<p>În 2028, Dorel Simion are toate șansele de a califica la Jocurile Olimpice, pentru că antrenează unul dintre cei mai talentați pugiliști ai noului val. E vorba de Florin Ioniță.</p>
<p>„Chiar zilele trecute tata, mi-a spus că și-a găsit o sponsorizare pentru a merge și el cu noi în Los Angeles. Acum să vedem dacă în calitate de spectator sau de antrenor. Pentru că, să nu uităm, tara este un om foarte activ. Intră zi de zi în sală.</p>
<p>Activează în continuare ca antrenor la Box Club Simion. Poate va avea șansa ca și un elev de-al lui să se califice la Jocurile Olimpice”, a adăugat Dorel Simion.</p>
<ul>
<li>Cine este Muhammad Ali de România! La 20 de ani n-are adversar la Naționalele de box: „Trebuie să lovești fără să fii lovit”. EXCLUSIV</li>
</ul>
<h2><span>Ce reprezintă ziua Regalității</span></h2>
<p>Ziua Regelui sau Ziua Regalității a fost Ziua națională a României între 1866-1916 și 1918-1947. Era sărbătorită la 10 mai. În 1866, la 10 mai, Principele Carol de Hohenzollern-Sigmaringen ajunge la București și este încoronat ca domnitor al României.</p>
<p>Ziua Regelui celebra și declarația de independență a ambelor camere ale Parlamentului României față de Imperiul Otoman, declarație care a avut loc la 9 mai 1877, marcând astfel și începutul Războiului de Independență al României. Tot la 10 mai, în 1881, a avut loc ceremonia de încoronare a regelui Carol I al României.</p>
<p>Ziua națională, la 10 Mai, era sărbătorită de toți românii. În 1917 a fost interzisă ca urmare a ocupației germane a României. În 1947 dispare definitiv din datele importante după ce regimul comunist a impus ca după abdicarea forțată a regelui Mihai I al României.</p>

]]></description>
    </item>
    <item>
      <title>Lovitură dată Dinamo în box. „Cei din club vor să naturalizeze cinci pugiliști de top. Cu toții provin dintr-o singură țară”. EXCLUSIV</title>
      <link>https://www.prosport.ro/alte-sporturi/box/lovitura-data-dinamo-in-box-vor-sa-naturalizeze-cinci-pugilisti-de-top-cu-totii-provin-dintr-o-singura-tara-exclusiv-20169993</link>
      <description><![CDATA[<img src="https://www.prosport.ro/wp-content/uploads/2025/05/Lovitura-data-Dinamo-in-box-Vor-sa-naturalizeze-cinci-pugilisti-de-top.-Cu-totii-provin-dintr-o-singura-tara.jpg"/><br/><p>La Clubul Sportiv Dinamo se lucrează la foc automat atunci când vine vorba de obținerea performanțelor sportive.</p>
<p>După ce au consolidat principalele secții de jocuri, cum ar fi cazul handbalului masculin și al voleiului masculin, conducerea celor din Șoseaua Ștefan cel Mare, vrea o creștere valorică a tuturor secțiilor. Inclusiv a celor individuale.</p>
<h2><span>5 sportivi din Uzbekistan vor ajunge la Dinamo cât de curând</span></h2>
<p>Dacă la înot au deja „perla coroanei” la nivel mondial, e vorba de David Popovici, iar la atletism pe Rareș Toader, campion european la aruncarea greutății, potrivit surselor <span>ProSport</span>, următoarea secție de sporturi individuale vizată pentru a avea rezultate de top, este secția de box. Iar planul celor de la Dinamo pare a fi unul fabulos.</p>
<p>„Dinamo a pus ochii pe cinci pugiliști uzbeci pe care ar urma să vină în România și, în timp, să fie naturalizați pentru a putea participa la Jocurile Olimpice din 2028.</p>
<p>Aceștia ar urma să vină împreună și cu doi antrenori. Ar fi cea nai spectaculoasă lovitură, nu doar de imagine, pe care Dinamo ar putea s-o dea în materie de box.</p>
<p>Și vă spun asta pentru că în clipa de față polul valoric al boxului mondial s-a mutat în Uzbekistan. Ei dețin supremația”, a declarat sursa <span>ProSport</span>.</p>
<p>Se pare că e nevoie de avizul FR de Box, Dinamo nu poate transfera decât sportivi români. Din informațiile <span>ProSport</span>, există un interes comun FR Box – Dinamo ca aceste naturalizări să aibă loc.</p>
<h2><span>Au avut o secție de nivel mondial</span></h2>
<p>De-a lungul timpului de la secția de box a clubului Dinamo s-au ridicat pugiliști care au reușit să cucerească lumea, în boxul amator. Și am aminti aici doar nume care au făcut istorie pentru Dinamo și pentru România. Este vorba de frații Dorel și Marian Simion.</p>
<p>În 2019, Comitetul Internațional Olimpic (CIO) a suspendat IBA (ex-FIBA, ex-AIBA)- federația internațională de box amator, din cauza problemelor de conducere, finanțare, arbitraj și etice, iar IBA nu a fost implicată în competiția olimpică de box de la Tokyo din 2020.</p>
<p>În 2023, forul olimpic internațional i-a revocat recunoașterea, o măsură extrem de rară, iar întrecerile de box de la Jocurile Olimpice de la Paris din 2024 au fost coordonate direct de CIO.</p>
<p>În 2019, Comitetul Internațional Olimpic (CIO) a suspendat IBA (ex-FIBA, ex-AIBA)- federația internațională de box amator, din cauza problemelor de conducere, finanțare, arbitraj și etice, iar IBA nu a fost implicată în competiția olimpică de box de la Tokyo din 2020.</p>
<h2><span>FR Box s-a afliat deja la World Boxing</span></h2>
<p>În 2023, forul olimpic internațional i-a revocat recunoașterea, o măsură extrem de rară, iar întrecerile de box de la Jocurile Olimpice de la Paris din 2024 au fost coordonate direct de CIO.</p>
<p>Federaţia Română de Box a anunțat deja, după Adunarea Generală a forului de acum două săptămâni, că reprezentanții cluburilor afiliate au aprobat înscrierea pe drumul olimpic spre Los Angeles 2028, dar şi afilierea la World Boxing.</p>

]]></description>
    </item>
    <item>
      <title>Dorel Simion, despre relația cu noua vedetă a boxului românesc, Florin Ioniță: „Aici este provocarea vieții mele și vreau să reușesc”. EXCLUSIV</title>
      <link>https://www.prosport.ro/alte-sporturi/box/dorel-simion-despre-relatia-cu-noua-vedeta-a-boxului-romanesc-florin-ionita-aici-este-provocarea-vietii-mele-si-vreau-sa-reusesc-exclusiv-20169916</link>
      <description><![CDATA[<img src="https://www.prosport.ro/wp-content/uploads/2025/05/Dorel-Simion-despre-relatia-cu-noua-vedeta-a-boxului-romanesc-Florin-Ionita-„Aici-este-provocarea-vietii-mele-si-vreau-sa-reusesc.jpg"/><br/><p>Dorel Simion (48 de ani), pugilistul român medaliat cu bronz la Sydney 2000, s-a confesat pentru iubitorii sportului.</p>
<p>Acesta a povestit cum încearcă să schimbe mentalitatea tinerilor, inclusiv a noului campion Florin Ioniță.</p>
<h2><span>Ce zice Dorel Simion despre Florin Ioniță: „Aici este provocarea vieții mele și vreau să reușesc”</span></h2>
<p>Dorel Simion a fost invitat, alături de elevul său Florin Ioniță, la emisiunea „Drumul spre performanță”, moderată de Daniel Nazare.</p>
<p>„De multe ori în lumea boxului s-a vorbit mult, nu aș vrea să folosesc nume foarte mari, începând de la Vaștag, Doroftei, Simion, Mihai Leu, Lucian Bute. Dom’le, că nu poți fi antrenor mare și noi, foștii sportivi de performanță, am vrea ca cei pe care îi pregătim noi să fie fix ca noi. La valoare.</p>
<p>Aici este o mare provocare pentru mine, pentru că Florin nu are cum niciodată să poată boxa cum boxam eu, pentru că eu aveam o structură, aveam o viteză, boxam într-un fel, iar pe el îl pregătesc în alt fel. Aici este provocarea vieții mele și vreau să reușesc.</p>
<blockquote><p>Nu munceam cât muncește el azi. Sunt foarte, să zic, corect. Și toată lumea știe asta, că am fost un tip mai rebel. Aveam momente când mă pregăteam foarte tare, aveam momente când o lăsam mai moale</p></blockquote>
<p>Se spune că totuși cei mai talentați sunt mai puțin muncitori, dar în schimb, exemplul cel mai bun pentru Florin este fratele meu, Marian Simion.  Nu există niciun dubiu și nicio comparație, probabil, cu el în lumea sportului nostru.</p>
<p>A muncit enorm, el neavând un talent aparte, cum l-am avut eu. Și a muncit foarte mult și o disciplină de fier. Și atunci am luat și modelul cu Marian Simion pentru Florin.</p>
<p>Eram cumva cu biciul. Băi, dacă nu faci, te dăm afară… Eu eram mai rebel. Am avut parte de antrenorii excepționali, de oameni deosebiți și m-au înțeles.</p>
<p>Și la rândul meu și eu i-am înțeles pe ei. Poate cu tatăl meu, să nu fiu așa… Da, bine, e o altă relație aici. E o altă relație, acolo nu”, a spus Dorel Simion în dialogul din studio.</p>
<ul>
<li>De 10 mai, fosta Zi Națională a României, lăutarii au cântat pentru „Regele” Simion. „Fără el, eu și Marian nu existam în box”. SPECIAL</li>
</ul>
<h2><span>Ce urmează pentru Florin Ioniță</span></h2>
<p>„Mă văd antrenor, în primul rând. De box, atenție. Poate ne aude tatăl și… Antrenor de box, bineînțeles, antrenor de box. Și eu aș vrea să fac și eu cu viitorii copii care vor face box și eu când vor fi antrenor, să fac ce facem asupra mea.</p>
<p>Nu mă interesează altă meserie. Dacă voi avea un băiat, da, o să încerc să-l fac pugilist. Da, nu prea îmi place mie, fiind fata mea, să o dau la box. Eu, pe băiat, da, eu o să-l antrenez”, a declarat Florin Ioniță pentru <span>ProSport</span>.</p>
<ul>
<li>Vizionează AICI întreg INTERVIUL cu Florin Ioniță și antrenorul Dorel Simion</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Q9L-qpq30IM?list=PL1wkpCUvNBnqKYyCj3BuKNJU6GhN1orVQ" title="Drumul spre performanță, ediție dedicată boxului | Florin Ioniță și Dorel Simion" width="500"></iframe></div>

]]></description>
    </item>
    <item>
      <title>Puterea exemplului în boxul românesc! Le-a dat intenționat sucuri, sosuri și dulciuri înainte de meci: „Pe vremea mea era cu biciul. Biciul și frica. Acum nu mai stai cu poliția, cu miliția”. EXCLUSIV</title>
      <link>https://www.prosport.ro/alte-sporturi/box/puterea-exemplului-in-boxul-romanesc-le-a-dat-intentionat-sucuri-sosuri-si-dulciuri-inainte-de-meci-pe-vremea-mea-era-cu-biciul-biciul-si-frica-acum-nu-mai-stai-cu-politia-cu-militia-20166913</link>
      <description><![CDATA[<img src="https://www.prosport.ro/wp-content/uploads/2025/05/Puterea-exemplului-in-boxul-romanesc-Le-a-dat-intentionat-sucuri-sosuri-si-dulciuri-inainte-de-meci-„Pe-vremea-mea-era-cu-biciul.-Biciul-si-frica.-Acum-nu-mai-stai-cu-politia-cu-militia-1400x933.jpg"/><br/><p>Dorel Simion, pugilistul român medaliat cu bronz la Sydney 2000, a devenit antrenor. Și nu al oricui, ci al lui Florin Ioniță, marea speranță a boxului românesc.</p>
<p>La doar 20 de ani, acesta pare a fi un sportiv de mare viitor. Florin Ioniță și mentorul său, Dorel Simion, au fost prezenți la emisiunea „Drumul spre performanță”, moderată de Daniel Nazare.</p>
<h2><span>Ce strategie a aplicat Dorel Simion cu Florin Ioniță în privința alimentației</span></h2>
<p>Dorel Simion explică, pe îndelete, cum i-a convins pe cei tineri că anumite produse nu sunt bune pentru corp atunci când ești sportiv de performanță.</p>
<p>„(Cel mai important pentru un antrenor, din punctul meu de vedere, e să formezi acești sportivi. Că dacă îi formezi bine, apoi lucrurile merg. Nu mai stai cu poliția, cu miliția, stai să vedem ce a mâncat)</p>
<p>Consider că s-au schimbat și generațiile, s-au schimbat și vremurile. Înainte, parcă eram mai mult cu biciul, să spun așa. Biciul și frica.</p>
<p>Da, eram cu frică aia, te dau afară, dacă nu vii, nu faci, dacă nu știu ce, mai țipau și pe la tine. Lucrurile s-au schimbat și din punctul meu de vedere ca antrenor, pentru cei care îi pregătesc, și special Florin, ei trebuie să înțeleagă. Dacă înțeleg care e parcursul și ce trebuie să facă pentru performanță, este ok.</p>
<blockquote><p>Cred că mai e ceva important. Trebuie să și le explici, ca să poată să înțeleagă. Mai devreme spuneam că alimentația este puterea exemplului. Adică am făcut și niște teste cu ei și le-am explicat</p></blockquote>
<p>Uite, acum aveți sucuri, faceți, uitați-vă cum o simțiți în ring. Și adică să nu mai facem treaba asta două săptămâni, în urma unui turneu.</p>
<p>În 2023 la Arad. Și cei pe care îi pregăteam au simțit diferența enorm. Da, am făcut puterea exemplului. Și uitați cum e așa și uitați cum e invers. Și pe lângă suc și dulciuri și sosurile, maioneză, prăjeală, absolut orice”, a declarat Dorel Simion pentru <span>ProSport</span>.</p>
<ul>
<li>Cine este Muhammad Ali de România! La 20 de ani n-are adversar la Naționalele de box: „Trebuie să lovești fără să fii lovit”. EXCLUSIV</li>
</ul>
<h2><span>„Am zburdat și în ring am avut două meciuri senzaționale”</span></h2>
<p>„S-a simțit că nu mai mâncam dulce și ne-a dat o bucățică de ciocolată. La antrenament nici nu am mai obosit.</p>
<p>Am zburdat și în ring am avut două meciuri senzaționale. Adică nici mie nu îmi vine să cred că mă uit pe filmare. S-a simțit o diferență, am lovit foarte puternic.</p>
<p>Nu pot să zic că mi-a fost foarte greu pentru că am fost într-o continuă pregătire. Am stat în continuu în mediul sportiv al boxului. Când simțeam nevoia mă duceam la maestrul Dorel Simion și vorbeam, uitam. După aceea mă duceam în cameră, mă odihneam.</p>
<p>Era o altă zi în care trebuia să ne pregătim și să ne punem o cărămidă la casă”,a punctat și sportivul, Florin Ioniță, poreclit de antrenor „Muhammad Ali de România”.</p>
<p>Foto: Facebook / FR Box</p>
<ul>
<li>Vizionează AICI întreg INTERVIUL cu Florin Ioniță și antrenorul Dorel Simion</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Q9L-qpq30IM?start=1692&amp;feature=oembed" title="Drumul spre performanță, ediție dedicată boxului | Florin Ioniță și Dorel Simion" width="500"></iframe></div>

]]></description>
    </item>
    <item>
      <title>Stop joc! Leonard Doroftei a încheiat conturile cu partenerii de business pe care-i avea în zona Băneasa: „Îmi doresc afacerea mea”. EXCLUSIV</title>
      <link>https://www.prosport.ro/alte-sporturi/box/stop-joc-leonard-doroftei-a-incheiat-conturile-cu-partenerii-de-business-pe-care-i-avea-in-zona-baneasa-imi-doresc-afacerea-mea-exclusiv-20165384</link>
      <description><![CDATA[<img src="https://www.prosport.ro/wp-content/uploads/2024/12/Leonard-Doroftei-s-a-intors-in-Romania-Visul-pe-care-l-avea-ca-sportiv-a-devenit-realitate-„In-Canada-ma-antrenam-in-garaj-acum-am-conditii-de-cinci-stele-e1746716332814.jpg"/><br/><p>La puțin timp după ce a revenit definitiv în România, după câțiva ani petrecuți în Canada, la Montreal, Leonard Doroftei, campion mondial la box profesionist și-a deschis împreună cu niște amici o sală de box în zona de nord a Capitalei.</p>
<p>Timp de cinci luni de zile proiectul a funcționat foarte bine. Doar că, de curând, „Moșul” a decis să încheie acest parteneriat de afaceri.</p>
<h2><span>Leonard Doroftei nu mai se află în relație de afaceri cu clubul de box din Băneasa</span></h2>
<p>Fostul campion a explicat în exclusivitate pentru <span>Prosport</span> de ce a luat această decizie.</p>
<p>„Pur și simplu am luat decizia să mă retrag pentru că m-am gândit că cel mai bine e să am un business doar al meu. Mi-am strâns mâna cu băieții și fiecare mergem mai departe. Am rămas în relații amicale, dar în clipa de față eu sunt focusat pe ideea de a-mi găsi o sală care să fie doar a mea”, a explicat Leonard Doroftei.</p>
<p>Viața de zi cu zi pe care Doroftei o ducea în Canada era una fără griji pentru marele campion. A luat decizia de a se întoarce în România, cu titlu definitiv pentru a-și urma copiii.</p>
<p>„Atât băieții cât și fata au spus că vor să se stabilească în România. Era aiurea să rămân eu cu soția în Canada. Așa că am luat decizia să ne întoarcem și noi”, declara Doroftei în mass-media la puțin timp după ce a revenit în țară.</p>
<p>De puțin timp Leonard Doroftei are o nouă calitate: cea de bunic. Și spune că i viața i s-a schimbat radical. „Parcă am întinerit cu 30 de ani. Este un sentiment pe care nu-l pot descrie în cuvinte. Sunt cel mai fericit bunic”, a mai declarat el.</p>
<ul>
<li>Leonard Doroftei s-a întors în România! Visul pe care-l avea ca sportiv a devenit realitate: „În Canada mă antrenam în garaj, acum am condiții de cinci stele”. VIDEO</li>
</ul>
<h2><span>Cine este Leonard Doroftei</span></h2>
<p>Leonard Doroftei a fost campion național, în 1986 și 1987, la juniori. A obținut cinci titluri naționale la seniori (1992, 1993, 1994, 1996 și 1997).</p>
<p>De asemenea, se poate lăuda bronzul olimpic pentru România la Barcelona (1992) și la Atlanta (1996). A fost ales, la 23 noiembrie 2012, președinte al Federației Române de Box, deținând această funcție până la data 13 noiembrie 2015.</p>

]]></description>
    </item>
  </channel>
</rss>
