<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Leonard Doroftei a luat decizia dureroasă pentru România: „E greu să o resuscitez”</title>
      <link>https://www.prosport.ro/alte-sporturi/leonard-doroftei-a-luat-decizia-dureroasa-pentru-romania-e-greu-sa-o-resuscitez-20274684</link>
      <description><![CDATA[<img src="https://www.prosport.ro//wp-content/uploads/2025/09/Leonard-Doroftei-a-luat-decizia-dureroasa-pentru-Romania-„E-greu-sa-o-resuscitez.jpg"/><br/><p>Leonard Doroftei a scris istorie în box pentru România, dar acum a decis să facă un pas în spate de dragul celor cu care a crescut în ring.</p>
<p>Fostul campion mondial WBA a revenit în țară, după ce o bună perioadă de timp s-a retras în Canada. Autoritățile de la Ploiești i-au dat lovitura de grație cu locația în care își dezvoltase propria afacere, iar zilele trecute Doroftei a fost cel care a dat lovitura de start la meciul Petrolul – Dinamo.</p>
<p><span>„Moșul” a dezvăluit</span> în direct la TV că sunt șanse mici să fie resuscitată Federația de Box și preferă să stea deoparte și să fie considerat prost decât să se pună rău cu foști colegi și colaboratori.</p>
<h2><span>Leonard Doroftei nu vrea să preia frâiele Federației de Box: „Acum visăm să participăm”</span></h2>
<p>Dacă în anii 2000 România avea numeroși campioni la box la nivel mondial, în prezent, pugiliștii abia reușesc să mai participe în cadrul unor competiții de top. Leonard Doroftei a spus lucrurilor pe nume și nu s-a eschivat atunci când a fost vorba de preluarea conducerii FRB. Fostul campion mondial nu ar fi de acord să preia șefia FRB deoarece consideră că e foarte greu să facă o schimbare.</p>
<blockquote><p>„E foarte greu să resuscitez Federația de Box. Am fost acolo am văzut despre ce e vorba și nu pot să mă cert cu cei cu care am crescut. Am preferat mai bine să fac un pas în spate. Mai bine să spună că sunt prost, decât că sunt jigodie. Acum nu mai visăm la medalii, visăm să participăm.”, a declarat Doroftei, la <span>Digisport.</span></p></blockquote>
<h2><span>Scenografie impresionantă pentru fostul mare campion: ploieștenii nu l-au uitat</span></h2>
<p>Chiar dacă autoritățile locale l-au făcut să părăsească Ploieștiul, Leonard Doroftei e în continuare considerat un mare campion de ploieșteni. L-au ovaționat la meciul de pe „Ilie Oană” și i-au dedicat o scenografie impresionantă. Scenografia fanilor a înfățișat cele trei nume mari pe care Ploieștiul le-a dat boxului românesc: Leontin Sandu, Adrian Diaconu și Leonard Doroftei.</p>
<blockquote>
<p id="p-3">„De la campionii noștri am învățat cum să ținem corect garda, să ne apărăm cu onoare orașul, scutul și strada”, a fost mesajul afișat de fanii Petrolului.</p>
</blockquote>
<p><span>Leonard Doroftei a fost invitat de onoare</span> și a dat lovitura de start. Nu le-a purtat noroc favorițiilor săi, Petrolul cedând duelul cu „câinii” la scor de neprezentare, 0-3. A fost prima apariție a „Moșului” la un meci de fotbal la Ploiești după foarte multă vreme.</p>

]]></description>
    </item>
    <item>
      <title>Soția s-a băgat între bărbatul ei și celebra actriță. Nevasta lui Canelo Alvarez, moment ciudat cu Sofia Vergara</title>
      <link>https://www.prosport.ro/diverse/sotia-s-a-bagat-intre-barbatul-ei-si-celebra-actrita-nevasta-lui-canelo-alvarez-moment-ciudat-cu-sofia-vergara-20275827</link>
      <description><![CDATA[<img src="https://www.prosport.ro//wp-content/uploads/2025/09/Sotia-s-a-bagat-intre-barbatul-ei-si-celebra-actrita.-Nevasta-lui-Canelo-Alvarez-moment-ciudat-cu-Sofia-Vergara-e1758183907199.jpg"/><br/><p>Sofia Vergara, una dintre cele mai apreciate femei din industria cinematografică, a fost implicată într-un moment stânjenitor înainte de un meci de box. Columbiana l-a îmbrățișat pe pugilistul Canelo Alvarez, dar soția acestuia a simțit să intervină și să îi despartă.</p>
<p>Într-un videoclip care s-a viralizat rapid, postat chiar de Netflix, Sofia Vergara a produs „ceartă” în casa unui pugilist celebru. Columbiana l-a îmbrățișat pe Canelo Alvarez, iar soția acestuia a simțit că este nevoie să intervină. Internauții glumesc acum pe seama situației.</p>
<h2><span>Sofia Vergara, „ținta” soției lui Canelo Alvarez într-un clip viral</span></h2>
<p>Canelo Alvarez s-a luptat cu Terrence Crawford weekendul trecut, dar a pierdut la puncte. Mai multe vedete sau actori celebri au participat la marele meci, printre care și Sofia Vergara. Cea din urmă a intrat chiar în backstage pentru a-i oferi o îmbrățișare pugilistului, dar momentul a părut unul stânjenitor pentru soția lui.</p>
<p><span>Actrița de 53 de ani</span> l-a vizitat pe Alvarez chiar înainte de meci. Vizibil stânjenit, pugilistul a îmbrățișat-o pe Sofia Vergara preț de câteva secunde, apoi au realizat o fotografie împreună. Soția sportivului a simțit să intervină și i-a despărțit pe cei doi cu prilejul sesiunii foto.</p>
<p>Fernanda Gomez, soția lui Canelo Alvarez, a stat chiar între cei doi în timpul fotografiei. Cuplul este căsătorit din anul 2021, după ce s-au întâlnit în 2016. Fanii glumeau pe seama momentului care părea stânjenitor pentru toată lumea prezentă la momentul organizat de gigantul Netflix.</p>
<blockquote class="twitter-tweet">
<p dir="ltr" lang="ca">Sofía Vergara visits Canelo Álvarez backstage before the big fight. #CaneloCrawford pic.twitter.com/yKHWbmoGNz</p>
<p>— Netflix (@netflix) September 14, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Fanii s-au amuzat pe seama clipului cu Sofia Vergara și Canelo Alvarez</span></h2>
<p>Mai mulți fani ai pugilistului s-au amuzat pe seama situației, mulți considerând în glumă că soția lui Canelo a fost extrem de vigilentă la tot ceea ce s-a întâmplat. Postarea a adunat aproape 10.000 de aprecieri în doar câteva zile pe rețeaua X.</p>
<p>„Soția lui Canelo nu glumește, haha”, „Soția lui s-a asigurat că stă între ei, e clar”, „Ochii lui Canelo au rămas îndreptați. Soția lui era concentrată doar asupra lui”, „De ce e geloasă, chiar seamănă mult”, „Soția lui Canelo arată ca și cum ar fi pregătită să intre în ring cu Sofia și să arunce niște pumni”, au fost câteva dintre glumele oamenilor de pe X.</p>
<p><span>Canelo Alvarez are cinci copii</span>, născuți cu patru mame diferite. Împreună cu Fernanda Gomez, pugilistul are două fiice. Sportivul a avut de-a lungul timpului trei relații în care s-au născut câte un copil, cu iubita lui din copilărie, Karen Beltran, dar și modelele Valeria Quiroz și Nadia Sepulveda.</p>

]]></description>
    </item>
    <item>
      <title>Mike Tyson i-a dat un pumn în abdomen lui Mr. Beast și l-a pus în genunchi. Momentul s-a viralizat în toată lumea</title>
      <link>https://www.prosport.ro/alte-sporturi/mike-tyson-i-a-dat-un-pumn-in-abdomen-lui-mr-beast-si-l-a-pus-in-genunchi-momentul-s-a-viralizat-in-toata-lumea-20273302</link>
      <description><![CDATA[<img src="https://www.prosport.ro//wp-content/uploads/2025/09/Mike-Tyson-i-a-dat-un-pumn-in-abdomen-lui-Mr.-Beast-si-l-a-pus-in-genunchi.-Momentul-s-a-viralizat-in-toata-lumea.jpg"/><br/><p>Mike Tyson (59 de ani) i-a dat un pumn în abdomen lui Mr. Beast (27 de ani), iar lovitura l-a pus în genunchi pe cunoscutul creator de conținut de pe YouTube. Incidentul care s-a viralizat în toată lumea a avut loc în Las Vegas, în timpul meciului dintre Canelo Alvarez și Terence Crawford.</p>
<p>Pentru Mike Tyson aceasta a fost prima apariție publică după ce a anunțat că  revine în ringul de box, unde <span>se va confrunta cu Floyd Mayweather </span>(48 de ani), meciul demonstrativ urmând să aibă loc, cel mai posibil, în primăvara lui 2026.</p>
<p>Avertizat că ar putea să devină „un sac uman de box”, Tyson și-a arătat însă mușchii în fața unei persoane care nu boxează, ci doar are colaborări cu influenceri care practică acest sport.</p>
<h2><span>Mike Tyson i-a dat un pumn în abdomen lui Mr. Beast și l-a pus în genunchi</span></h2>
<p>Mike Tyson a fost protagonistul unui moment care s-a viralizat în toată lumea și care ridică anumite semne de întrebare în privința sa. Concret, în timp ce se afla la meciul dintre <span>Canelo Alvarez și Terence Crawford</span>, în gala de la Las Vegas, Mike Tyson l-a lovit cu pumnul în abdomen pe Mr. Beast, un cunoscut creator de conținut de pe YouTube. Iar lovitura, „marca înregistrată” a lui Tyson, a fost destul de dură pentru tânărul de 27 de ani care a căzut în genunchi, vizibil afectat.</p>
<p>Deși părea că Mr. Beast se simte incorfortabil, „lui Tyson i s-a părut că situația a fost una amuzantă”, notează <span>The Sun</span>.</p>
<h2><span>Tyson și Mayweather, meci demonstrativ anul viitor</span></h2>
<p>Mike Tyson și Floyd Mayweather au semnat și anul viitor vor lupta într-un meci demonstrativ. Ultimul meci profesionist pentru Tyson a fost în noiembrie 2024, când s-a confruntat cu Jake Paul, iar mulți au crezut că aceea a fost doar o apariție pasageră, astfel că anunțul legat de revenirea în ring i-a luat prin surprindere. Jake Paul este un fost youtuber devenit boxer, iar meciul cu Tyson, câștigat în opt runde scurte, a fost urmărit pe Netflix de peste 100 de milioane de spectatori.</p>
<p>Pentru Mayweather, retras din activitate în 2017, după ce l-a învins pe fostul campion UFC Conor McGregor, a urmat o serie de meciuri demonstrative, care i-au adus mulți bani în conturi.</p>
<p>Ultimul său meci a fost în august 2024, când a luptat cu John Gotti, nepotului unui cunoscut mafiot din New York, iar partida s-a încheiat fără un câștigător.</p>
<p>Tyson s-a retras în 2005, după două înfrângeri zdrobitoare în fața lui  Danny Williams și Kevin McBride. Însă nu a stat departe de ringul de box, căci a revenit în 2020 pentru un meci demonstrativ împotriva lui Roy Jones jr, încheiat cu o remiză după opt runde.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/9eHpfF4H46I?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="MR BEAST ASKS MIKE TYSON for a PUNCH: The RESULT is exactly what you expect" width="500"></iframe></div>
<p> </p>
<p>sursa youtube Dario AS</p>

]]></description>
    </item>
    <item>
      <title>A murit Ricky Hatton! Celebrul campion mondial la box avea doar 46 de ani</title>
      <link>https://www.prosport.ro/alte-sporturi/box/a-murit-ricky-hatton-celebrul-campion-mondial-la-box-avea-doar-46-de-ani-20272479</link>
      <description><![CDATA[<img src="https://www.prosport.ro//wp-content/uploads/2025/09/A-murit-Ricky-Hatton-Celebrul-campion-mondial-la-box-avea-doar-46-de-ani-1400x902.png"/><br/><p>Duminică, 14 septembrie 2025, fostul mare boxer Ricky Hatton a murit la vârsta de doar 46 de ani, șocând întreaga lume a sportului.</p>
<p>Ex-pugilistul, care s-a luptat inclusiv cu Floyd Mayweather (48 de ani), a fost găsit fără suflare în locuința sa din Manchester, potrivit primelor informații.</p>
<h2><span>Ricky Hatton a murit la vârsta de 46 de ani, fix când se pregătea să revină în ring. Primele detalii despre decesul fostului campion mondial</span></h2>
<p>Ricky Hatton, ex campion mondial, declarat „Luptătorul Anului 2015” în Marea Britanie, a murit la vârsta de doar 46 de ani, fiind găsit fără suflare în propria casă din Manchester, potrivit <span>The Sun</span>.</p>
<p>Din primele informații, decesul s-a produs din cauze naturale, iar poliția nu a deschis un dosar pentru moarte suspectă.</p>
<p>„Putem confirma că am găsit un corp la o adresă de pe Bowlacre Road, în Gee Cross, la ora 6:45 în această dimineață, duminică, 14 septembrie. Decesul nu este considerat suspect”, a declarat un purtător de cuvânt al Poliției din Greater Manchester.</p>
<h2><span>Se pregătea să revină în ring</span></h2>
<p><span>Ricky Hatton s-a retras din boxul profesionist în 2012</span>, iar ulterior s-a confruntat cu multiple dificultăți, <span>inclusiv probleme de sănătate mintală și dependență de droguri</span>. Hatton a vorbit deschis despre situația dramatică prin care a trecut, iar în ultimii ani părea că a renăscut. În plus, asemenea foștilor mari boxeri care au revenit în ring pentru lupte demonstrative sau nu, Ricky Hatton decisese și el să facă acest pas.</p>
<p>Astfel, la data de 2 decembrie 2025, într-un eveniment organizat la Dubai, Ricky Hatton trebuia să îl înfrunte pe Eisa Al Dah, un pugilist din Emiratele Arabe Unite.</p>
<p>Ricky Hatton urma să împlinească vârsta de 47 de ani la data de 6 octombrie 2025.</p>
<h2><span>Ricky Hatton vs. Floyd Mayweather</span></h2>
<p>În perioada 1997-2012, Ricky Hatton a cucerit mai multe centuri recunoscute la nivel mondial, iar poate cea mai importantă luptă în care a fost implicat a rămas cea cu Floyd Mayweather. În 2007, în cadrul unei gale organizate la MGM Grand Garden Arena din Las Vegas, Nevada, britanicul l-a înfruntat pe legendarul boxer american. Însă, Floyd Mayweather, care nu a fost învins nici măcar o dată în întreaga carieră de la profesioniști, s-a dovedit a fi mai bun și a câștigat bătălia în runda a zecea, prin TKO.</p>
<h2><span>Reacții din lumea boxului și nu numai</span></h2>
<p>Amir Khan, de asemenea ex-campion mondial pentru Marea Britanie, a scris o postare emoționantă pe platformele de socializare:</p>
<p>„Astăzi l-am pierdut nu doar pe unul dintre cei mai mari boxeri ai Marii Britanii, ci și pe un prieten, mentor, un războinic… L-am pierdut pe Ricky Hatton”, a scris Amir Khan.</p>
<p>Anthony Fowler, boxer olimpic, a transmis:</p>
<p>„Nu pot să cred. Odihnește-te în pace, Ricky Hatton”, a scris Fowler.</p>
<p>Inclusiv controversatul jurnalist Piers Morgan a postat un mesaj pe platforma X:</p>
<p>„Odihnește-te în pace, Ricky „Asasinul” Hatton. 46 de ani… Găsit decedat în domiciliul său din Manchester, poliția spune că nu există circumstanțe suspecte. Ce veste incredibil de tristă”, a scris Piers Morgan.</p>

]]></description>
    </item>
    <item>
      <title>Bărbatul care a plătit 400 de milioane de dolari pe 1.000 de apartamente a câștigat 124.000 de dolari la pariuri</title>
      <link>https://www.prosport.ro/alte-sporturi/barbatul-care-a-platit-400-de-milioane-de-dolari-pe-1-000-de-apartamente-a-castigat-124-000-de-dolari-la-pariuri-20272388</link>
      <description><![CDATA[<img src="https://www.prosport.ro//wp-content/uploads/2025/09/Barbatul-care-a-platit-400-de-milioane-de-dolari-pe-1.000-de-apartamente-a-castigat-124.000-de-dolari-la-pariuri.jpg"/><br/><p>Floyd Mayweather a pariat suma de 50.000 de dolari pentru victoria lui Terence Crawford cu Canelo Alvarez, care a avut loc la o gală din Las Vegas.</p>
<p>Iar norocul a ținut cu Mayweather (47 de ani), cel mai bogat pugilist din lume, potrivit <span>Celebrity Net Worth</span>, căci i-a intrat în cont suma de 124.000 de dolari.</p>
<h2><span>Floyd Mayweather, care a cheltuit 400 de milioane de dolari pe 1.000 de apartamente, mai bogat cu 124.000 de dolari din pariuri</span></h2>
<p>Acum, el a pariat pe victoria lui Terence Crawford în lupta cu Canelo Alvarez și a câștigat o sumă considerabilă, 124.000 de dolari.</p>
<p><span>Mayweather a cheltuit anul trecut 400 de milioane de dolari</span> pe 1.000 de apartamente aflate în zeci de clădiri din New York „Această achiziție are o semnificație emoțională profundă pentru mine și familia mea”, a declarat Mayweather, într-un comunicat, notează <span>Talk Sports</span>.</p>
<p>Anunțul pariului pe care l-a câștigat l-a făcut într-o postare pe Instagram, unde a pus biletul câștigător, însă postatea sa nu a fost lipsită de comentarii ironice.</p>
<p>„Bani ușori. Ultima dată când Canelo a luptat cu un boxer ai fost tu!”, a scris un internaut. „Un luptător adevărat ar ști că Alvarez este mai bun. Las-o baltă. Crawford a câștigat, dar asta nu schimbă faptul că a fost dominat. Nu a fost un meci grozav, nu a fost meciul sezonului. Canelo merita un adversar mai bun pentru a arăta cum a decurs antrenamentul până acum, nu o strategie de a da înapoi. Noi, spectatorii, am văzut asta de multe ori. Vrem sânge”, este un alt comentariu la postarea lui Mayweather.</p>
<p>Au fost și o serie destul de mare de comentarii care au sugerat că Mayweather ar fi pariat pe ambii pugiliști, dar că a postat doar biletul câștigător.</p>
<p>„Desigur. Ei mereu fac asta. Știu cum să câștige, dat postează doar câștigurile și niciodată pierderile”, a scris un alt internaut. „Știm că ai pariat pe ambii boxeri”, a mai notat altă persoană.</p>
<h2><span>Crawford, cea mai mare victorie a carierei</span></h2>
<p><span>Terence Crawford</span> a urcat două divizii pentru a-l provoca pe Canelo Alvarez și a obținut, sâmbătă, cea mai mare victorie din cariera sa. O victorie prin decizie unanimă, devenind campionul incontestabil la categoria super-mijlocie.</p>
<p>Crawford, campion mondial în patru categorii diferite, devine primul pugilist din „era celor patru centuri” ce cucerește titlul de campion în trei categorii diferite de greutate.</p>
<p>Pentru lupta cu Alvarez s-a pregătit timp de un an de zile, necesar să atingă categorie de greutate a lui Canelo.</p>
<p>Alvarez este de asemenea campion în patru categorii, iar singurele sale înfrângeri au fost împotriva lui Crawford, Mayweather (2013) și Dmitry Bivol (2022, an în care Camelo Alvarez a trecut la categoria semigrea pentru a concura la titlul mondial), notează <span>ESPN</span>.</p>

]]></description>
    </item>
  </channel>
</rss>
