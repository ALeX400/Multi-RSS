<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Faliment în spatele tranzacției cu care a cumpărat 1.000 de apartamente cu 400.000.000 de dolari? Prietenul celebru al afaceristului a intervenit după zvonurile că imperiul financiar al legendarului sportiv se destramă</title>
      <link>https://www.prosport.ro/alte-sporturi/box/faliment-in-spatele-tranzactiei-cu-care-a-cumparat-1-000-de-apartamente-cu-400-000-000-de-dolari-prietenul-celebru-al-afaceristului-a-intervenit-dupa-zvonurile-ca-imperiul-financiar-al-legendarului-s-20148654</link>
      <description><![CDATA[<img src="https://www.prosport.ro/wp-content/uploads/2025/04/Faliment-in-spatele-tranzactiei-cu-care-a-cumparat-1.000-de-apartamente-cu-400.000.000-de-dolari-Prietenul-celebru-a-e1744964599657-1400x749.jpg"/><br/><p>Floyd Mayweather este unul dintre cei mai bogați foști sportivi ai planetei, iar investițiile sale tot mai numeroase au atras atenția publicului.</p>
<p>Totuși, fostul pugilist s-ar afla într-o cumpănă, după ce <span>a cumpărat 1.000 de apartamente pentru amețitorul preț de 400.000.000 de dolari</span>.</p>
<h2><span>Un legendar sportiv, tot mai aproape de faliment după ce a cumpărat 1.000 de apartamente cu 400.000.000 de dolari</span></h2>
<p>50 Cent, care era apropiat de Floyd Mayweather, a reacționat după ce zvonurile falimentului au tot planat prin media. Artistul a reacționat printr-o postare pe Instagram, acolo unde a strâns peste 117.000 de like-uri și 5.300 de comentarii.</p>
<p>„Wow, deci ei vorbesc rău despre Champ. Chiar dacă noi acum suntem într-o ceartă, el este tot fratele meu. Noi nu mai vorbim pentru că eu nu am nevoie de el. El obișnuiește ca oamenii să fie doar aprobatori cu el”, a spus 50 Cent, pe Instagram.</p>
<p>Mesajul lui 50 Cent a fost acompaniat de un material video, care conține o știre la adresa posibilului faliment al fostului pugilist.</p>
<p>„50, știi doar că el nu știe să citească descrierea ta..”, „Obiceiurile lui Floyd de a paria îl vor duce la faliment”, „Cineva încearcă să falimenteze toți oamenii de afaceri de culoare”, „Știrile au început să numerele banii din portofelele oamenilor”, „Descrierea arată maturitate”, au fost câteva dintre comentariile la postarea lui 50 Cent, pe Instagram.</p>
<h2><span>Floyd Mayweather, investiții puternice în New York</span></h2>
<p>Fostul pugilist confirmă la o televiziune americană faptul că <span>are peste 100 de clădiri achiziționate în New York</span>. Floyd Mayweather spune că ținta sa a fost „Big Apple”, „orașul care nu doarme niciodată”.</p>
<p>Atunci când Mayweather a declarat asta, 50 Cent a reacționat dur la adresa sa, spunând că aceasta este o minciună. Alături de mesajul dur, artistul a mai postat și o fotografie cu fostul pugilist cu nasul lung, asemenea lui Pinocchio.</p>
<p>„Peste 100 de clădiri și 99% dintre ele în New York. Haha. Lol, asta este o minciună, Champ. Ar trebui să te zguduim puțin. Lmao”, a fost mesajul postat de 50 Cent pe Instagram, după ce a văzut ce a declarat Mayweather.</p>
<p>Disputa dintre cei doi datează din urmă cu mai mulți ani. Cândva au fost prieteni foarte buni, dar relația lor s-a transformat într-una rece. Motivul disputei Mayweather – 50 Cent nu este cunoscut publicului, dar artistul a oferit câteva indicii că prietenia lor nu era bazată pe principii sănătoase.</p>

]]></description>
    </item>
    <item>
      <title>Mike Tyson și ferocitatea nemaiîntâlnită a pumnilor săi. Adversarul care l-a bătut și l-a forțat să se retragă din box susține că loviturile primite de la Iron Mike au fost devastatoare: „Le mai simt și azi, după 19 ani”</title>
      <link>https://www.prosport.ro/alte-sporturi/box/mike-tyson-si-ferocitatea-nemaiintalnita-a-pumnilor-sai-adversarul-care-l-a-batut-si-l-a-fortat-sa-se-retraga-din-box-sustine-ca-loviturile-primite-de-la-iron-mike-au-fost-devastatoare-le-m-20148484</link>
      <description><![CDATA[<img src="https://www.prosport.ro/wp-content/uploads/2025/04/Mike-Tyson-si-ferocitatea-nemaiintalnita-a-pumnilor-sai-1400x785.jpg"/><br/><p>Fostul mare boxer Mike Tyson s-a retras din activitate în 2005, iar uiltimul lui adversar spune că simte forța pumnilor lui „Iron Mike” și după 19 ani.</p>
<p>Pe 11 iunie 2005 Mike Tyson avea să dispute ultimul lui meci oficial. Nu s-au desfășurat toate cele 10 runde, deoarece arbitrul a pus capăt confruntării după repriza a 6-a.</p>
<h2><span>Omul care a forțat retragerea din activitate a lui Mike Tyson, cu o victorie înainte de limită, simte forța pumnilor americanului și după două decenii</span></h2>
<p>A fost a șasea înfrângere a lui Tyson în ring, după cele cu Buster Douglas în 1990, <span>Evander Holyfield în 1996 și 1997</span>, Lennox Lewis în 2002 și Danny Williams doi ani mai târziu.</p>
<p>Kevin McBride a câștigat acel meci după ce arbitrul a oprit meciul în runda a șasea, iar irlandezul a dezvăluit că, după aproape două decenii, încă mai poate simți cum a fost să fie lovit de „Iron Mike”.</p>
<p>„Forța lui Mike Tyson este de necrezut. O simt și astăzi, la peste 19 ani de la acel meci. Lovește foarte tare. George Foreman a dovedit asta împotriva lui Michael Moorer. Sigur că era puțin mai tânăr decât este Mike azi, dar din punct de vedere al forței Tyson are una dintre cele mai dure lovituri din istorie”, a declarat irlandezul, potrivit <span>secondsout.com</span>.</p>
<h2><span>„Iron Mike” a revenit în ring în noiembrie 2024, la 58 de ani și 138 de zile</span></h2>
<p>Mike Tyson a fost un adevărat fenomen. A câștigat primele 19 meciuri la profesionism prin KO, 12 partide oprindu-se în prima rundă.</p>
<p>A devenit campion mondial pe 22 noiembrie 1986, după un KO în repriza a doua în fața lui Trevor Berbick. Avea 20 de ani, 4 luni și 22 de zile și a intrat în istorie drept cel mai tânăr campion mondial la categoria grea, record care rămâne și astăzi valabil.</p>
<p>Au urmat victorii prin knockout în fața unor legende ale boxului, ca Larry Holmes și Michael Spinks. Tyson a devenit un campion incontestabil, cu ferocitatea, viteza și puterea lui fiind cunoscut drept „Cel mai rău om de pe planetă”. Are în palmares 50 victorii, dintre care 44 înainte de limită.</p>
<p>A revenit în ring pe 15 noiembrie 2024, la 58 de ani și 138 de zile, cu ocazia unui meci demonstrativ cu YouTuber-ul american devenit boxer Jake Paul. Acesta <span>s-a impus în 8 reprize, printr-o victorie unanimă</span>.</p>
<p>„Am capacitatea de a mă menține în formă, dar nu mai am curajul să duc o luptă pe care nu cred că mai… Îmi pare rău că am dezamăgit pe toată lumea, dar nu mai am asta în suflet.</p>
<p>Practic, lupt să am bani pentru a-mi plăti facturile, nu mai am stomac pentru asta, sunt mai conștient de copiii mei și de acei băieți, mă uit la adversarii mei, pur și simplu nu am acea ferocitate, nu mai sunt un animal”, spunea Tyson la vremea respectivă.</p>

]]></description>
    </item>
    <item>
      <title>Ce se întâmplă, de fapt, în sala de box a lui Leonard Doroftei. „Îi rup!”</title>
      <link>https://www.prosport.ro/alte-sporturi/box/ce-se-intampla-de-fapt-in-sala-de-box-a-lui-leonard-doroftei-ii-rup-20148225</link>
      <description><![CDATA[<img src="https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-1400x778.jpg"/><br/><p>După o perioadă de „exil” în Canada, Leonard Doroftei a revenit pe plaiurile mioritice pentru a-și duce la îndeplinire cel mai arzător vis. Este vorba despre propria sală de box, inaugurată nu cu mult timp în urmă, la finalul lui 2024.</p>
<p>Toate drumurile sale duc de atunci în zona Băneasa-Pipera, unde îi trec pragul tinerii dornici să-i calce pe urme. Pregătirea e de-a dreptul spartană, dar nimeni nu se plânge.</p>
<p>Pe 10 aprilie, chiar în ziua în care a împlinit 55 de ani, fostul mare pugilist <span>a devenit bunic</span>. Fericirea a atins, evident, cote maxime, dar asta nu înseamnă că și-a neglijat elevii. Dimpotrivă.</p>
<h2><span>Leonard Doroftei, nelipsit din sala de box. Cum îi pregătește pe viitorii campioni</span></h2>
<p>În sala „Moșului” trecutul se împletește armonios cu prezentul și viitorul. Pereții sunt tapetați cu fotografii ce păstrează vie amintirea succeselor sale, iar într-un colț special amenajat sunt expuse trofeele: de la primul titlu național, cucerit în 1986, până la cel de campion mondial profesionist la categoria semiușoară a versiunii WBA.</p>
<p>Pe acesta din urmă și l-a adjudecat în ianuarie 2022, printr-o victorie la puncte în fața argentinianului Raul Balbi. Lupta a avut loc în Statele Unite ale Americii, la San Antonia.</p>
<p>Între timp, fostul mare pugilist a îmbrățișat meseria de antrenor. Tineri din țară, dar și din străinătate și-au manifestat dorința de a-i deveni elevi, chiar dacă antrenamentele nu sunt deloc ușoare.</p>
<blockquote><p>„Puterea exemplului este foarte importantă. Eu de la o lovitură fac un antrenament întreg. Începem cu jabul de stânga și terminăm cu serii de minimum 13-14 lovituri. Îl iau pe sportiv dintr-un colț al ringului și îl duc în altul numai din acțiune.</p>
<p> </p>
<p>Îi rup la pregătire, dar le place, nu vor să plece. Variez, nu fac două antrenamente la fel și asta îi atrage pe oameni. Fiindcă nu se plictisesc, învață mereu lucruri noi”, a dezvăluit Leonard Doroftei pentru <span>gsp.ro</span>.</p></blockquote>
<h2><span>Doi „musafiri” din Italia i-au trecut pragul: „Tot timpul ai de învățat”</span></h2>
<p>Recent, <span>în sala de box</span> și-au făcut apariția doi pugiliști italieni, atrași de oportunitatea de a se pregăti sub comanda unuia dintre cei mai importanți luptători din istoria României și nu numai. Au fost primiți, bineînțeles, cu brațele deschise.</p>
<blockquote><p>„Avem stiluri, avem programe, proiecte pentru pregătire. Primim și musafiri, cum avem acum în sală doi italieni. Fiindcă tot timpul ai de învățat, de acumulat câte ceva.</p>
<p> </p>
<p>Și eu învăț! Caut, mă uit la ce fac și alții, fac combinații de lovituri, de stiluri, fiindcă va trebui ca sala asta să ajungă să aibă propriul său stil. Recent am făcut un antrenament pe stilul Mike Tyson cu băieții. A ieșit super. Cine vrea să muncească e binevenit la noi, aici e locul!”, a mai spus Doroftei.</p></blockquote>

]]></description>
    </item>
    <item>
      <title>Nebuniile lui Mike Tyson: „Am vrut să mă arunc de la etajul 15 ca să văd dacă ştiu să zbor”</title>
      <link>https://www.prosport.ro/alte-sporturi/box/nebuniile-lui-mike-tyson-am-vrut-sa-ma-arunc-de-la-etajul-15-ca-sa-vad-daca-stiu-sa-zbor-20145699</link>
      <description><![CDATA[<img src="https://www.prosport.ro/wp-content/uploads/2025/04/Nebuniile-lui-Mike-Tyson-„Am-vrut-sa-ma-arunc-de-la-etajul-15-ca-sa-vad-daca-stiu-sa-zbor22-1400x934.jpg"/><br/><p>Mike Tyson (58 de ani) a vorbit din nou despre nebuniile pe care le-a făcut de-a lungul tumultoasei sale vieți și a dezvăluit că la un moment dat a vrut să se arunce de la etajul 15 pentru a vedea dacă știe să zboare.</p>
<p>Însă, nu a fost singura trăsnaie a legendarului campion de la categoria grea din box. Tyson a ingerat veninul unei broaște râioase de 53 de ori, pentru „a se teleporta într-o altă dimensiune”, și a vrut să se bată cu o gorilă, pe vremea când avea doar 23 de ani.</p>
<h2><span>Mike Tyson, unicat nu doar datorită talentului de boxer! Nebuniile fostului mare campion sunt la cu totul alt nivel</span></h2>
<p><span>Mike Tyson, care în octombrie 2024 a luat 20.000.000 de dolari</span> după o bătălie demonstrativă cu youtuberul Jake Paul, continuă să reprezinte un personaj extrem de interesant la nivel internațional, iar recent a făcut o nouă dezvăluire presei.</p>
<p>Fostul mare campion mondial de la categoria grea din box a înaintat în vârstă și nu mai are energia de altădată, iar în vară chiar a fost <span>aproape de moarte, după cum a mărturisit chiar Mike Tyson, și a avut nevoie de 8 transfuzii de sânge</span>.</p>
<p>Însă, pe vremea când era tânăr, între 20 și 30 de ani, sportivul născut în Fort Greene, New York, a fost cu adevărat rebel. Iar poveștirile care îl au în prim-plan par să fie de multe ori desprinse din altă lume.</p>
<p>Spre exemplu, cea mai recentă dezvăluire făcută de Mike Tyson scoate la iveală faptul că la un moment dat a dorit să se arunce de la etajul 15 al unei clădiri. Însă, nu pentru a își pune capăt zilelor, ci pentru a vedea dacă reușește să zboare:</p>
<blockquote><p>Într-o zi am vrut să mă arunc de la etajul 15 ca să văd dacă știu să zbor. Îmi place să îmi depășesc limitele și acesta este singurul mod în care știu să trăiesc”, a mărturisit Tyson.</p></blockquote>
<p>Ar putea părea o nebunie, dar nu este prima năzbâtie care i-a trecut prin cap lui Mike Tyson. Potrivit <span>Corriere.it</span>, el a spus, în urmă cu ceva timp, că pe vremea când utiliza droguri a dezvoltat o dependență nebună pentru veninul de broască râioasă.</p>
<blockquote><p>L-am ingerat de 53 de ori. Foloseam droguri tari, dar mi-am dorit să mă teleportez într-o altă dimensiune”, a mărturisit Mike Tyson.</p></blockquote>
<h2><span>Tigrul său i-a smuls brațul unei femei, iar în timpul unei vizite la zoo a vrut să bată o gorilă</span></h2>
<p>O altă poveste nebună, însă și foarte tragică în același timp, este cea care îl are în prim-plan pe tigrul bengalez deținut de Mike Tyson.</p>
<p>Fostul mare boxer a avut o relație specială cu felina respectivă, care e printre cele mai periculoase animale de pradă din lume, și chiar dormea cu ea în pat.</p>
<p>Însă, așa cum era simplu de anticipat, tigrul nu era la fel de prietenos cu toată lumea. Iar la un moment dat, animalul a atacat o femeie și i-a smuls acesteia un braț! Deznodământul? Mike Tyson i-a oferit femeii daune de 250.000 de euro și a fost nevoit să renunțe la tigrul său.</p>
<p>O altă poveste, întâmplată în 1989, pe vremea când Tyson avea doar 23 de ani și era deja campion WBA la categoria grea din box, îl surprinde pe american în cadrul unei grădini zoologice.</p>
<p>Mike Tyson a fost acolo pentru a se plimba alturi de fosta sa soție, Robin Givens, iar ceea ce trebuia să fie o seară romantică s-a transformat într-un coșmar. Tyson a dezvăluit că a fost scos din minți de o gorilă, care avea o atitudine agresivă, arogantă, și le supunea la tratamente necorespunzătoare pe celelalte primate din cușcă.</p>
<blockquote><p>Erau atât de puternice, dar ochii lor arătau ca ai unor copii nevinovați. Așa că i-am oferit administratorului de la zoo suma de 10.000 de dolari ca să deschidă cușca și să mă lase înăuntru, pentru a-i sparge fața acelei gorile. A refuzat”, a spus Mike Tyson, în 2020, conform sursei menționate mai sus.</p></blockquote>
<p>La data de 30 iunie 2025, Mike Tyson va împlini vârsta de 59 de ani. El a rămas în istoria boxului drept unul dintre cei mai iubiți pugiliști.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/aJ-AUIkBX_Y?si=WVunpq3EQ4pKHjb_" title="YouTube video player" width="560"></iframe></p>

]]></description>
    </item>
    <item>
      <title>Mulți nu o cred că e femeie, dar ea a explicat când au început să apară problemele: „După ce le-am bătut pe favorite”</title>
      <link>https://www.prosport.ro/diverse/multi-nu-o-cred-ca-e-femeie-dar-ea-a-explicat-cand-au-inceput-sa-apara-problemele-dupa-ce-le-am-batut-pe-favorite-20147474</link>
      <description><![CDATA[<img src="https://www.prosport.ro/wp-content/uploads/2025/04/Multi-nu-o-cred-ca-e-femeie-dar-ea-a-explicat-cand-au-inceput-sa-apara-problemele-Dupa-ce-le-am-batut-pe-favorite-1400x778.jpg"/><br/><p>La aproape un an de când s-a trezit în mijlocul unui scandal monstru legat de sexul ei biologic, Imane Khelif a pus tunurile pe rivalele din box. Problemele au început, potrivit spuselor sale, după ce a obținut o serie de victorii importante.</p>
<p>În momentul în care a cucerit medalia de bronz la Jocurile Olimpice de la Paris, mulți i-au contestat dreptul de a participa, acuzând-o că <span>este, de fapt, transgender</span>. O ipoteză negată vehement de sportivă.</p>
<h2><span>Imane Khelif a spus lucrurilor pe nume despre controversele din sportul mondial</span></h2>
<p>Într-un interviu acordat recent spaniolilor de la <span>Marca</span>, Imane Khelif a susținut cu tărie că valul de ură s-a declanșat de îndată ce a început să se impună în fața unor adversare cotate ca favorite. De asemenea, și-a amintit că într-o ediție anterioară a Jocurilor Olimpice nu a avut parte de asemenea reacții, în condițiile în care rezultatele au lipsit.</p>
<blockquote><p>„Nimeni nu mi-a spus nimic la Jocurile Olimpice de la Tokyo, pentru că nu am avut succes, dar când am început să câștig lupte împotriva favoritelor au apărut și problemele.</p>
<p> </p>
<p>Nu am fost îngrijorată, pentru că nimic  din tot ce s-a spus nu era adevărat. Știu cine sunt. Nu mă deranjează părerile oamenilor, nu-i cunosc și nu mă cunosc. Mulți au spus lucruri rele despre mine, dar au fost și persoane care mi-au dat dreptate.</p>
<p> </p>
<p>Când am devenit o amenințare pentru rivalele mele, scopul a fost acela de a mă scoate din rimă. Am decis atunci să părăsesc Satul Olimpic pentru a rămâne concentrată și a uita de «zgomotul» din media”, a declarat pugilista de origine algeriană.</p></blockquote>
<h2><span>O jucătoare trans din Olanda a fost amenințată cu moartea</span></h2>
<p>Un val de ură s-a revărsat în ultimele luni și asupra olandezei Noa-Lynn van Leuven, o jucătoare trans de darts. Au existat inclusiv amenințări cu moartea pe rețelele de socializare, iar două dintre colegele de națională <span>au decis să se retragă</span> după ce au aflat că ea va face parte din lot.</p>
<blockquote><p>„Oamenii m-au recunoscut pe stradă. Cei mai mulți dintre ei s-au comportat bine și chiar și-au arătat susținerea pentru mine. Pe rețelele de socializare am primit foarte multe mesaje de ură și amenințări cu moartea, dar nu mă descurajează. Iubesc acest sport, așa că voi continua să joc.</p>
<p> </p>
<p>La început am avut nevoie de ședințe la psiholog, dar acum am învățat să trec peste. Pur și simplu, încerc să mă bucur de viață cât mai mult cu putință”, a dezvăluit sportiva de 28 de ani.</p></blockquote>

]]></description>
    </item>
  </channel>
</rss>
