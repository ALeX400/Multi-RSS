<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Veste uriașă pentru Leonard Doroftei! Devine bunic chiar de ziua lui</title>
      <link>https://www.prosport.ro/diverse/veste-uriasa-pentru-leonard-doroftei-devine-bunic-chiar-de-ziua-lui-20142534</link>
      <description><![CDATA[<img src="https://www.prosport.ro/wp-content/uploads/2025/04/Veste-uriasa-pentru-Leonard-Doroftei-Devine-bunic-chiar-de-ziua-lui-scaled-e1744285876965-1400x782.jpg"/><br/><p>Leonard Doroftei a primit o veste uriașă, chiar de ziua lui, când a împlinit vârsta de 55 de ani. Fostul pugilist va deveni bunic, chiar joi, pe 10 aprilie. Acesta a declarat deja că se gândește cum îl va antrena pe nepotul lui pentru a fi luptător.</p>
<p>Unul dintre cei mai mari sportivi români, <span>Leonard Doroftei, a primit vestea că va deveni bunic</span>, astăzi, 10 aprilie, de ziua sa aniversară. Soția lui Alexandru Doroftei, fiul mijlociu al fostului pugilist, va naște astăzi.</p>
<h2><span>Leonard Doroftei a primit vestea că devine bunic, chiar la aniversarea sa de 55 de ani</span></h2>
<p><span>Leonard și Monica Doroftei, cuplul care a făcut furori la Power Couple,</span> fiind unul dintre cele mai apreciate, vor deveni bunici astăzi, 10 aprilie. Fostul pugilist a oferit o reacție pentru <span>AS</span>, unde spune că este pregătit să-l transforme pe juniorul familiei într-un viitor campion mondial la box.</p>
<p>„Ce să fac, uite, astăzi o să devin bunic și aștept cu nerăbdare. Chiar de ziua mea, da! Băiat, băiat. Aștept vestea din clipă în clipă! Sunt un părinte realizat, am muncit și n-am muncit degeaba. Am o familie care e lângă mine. Exact ce își dorește fiecare om. (n.r. – Se naște viitorul campion mondial la box? Probabil”, a spus Leonard Doroftei, conform sursei citate mai sus.</p>
<p>Monica Doroftei a oferit și ea o reacție în urmă cu câteva săptămâni, atunci când nu se știa data exactă a nașterii nepotului. Aceasta este căsătorită cu Leonard Doroftei de 30 de ani, iar cei doi sunt un cuplu mai unit ca niciodată.</p>
<p>„Îmi doresc tare să fim cu toții sănătoși. Vine un nepoțel în familia noastră așa că ne mărim familia. În luna aprilie o să vină bebelușul. Băiatul nostru mijlociu, Alex, ne-a făcut bucuria asta. (…) Eu știu sigur că ne vom descurca și apoi avem familie mare, nu o să fie doar unul cu totul pe cap”, spunea recent şi Monica, potrivit <span>ciao.ro</span>.</p>
<h2><span>Leonard și Monica Doroftei, un cuplu apreciat de public</span></h2>
<p>Leonard și Monica Doroftei au fost parte a emisiunii Power Couple, acolo unde au lăsat o impresie bună. Cei doi nu au câștigat, dar au rămas în amintirea fanilor drept un cuplu „real”, care se iubește și după trei decenii petrecute împreună.</p>
<p>După ce au participat la cunoscuta emisiune, cei doi au declarat că ar fi pregătiți și pentru o aventură în Asia Express. Emisiunea este foarte urmărită de oameni, care vor avea ocazia de a-i vedea la lucru pe Gabriel Tamaș și Dan Alexa, câștigătorii următorului sezon.</p>

]]></description>
    </item>
    <item>
      <title>Boxerul care i-a ucis cariera lui Lucian Bute, umilit de Jake Paul. I-a cerut să pună la bătaie 10.000.000 de dolari, iar acum nici n-a vrut să răspundă când a fost întrebat de Carl Froch</title>
      <link>https://www.prosport.ro/alte-sporturi/box/boxerul-care-i-a-ucis-cariera-lui-lucian-bute-umilit-de-jake-paul-i-a-cerut-sa-puna-la-bataie-10-000-000-de-dolari-iar-acum-nici-n-a-vrut-sa-raspunda-cand-a-fost-intrebat-de-carl-froch-20143060</link>
      <description><![CDATA[<img src="https://www.prosport.ro/wp-content/uploads/2025/04/Boxerul-care-i-a-ucis-cariera-lui-Lucian-Bute-umilit-de-Jake-Paul.-I-a-cerut-sa-puna-la-bataie-10.000.000-de-dolari-iar-acum-nici-n-a-vrut-sa-raspunda-cand-a-fost-intrebat-de-Carl-Froch-1400x778.jpg"/><br/><p>Jake Paul a prins aripi după ce l-a învins pe Mike Tyson în gala din Texas. Provocat de Carl Froch, mai întâi i-a cerut să pună pe masă 10.000.000 de dolari, ca ulterior să refuze orice discuție.</p>
<p>Dacă ar avea loc până la urmă, această luptă ar marca <span>revenirea în ring a britanicului</span> care i-a distrus cariera lui Lucian Bute. Ultimul său meci a avut loc în 2014, pe stadionul Wembley din Londra. Atunci l-a trimis la podea pe George Groves, în fața a nu mai puțin de 80.000 de fani.</p>
<h2><span>Jake Paul continuă să-l ia peste picior pe Carl Froch</span></h2>
<p>Deși ar avea ocazia să-și măsoare forțele cu un fost mare campion, Jake Paul răspunde cu aroganță de fiecare dată când subiectul este adus în discuție. Așa a procedat și în cadrul unei conferințe de presă la care a luat parte recent.</p>
<p>„Următoarea întrebare” a spus youtuberul, semn că nu este deloc tentat să dea curs provocării lansate de Carl Froch, cel care l-a atacat constant în ultima vreme, punând sub semnul întrebării meciul cu Mike Tyson.</p>
<blockquote><p>„Se tot vorbeşte despre faptul că va fi catalogat ca un meci de box profesionist, dar nu este box profesionist. În primul rând, Tyson nu are licenţă, iar în al doilea rând, sunt opt runde de două minute.</p>
<p> </p>
<p>Este o luptă demonstrativă. Nu cred că ar trebui să aibă loc. Tyson este prea bătrân. Nu cred că se dovedeşte nimic dacă Jake Paul îl învinge. Am auzit că există ceva în contract care înseamnă că Tyson nu poate nici măcar să încerce să-l rănească”, spunea englezul.</p></blockquote>
<h2><span>Bute a avut de suferit după meciul cu Froch: „Am intrat într-o mică depresie”</span></h2>
<p>Făcut knockout de Carl Froch în 2012, Lucian Bute a avut nevoie de mult timp pentru a-și reveni din punct de vedere mental. Orgoliul<span> l-a determinat să intre în ring</span>, potrivit spuselor sale, deși ar fi putut amâna meciul.</p>
<blockquote><p>„Trebuia să iau eu această decizie. Eu sunt un tip ambițios, orgolios. Cu toate problemele, am zis: «Eu pot, eu știu, boxez!». Foarte încăpățânat. Poate e mult ce spun, dar cei din echipa mea, antrenorul Stephane Larouche, care văzuse probleme din cantonamentul din Florida.</p>
<p> </p>
<p>Fractura la mână, puneam trei bandaje. Infecția la degetul mare la picior. Am plecat la Nottingham cu două săptămâni înaintea meciului, nu puteam băga gheata în picior. Mi-am luat adidași cu două numere mai mari. Am avut toate, toate argumentele să zis «pas», dar n-am făcut-o din cauza orgolioului. «Mamă, ce o să zică lumea!».</p>
<p> </p>
<p>Mental, o chestie psihologică. Au fost foarte multe lovituri primite în meciul ăla, dar mai dure au fost în repriza a patra și la sfârșit când s-a oprit meciul. Am fost foarte afectat emoțional și psihologic. Am intrat într-o mică depresie imediat după meci. Dormeam foarte mult, nu voiam să văd pe nimeni. Mă credeți că n-am văzut meciul cap-coadă nici până în ziua de astăzi? Am văzut doar secvențe”, a mărturisit Bute pentru <span>gsp.ro</span>.</p></blockquote>

]]></description>
    </item>
    <item>
      <title>Anunț despre meciul dintre Oleksandr Usyk şi Daniel Dubois</title>
      <link>https://www.prosport.ro/alte-sporturi/box/anunt-despre-meciul-dintre-oleksandr-usyk-si-daniel-dubois-20142693</link>
      <description><![CDATA[<img src="https://www.prosport.ro/wp-content/uploads/2025/04/Anunt-despre-meciul-dintre-Oleksandr-Usyk-si-Daniel-Dubois-e1744297457271-1400x744.jpg"/><br/><p>Lupta dintre Oleksandr Usyk și Daniel Dubois este una dintre cele mai așteptate ale boxului, mai ales că ar putea conta pentru unificarea centurilor la categoria heavyweight. Pentru asta, a fost depusă o petiție la Comitetul Campionatului.</p>
<p>WBO a primit o petiție care ar putea să le permită lui Oleksandr Usyk și Daniel Dubois să lupte pentru unificarea centurilor la categoria heavyweight. Ucraineanul Usyk este neînvins, fiind <span>deținătorul centurilor unificate WBO, WBA și WBC la categoria sa.</span></p>
<h2><span>Lupta dintre Oleksandr Usyk și Daniel Dubois este tot mai aproape de a se disputa</span></h2>
<p>Pentru a putea să se lupte cu Daniel Dubois, Oleksandr Usyk trebuie să își păstreze centura WBO în fața neozeelandezului Joseph Parker. Daniel Dubois este campionul IBF, iar lupta depinde de rezultatul ucraineanului cu Parker.</p>
<p>Președintele WBO a reacționat pentru <span>Sky Sports</span>, spunând că s-a depus deja o petiție pentru a unifica centurile.</p>
<p>„S-a depus deja o petiție înainte, către Comitetul Campionatului, pentru a lua în considerare o luptă între Usyk și Dubois pentru unificare, care ar urmă să consolideze mai mult titlul la categoria heavyweight.</p>
<p>Până când se va oferi o decizie oficială privind acest subiect, vom posta orice alte detalii cu relevanță publică, inclusiv despre lupta obligatorie cu Parker, dacă este cazul”, a spus Gustavo Olivieri, conform sursei.</p>
<h2><span>Oleksandr Usyk, ucraineanul „de fier” al boxului</span></h2>
<p>Oleksandr Usyk este una dintre marile forțe ale boxului, după ce a cucerit toate titlurile heavyweight anul trecut, când l-a învins pe Tyson Fury. Britanicul era și el neînvins până la lupta cu est-europeanul.</p>
<p><span>Usyk l-a învins deja de două ori pe Tyson Fury</span>, fiind un pas necesar pentru a unifica toate centurile și a se lupta cu Dubois. Dacă ucraineanul va învinge, atunci va deveni al treilea campion la două categorii de luptă.</p>
<p>„Dacă asta (n.r. lupta cu Parker) îl va duce la obiectivul său, atunci va deveni o prioritate. O să știm cu toții mai multe în zilele următoare”, a spus Alex Krassyuk, promoterul lui Oleksandr Usyk, pugilistul care are un palmares impresionant.</p>
<p>Est-europeanul s-a luptat de-a lungul carierei sale de 23 de ori, fiind învingător de fiecare dată. Usyk și-a doborât adversarii prin knockout în 14 rânduri, fiind considerat de mulți unul dintre cei mai buni pugiliști din istorie.</p>
<p>Sportivul a debutat în cariera de box profesionist în 2013, atunci când avea vârsta de 26 de ani. Acum, la 38 de ani, și-a demonstrat superioritatea, fiind unul dintre cei mai solizi pugiliști, cu o înălțime de 1,91 metri. El se antrenează în California, la Oxnard.</p>

]]></description>
    </item>
    <item>
      <title>Şi dacă youtuberul Jake Paul chiar e boxer de top? Imaginile neaşteptate când îl pune la podea, dintr-un pumn, pe adversarul său de sparring, de categorie grea</title>
      <link>https://www.prosport.ro/alte-sporturi/box/si-daca-youtuberul-jake-paul-chiar-e-boxer-de-top-imaginile-neasteptate-cand-il-pune-la-podea-dintr-un-pumn-pe-adversarul-sau-de-sparring-de-categorie-grea-20142386</link>
      <description><![CDATA[<img src="https://www.prosport.ro/wp-content/uploads/2025/04/Si-daca-youtuberul-Jake-Paul-chiar-e-boxer-de-top_-1400x797.jpg"/><br/><p>Youtuberul Jake Paul (28 de ani) insistă să scrie istorie în boxul profesionist, după ce în ultimii ani a impresionat cu ocazia mai multor lupte demonstrative.</p>
<p>Iar după ce l-a învins fără emoții pe legendarul Mike Tyson (58), Paul vrea să treacă la un cu totul alt nivel! Următoarea provocare? Anthony Joshua (35), fost campion mondial la categoria grea!</p>
<h2><span>În pragul potențialei lupte cu Anthony Joshua, un videoclip cu youtuberul Jake Paul s-a viralizat din nou! Cum îl pune la podea pe boxerul profesionist DeAndre Savage</span></h2>
<p><span>Youtuberul Jake Paul a câștigat, în 2024, colosala sumă de 40.000.000 de dolari</span>, după ce a izbutit să îl învingă pe legendarul Mike Tyson în cadrul unei lupte demonstrative, pe reguli de box, care durat 8 runde.</p>
<p>Bătălia cu Tyson a reprezentat ultimul hop pe care Paul a dorit să îl depășească în tranziția de la boxer amator către boxer profesionist.</p>
<p>Iar în 2025, youtuberul l-a provocat deja de mai multe ori pe Anthony Joshua, ex-campion mondial la categoria grea din box. Surse din presa internațională susțin că <span>se lucrează deja în culise pentru o eventuală bătălie Jake Paul vs. Anthony Joshua</span>, iar sumele vehiculate sunt de-a dreptul nebune: 120.000.000 de euro pentru fiecare protagonist!</p>
<p>Până când se vor semna potențialele acte și lupta nu va mai exista doar la nivel de zvon, în mediul virtual s-a viralizat din nou un videoclip cu Jake Paul. Nu este vorba despre un filmuleț nou, ci despre unul înregistrat în urmă cu aproximativ o jumătate de an, înainte de lupta youtuberului cu Mike Tyson.</p>
<p><span>Pe filmare se poate vedea cum Jake Paul îl pune la podea</span>, dintr-un pumn, pe DeAndre Savage, partenerul său de sparring, de categorie grea. Însă, mai important de menționat este că DeAndre Savage este boxer profesionist și, conform <span>The Sun</span>, are un palmares remarcabil, de 10 victorii și 0 înfrângeri.</p>
<blockquote><p>Vă rog să îl puneți în ring cu Anthony Joshua, ca să îi poată încheia cariera”, a scris un utilizator, citat de The Sun.</p></blockquote>
<p>Tot în secțiunea de comentarii, alți internauți au punctat: „Jake Paul arătându-și puterea” / „Este sparring. I se poate întâmpla oricui” / „Bineînțeles că l-a doborât, uitați-vă unde avea mâna stângă”.</p>
<h2><span>Ce a spus DeAndre Savage despre pumnul încasat de la Jake Paul</span></h2>
<p>În același timp, DeAndre Savage a reacționat deja pentru canalul de Youtube cu numele Pro Boxing Fans și a explicat ce s-a întâmplat în momentul în care aproape că a fost făcut K.O. de Jake Paul.</p>
<blockquote><p>Da, eu sunt în imagini. Jake m-a prins descoperit cu mâna lui dreaptă și m-a îngenuncheat. Dar m-am ridicat imediat. Asta a fost totul”, a explicat DeAndre Savage, care s-a antrenat cu Jake Paul timp de câteva săptămâni în Puerto Rico, în 2024, înaintea meciului demonstrativ pe care youtuberul l-a avut cu Mike Tyson.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/3dxIMw2JciY?si=YGVV15Q2WpbEbX_z" title="YouTube video player" width="560"></iframe></p>
<p>Jake Paul s-a retras deja din boxul destinat influencerilor și a anunțat că vrea să devină un pugilist profesionist. Rămâne de văzut dacă i se va îndeplini visul și ex-campionul Anthony Joshua va fi primul său oponent.</p>
<blockquote><p>Amintirea zilei de vineri: pe vremea când Jake Paul era un influencer boxer. Două lupte, palmares de 2-0, două K.O.-uri. A fost cel mai bun, este și va rămâne pentru totdeauna. Dar Jake Paul este retras din acest sport! Ei încă au nevoie de el, dar el nu are nevoie de ei. De aceea i-au rostit numele de 400 de ori în ultima săptămână. Este cel mai bun din istoria acestui sport”, se arată pe pagina de Instagram a celor de la <span>„Most Valuable Promotions”</span>.</p></blockquote>

]]></description>
    </item>
    <item>
      <title>Tyson Fury l-a nimicit pe fostul său rival: „Singurul lucru care a rămas din el este numele. Ar trebui să retragă înainte să se distrugă”</title>
      <link>https://www.prosport.ro/alte-sporturi/box/tyson-fury-l-a-nimicit-pe-fostul-sau-rival-singurul-lucru-care-a-ramas-din-el-este-numele-ar-trebui-sa-retraga-inainte-sa-se-distruga-20142078</link>
      <description><![CDATA[<img src="https://www.prosport.ro/wp-content/uploads/2025/04/Tyson-Fury-l-a-nimicit-pe-fostul-sau-rival-1400x741.jpg"/><br/><p>Fostul boxer englez Tyson Fury, campion mondial la categoria grea, l-a nimicit pe unul dintre cei pe care i-a avut adversari de-a lungul timpului, recomandându-i să se retragă.</p>
<p>Trei meciuri au disputat, de-a lungul timpului, Tyson Fury și Deontay Wilder, „The Gypsy King” câștigându-le pe ultimele două, după ce în primul a fost egalitate.</p>
<h2><span>Tyson Fury l-a distrus pe un fost rival, spunând că nu a mai rămas din el decât numele</span></h2>
<p>Fostul campion mondial la categoria grea Tyson Fury anunța în ianuarie, într-o postare surpriză pe rețelele de socializare, că <span>părăsește boxul profesionist</span>, după o carieră strălucitoare, care a început în 2008.</p>
<p>El a câștigat primul titlu mondial în 2015, cu o victorie cu puncte împotriva campionului de la acea vreme, ucraineanul Wladimir Klitschko. Meciul a avut loc în Germania, la Dusseldorf.</p>
<p>A urmat „trilogia” cu americanul Deontay Wilder. Primul meci s-a încheiat la egalitate, iar următoarele două au fost câștigate de Fury.</p>
<p>„De la acea trilogie pe care am avut-o, ne-am luat o mulțime de ani din viața celuilalt. Războiul ăla pe care l-am avut, care s-a încheiat în runda a 11-a prin knockout (n.r. – se referă la a doua confruntare), scoate din tine de nu mai ești în stare să te mai recuperezi. Ne-am trimis de 10 ori la podea în cele trei meciuri.</p>
<p>Îi ia mult unui luptător să-și revină și după ce s-a întors a avut câteva partide, cu Joseph Parker și Zhilei Zhang, dar este doar o umbră a gloriei sale de altădată. Singurul lucru care îl leagă de Deontay care mi-a fost adversar este numele lui. Mi-ar plăcea să-l văd că se retrage, înainte de a-și face rău”, a spus Fury, potrivit <span>secondsout.com</span>.</p>
<h2><span>Deontay Wilder are 43 de victorii, dintre care 42 înainte de limită</span></h2>
<p>Prima confruntare dintre Fury și Wilder a avut loc pe 1 decembrie 2018, la Los Angeles, pentru titlul mondial WBC. A fost remiză, dar partida a fost urmată de multe comentarii.</p>
<p>Fury a fost trimis la podea în ultima rundă, s-a ridicat în picioare în ultimul moment și a dus cu greutate repriza la bun sfârșit. Mulți au considerat că Wilder merita victoria.</p>
<p>Următoarele două confruntări au fost fără istoric și controverse. Britanicul a câștigat prin KO tehnic în runda 7, pe 22 februarie 2020, și prin KO în repriza a 11-a <span>pe 9 octombrie 2021, de fiecare dată în Nevada</span>. Evident, Fury și-a păstrat centura mondială WBC.</p>
<p>El s-a retras din activitate cu două înfrângeri, ambele suferite la puncte în fața Oleksandr Usyk. Dacă prima l-a făcut pe britanic să comenteze, deoarece un arbitru l-a văzut învingător, a doua l-a „liniștit”, deoarece victoria ucraineanului a fost unanimă.</p>
<p>Deontay Wilder are un palmares de 43 de victorii, dintre care 42 prin KO, patru înfrângeri și o remiză. El a disputat primul meci la profesioniști tot în 2008, la fel ca Fury.</p>

]]></description>
    </item>
  </channel>
</rss>
