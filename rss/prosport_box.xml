<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nebuniile lui Mike Tyson: „Am vrut să mă arunc de la etajul 15 ca să văd dacă ştiu să zbor”</title>
      <link>https://www.prosport.ro/alte-sporturi/box/nebuniile-lui-mike-tyson-am-vrut-sa-ma-arunc-de-la-etajul-15-ca-sa-vad-daca-stiu-sa-zbor-20145699</link>
      <description><![CDATA[<img src="https://www.prosport.ro/wp-content/uploads/2025/04/Nebuniile-lui-Mike-Tyson-„Am-vrut-sa-ma-arunc-de-la-etajul-15-ca-sa-vad-daca-stiu-sa-zbor22-1400x934.jpg"/><br/><p>Mike Tyson (58 de ani) a vorbit din nou despre nebuniile pe care le-a făcut de-a lungul tumultoasei sale vieți și a dezvăluit că la un moment dat a vrut să se arunce de la etajul 15 pentru a vedea dacă știe să zboare.</p>
<p>Însă, nu a fost singura trăsnaie a legendarului campion de la categoria grea din box. Tyson a ingerat veninul unei broaște râioase de 53 de ori, pentru „a se teleporta într-o altă dimensiune”, și a vrut să se bată cu o gorilă, pe vremea când avea doar 23 de ani.</p>
<h2><span>Mike Tyson, unicat nu doar datorită talentului de boxer! Nebuniile fostului mare campion sunt la cu totul alt nivel</span></h2>
<p><span>Mike Tyson, care în octombrie 2024 a luat 20.000.000 de dolari</span> după o bătălie demonstrativă cu youtuberul Jake Paul, continuă să reprezinte un personaj extrem de interesant la nivel internațional, iar recent a făcut o nouă dezvăluire presei.</p>
<p>Fostul mare campion mondial de la categoria grea din box a înaintat în vârstă și nu mai are energia de altădată, iar în vară chiar a fost <span>aproape de moarte, după cum a mărturisit chiar Mike Tyson, și a avut nevoie de 8 transfuzii de sânge</span>.</p>
<p>Însă, pe vremea când era tânăr, între 20 și 30 de ani, sportivul născut în Fort Greene, New York, a fost cu adevărat rebel. Iar poveștirile care îl au în prim-plan par să fie de multe ori desprinse din altă lume.</p>
<p>Spre exemplu, cea mai recentă dezvăluire făcută de Mike Tyson scoate la iveală faptul că la un moment dat a dorit să se arunce de la etajul 15 al unei clădiri. Însă, nu pentru a își pune capăt zilelor, ci pentru a vedea dacă reușește să zboare:</p>
<blockquote><p>Într-o zi am vrut să mă arunc de la etajul 15 ca să văd dacă știu să zbor. Îmi place să îmi depășesc limitele și acesta este singurul mod în care știu să trăiesc”, a mărturisit Tyson.</p></blockquote>
<p>Ar putea părea o nebunie, dar nu este prima năzbâtie care i-a trecut prin cap lui Mike Tyson. Potrivit <span>Corriere.it</span>, el a spus, în urmă cu ceva timp, că pe vremea când utiliza droguri a dezvoltat o dependență nebună pentru veninul de broască râioasă.</p>
<blockquote><p>L-am ingerat de 53 de ori. Foloseam droguri tari, dar mi-am dorit să mă teleportez într-o altă dimensiune”, a mărturisit Mike Tyson.</p></blockquote>
<h2><span>Tigrul său i-a smuls brațul unei femei, iar în timpul unei vizite la zoo a vrut să bată o gorilă</span></h2>
<p>O altă poveste nebună, însă și foarte tragică în același timp, este cea care îl are în prim-plan pe tigrul bengalez deținut de Mike Tyson.</p>
<p>Fostul mare boxer a avut o relație specială cu felina respectivă, care e printre cele mai periculoase animale de pradă din lume, și chiar dormea cu ea în pat.</p>
<p>Însă, așa cum era simplu de anticipat, tigrul nu era la fel de prietenos cu toată lumea. Iar la un moment dat, animalul a atacat o femeie și i-a smuls acesteia un braț! Deznodământul? Mike Tyson i-a oferit femeii daune de 250.000 de euro și a fost nevoit să renunțe la tigrul său.</p>
<p>O altă poveste, întâmplată în 1989, pe vremea când Tyson avea doar 23 de ani și era deja campion WBA la categoria grea din box, îl surprinde pe american în cadrul unei grădini zoologice.</p>
<p>Mike Tyson a fost acolo pentru a se plimba alturi de fosta sa soție, Robin Givens, iar ceea ce trebuia să fie o seară romantică s-a transformat într-un coșmar. Tyson a dezvăluit că a fost scos din minți de o gorilă, care avea o atitudine agresivă, arogantă, și le supunea la tratamente necorespunzătoare pe celelalte primate din cușcă.</p>
<blockquote><p>Erau atât de puternice, dar ochii lor arătau ca ai unor copii nevinovați. Așa că i-am oferit administratorului de la zoo suma de 10.000 de dolari ca să deschidă cușca și să mă lase înăuntru, pentru a-i sparge fața acelei gorile. A refuzat”, a spus Mike Tyson, în 2020, conform sursei menționate mai sus.</p></blockquote>
<p>La data de 30 iunie 2025, Mike Tyson va împlini vârsta de 59 de ani. El a rămas în istoria boxului drept unul dintre cei mai iubiți pugiliști.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/aJ-AUIkBX_Y?si=WVunpq3EQ4pKHjb_" title="YouTube video player" width="560"></iframe></p>

]]></description>
    </item>
    <item>
      <title>Ce se întâmplă, de fapt, în sala de box a lui Leonard Doroftei. „Îi rup!”</title>
      <link>https://www.prosport.ro/alte-sporturi/box/ce-se-intampla-de-fapt-in-sala-de-box-a-lui-leonard-doroftei-ii-rup-20148225</link>
      <description><![CDATA[<img src="https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-1400x778.jpg"/><br/><p>După o perioadă de „exil” în Canada, Leonard Doroftei a revenit pe plaiurile mioritice pentru a-și duce la îndeplinire cel mai arzător vis. Este vorba despre propria sală de box, inaugurată nu cu mult timp în urmă, la finalul lui 2024.</p>
<p>Toate drumurile sale duc de atunci în zona Băneasa-Pipera, unde îi trec pragul tinerii dornici să-i calce pe urme. Pregătirea e de-a dreptul spartană, dar nimeni nu se plânge.</p>
<p>Pe 10 aprilie, chiar în ziua în care a împlinit 55 de ani, fostul mare pugilist <span>a devenit bunic</span>. Fericirea a atins, evident, cote maxime, dar asta nu înseamnă că și-a neglijat elevii. Dimpotrivă.</p>
<h2><span>Leonard Doroftei, nelipsit din sala de box. Cum îi pregătește pe viitorii campioni</span></h2>
<p>În sala „Moșului” trecutul se împletește armonios cu prezentul și viitorul. Pereții sunt tapetați cu fotografii ce păstrează vie amintirea succeselor sale, iar într-un colț special amenajat sunt expuse trofeele: de la primul titlu național, cucerit în 1986, până la cel de campion mondial profesionist la categoria semiușoară a versiunii WBA.</p>
<p>Pe acesta din urmă și l-a adjudecat în ianuarie 2022, printr-o victorie la puncte în fața argentinianului Raul Balbi. Lupta a avut loc în Statele Unite ale Americii, la San Antonia.</p>
<p>Între timp, fostul mare pugilist a îmbrățișat meseria de antrenor. Tineri din țară, dar și din străinătate și-au manifestat dorința de a-i deveni elevi, chiar dacă antrenamentele nu sunt deloc ușoare.</p>
<blockquote><p>„Puterea exemplului este foarte importantă. Eu de la o lovitură fac un antrenament întreg. Începem cu jabul de stânga și terminăm cu serii de minimum 13-14 lovituri. Îl iau pe sportiv dintr-un colț al ringului și îl duc în altul numai din acțiune.</p>
<p> </p>
<p>Îi rup la pregătire, dar le place, nu vor să plece. Variez, nu fac două antrenamente la fel și asta îi atrage pe oameni. Fiindcă nu se plictisesc, învață mereu lucruri noi”, a dezvăluit Leonard Doroftei pentru <span>gsp.ro</span>.</p></blockquote>
<h2><span>Doi „musafiri” din Italia i-au trecut pragul: „Tot timpul ai de învățat”</span></h2>
<p>Recent, <span>în sala de box</span> și-au făcut apariția doi pugiliști italieni, atrași de oportunitatea de a se pregăti sub comanda unuia dintre cei mai importanți luptători din istoria României și nu numai. Au fost primiți, bineînțeles, cu brațele deschise.</p>
<blockquote><p>„Avem stiluri, avem programe, proiecte pentru pregătire. Primim și musafiri, cum avem acum în sală doi italieni. Fiindcă tot timpul ai de învățat, de acumulat câte ceva.</p>
<p> </p>
<p>Și eu învăț! Caut, mă uit la ce fac și alții, fac combinații de lovituri, de stiluri, fiindcă va trebui ca sala asta să ajungă să aibă propriul său stil. Recent am făcut un antrenament pe stilul Mike Tyson cu băieții. A ieșit super. Cine vrea să muncească e binevenit la noi, aici e locul!”, a mai spus Doroftei.</p></blockquote>

]]></description>
    </item>
    <item>
      <title>Mulți nu o cred că e femeie, dar ea a explicat când au început să apară problemele: „După ce le-am bătut pe favorite”</title>
      <link>https://www.prosport.ro/diverse/multi-nu-o-cred-ca-e-femeie-dar-ea-a-explicat-cand-au-inceput-sa-apara-problemele-dupa-ce-le-am-batut-pe-favorite-20147474</link>
      <description><![CDATA[<img src="https://www.prosport.ro/wp-content/uploads/2025/04/Multi-nu-o-cred-ca-e-femeie-dar-ea-a-explicat-cand-au-inceput-sa-apara-problemele-Dupa-ce-le-am-batut-pe-favorite-1400x778.jpg"/><br/><p>La aproape un an de când s-a trezit în mijlocul unui scandal monstru legat de sexul ei biologic, Imane Khelif a pus tunurile pe rivalele din box. Problemele au început, potrivit spuselor sale, după ce a obținut o serie de victorii importante.</p>
<p>În momentul în care a cucerit medalia de bronz la Jocurile Olimpice de la Paris, mulți i-au contestat dreptul de a participa, acuzând-o că <span>este, de fapt, transgender</span>. O ipoteză negată vehement de sportivă.</p>
<h2><span>Imane Khelif a spus lucrurilor pe nume despre controversele din sportul mondial</span></h2>
<p>Într-un interviu acordat recent spaniolilor de la <span>Marca</span>, Imane Khelif a susținut cu tărie că valul de ură s-a declanșat de îndată ce a început să se impună în fața unor adversare cotate ca favorite. De asemenea, și-a amintit că într-o ediție anterioară a Jocurilor Olimpice nu a avut parte de asemenea reacții, în condițiile în care rezultatele au lipsit.</p>
<blockquote><p>„Nimeni nu mi-a spus nimic la Jocurile Olimpice de la Tokyo, pentru că nu am avut succes, dar când am început să câștig lupte împotriva favoritelor au apărut și problemele.</p>
<p> </p>
<p>Nu am fost îngrijorată, pentru că nimic  din tot ce s-a spus nu era adevărat. Știu cine sunt. Nu mă deranjează părerile oamenilor, nu-i cunosc și nu mă cunosc. Mulți au spus lucruri rele despre mine, dar au fost și persoane care mi-au dat dreptate.</p>
<p> </p>
<p>Când am devenit o amenințare pentru rivalele mele, scopul a fost acela de a mă scoate din rimă. Am decis atunci să părăsesc Satul Olimpic pentru a rămâne concentrată și a uita de «zgomotul» din media”, a declarat pugilista de origine algeriană.</p></blockquote>
<h2><span>O jucătoare trans din Olanda a fost amenințată cu moartea</span></h2>
<p>Un val de ură s-a revărsat în ultimele luni și asupra olandezei Noa-Lynn van Leuven, o jucătoare trans de darts. Au existat inclusiv amenințări cu moartea pe rețelele de socializare, iar două dintre colegele de națională <span>au decis să se retragă</span> după ce au aflat că ea va face parte din lot.</p>
<blockquote><p>„Oamenii m-au recunoscut pe stradă. Cei mai mulți dintre ei s-au comportat bine și chiar și-au arătat susținerea pentru mine. Pe rețelele de socializare am primit foarte multe mesaje de ură și amenințări cu moartea, dar nu mă descurajează. Iubesc acest sport, așa că voi continua să joc.</p>
<p> </p>
<p>La început am avut nevoie de ședințe la psiholog, dar acum am învățat să trec peste. Pur și simplu, încerc să mă bucur de viață cât mai mult cu putință”, a dezvăluit sportiva de 28 de ani.</p></blockquote>

]]></description>
    </item>
    <item>
      <title>Boxera a părăsit-o pe iubita ei din cauza fotografiilor nud de pe rețeaua care îi aduce acesteia o avere: „A avut un impact mare”</title>
      <link>https://www.prosport.ro/sport-life/boxera-a-parasit-o-pe-iubita-ei-din-cauza-fotografiilor-nud-de-pe-reteaua-care-ii-aduce-acesteia-o-avere-a-avut-un-impact-mare-20144807</link>
      <description><![CDATA[<img src="https://www.prosport.ro/wp-content/uploads/2025/04/Boxera-a-parasit-o-pe-iubita-ei-din-cauza-fotografiilor-nud-de-pe-reteaua-care-ii-aduce-acesteia-o-avere-„A-avut-un-impact-mare.png"/><br/><p>Campioana la box și vedeta emisiunii Strictly și-a părăsit iubita din cauza fotografiilor nud postate pe o platformă destinată adulților.</p>
<p>Nicola Adams a rupt tăcerea și a vorbit deschis despre despărțirea sfâșietoare de Ella Baig.</p>
<h2><span>Boxera a părăsit-o pe iubita ei din cauza fotografiilor nud de pe rețeaua care îi aduce acesteia o avere: „A avut un impact mare”</span></h2>
<p>Nicola Adams, campioana la box, a reacționat după ce <span>s-a despărțit de Ella Baig</span>, care postează fotografii nud pe o platformă destinată adulților.</p>
<p>Cele două au încercat și câteva luni de terapie, însă au realizat că cel mai bine <span>ar fi să meargă pe drumuri separate.</span></p>
<p>„Întotdeauna am susținut-o incredibil pe Ella în cariera sa și în alegerile pe care le-a făcut. Este o femeie uimitoare și îi admir încrederea și independența.</p>
<p>Cu toate acestea, oricât de mult respect ceea ce face, nu pot nega că a avut un impact asupra relației noastre.</p>
<p>Întotdeauna m-am considerat puternică din punct de vedere mental, dar am găsit această situație dificilă uneori și a trebuit să reflectez asupra cât de sustenabilă este – mai ales că îl creștem împreună pe fiul nostru.</p>
<p>A fi părinte îți schimbă perspectiva asupra atâtor lucruri și a trebuit să fiu sinceră cu mine însămi în legătură cu emoțiile mele și cu ceea ce este mai bine pentru familia noastră.</p>
<p>Ella și cu mine am împărtășit atât de multă dragoste și fericire și, indiferent ce se întâmplă, respectul și admirația mea nu se vor schimba niciodată.</p>
<p>În acest moment, navigăm prin asta cât mai deschis și sincer posibil, prioritatea fiind băiețelul nostru. Decizia de a ne despărți a fost un proces gradual.</p>
<p>Am discutat prima dată despre ideea despărțirii acum cinci luni și am ajuns la această decizie după o perioadă de timp.</p>
<p>Amândouă am mers la terapie, separat și împreună, pentru a încerca să ne vindecăm trauma și am decis că ne-ar fi mai ușor să ne despărțim”, a declarat Nicola Adams, potrivit <span>The Sun</span>.</p>
<blockquote><p>A fost greu pentru că Ella a fost cea mai bună prietenă a mea atât de mult timp, așa că absența ei acolo a fost o mare schimbare pentru mine și încă mă obișnuiesc cu asta. Am încercat să păstrăm o relație amiabilă și să facem lucrurile ca o familie pentru Taylor. Am multe traume din copilărie. Nu vreau să-i transmit nimic lui Taylor. Fac multă meditație și merg la un terapeut care să mă ajute să le combat”, a spus Adams.</p></blockquote>

]]></description>
    </item>
    <item>
      <title>Boxerul care i-a ucis cariera lui Lucian Bute, umilit de Jake Paul. I-a cerut să pună la bătaie 10.000.000 de dolari, iar acum nici n-a vrut să răspundă când a fost întrebat de Carl Froch</title>
      <link>https://www.prosport.ro/alte-sporturi/box/boxerul-care-i-a-ucis-cariera-lui-lucian-bute-umilit-de-jake-paul-i-a-cerut-sa-puna-la-bataie-10-000-000-de-dolari-iar-acum-nici-n-a-vrut-sa-raspunda-cand-a-fost-intrebat-de-carl-froch-20143060</link>
      <description><![CDATA[<img src="https://www.prosport.ro/wp-content/uploads/2025/04/Boxerul-care-i-a-ucis-cariera-lui-Lucian-Bute-umilit-de-Jake-Paul.-I-a-cerut-sa-puna-la-bataie-10.000.000-de-dolari-iar-acum-nici-n-a-vrut-sa-raspunda-cand-a-fost-intrebat-de-Carl-Froch-1400x778.jpg"/><br/><p>Jake Paul a prins aripi după ce l-a învins pe Mike Tyson în gala din Texas. Provocat de Carl Froch, mai întâi i-a cerut să pună pe masă 10.000.000 de dolari, ca ulterior să refuze orice discuție.</p>
<p>Dacă ar avea loc până la urmă, această luptă ar marca <span>revenirea în ring a britanicului</span> care i-a distrus cariera lui Lucian Bute. Ultimul său meci a avut loc în 2014, pe stadionul Wembley din Londra. Atunci l-a trimis la podea pe George Groves, în fața a nu mai puțin de 80.000 de fani.</p>
<h2><span>Jake Paul continuă să-l ia peste picior pe Carl Froch</span></h2>
<p>Deși ar avea ocazia să-și măsoare forțele cu un fost mare campion, Jake Paul răspunde cu aroganță de fiecare dată când subiectul este adus în discuție. Așa a procedat și în cadrul unei conferințe de presă la care a luat parte recent.</p>
<p>„Următoarea întrebare” a spus youtuberul, semn că nu este deloc tentat să dea curs provocării lansate de Carl Froch, cel care l-a atacat constant în ultima vreme, punând sub semnul întrebării meciul cu Mike Tyson.</p>
<blockquote><p>„Se tot vorbeşte despre faptul că va fi catalogat ca un meci de box profesionist, dar nu este box profesionist. În primul rând, Tyson nu are licenţă, iar în al doilea rând, sunt opt runde de două minute.</p>
<p> </p>
<p>Este o luptă demonstrativă. Nu cred că ar trebui să aibă loc. Tyson este prea bătrân. Nu cred că se dovedeşte nimic dacă Jake Paul îl învinge. Am auzit că există ceva în contract care înseamnă că Tyson nu poate nici măcar să încerce să-l rănească”, spunea englezul.</p></blockquote>
<h2><span>Bute a avut de suferit după meciul cu Froch: „Am intrat într-o mică depresie”</span></h2>
<p>Făcut knockout de Carl Froch în 2012, Lucian Bute a avut nevoie de mult timp pentru a-și reveni din punct de vedere mental. Orgoliul<span> l-a determinat să intre în ring</span>, potrivit spuselor sale, deși ar fi putut amâna meciul.</p>
<blockquote><p>„Trebuia să iau eu această decizie. Eu sunt un tip ambițios, orgolios. Cu toate problemele, am zis: «Eu pot, eu știu, boxez!». Foarte încăpățânat. Poate e mult ce spun, dar cei din echipa mea, antrenorul Stephane Larouche, care văzuse probleme din cantonamentul din Florida.</p>
<p> </p>
<p>Fractura la mână, puneam trei bandaje. Infecția la degetul mare la picior. Am plecat la Nottingham cu două săptămâni înaintea meciului, nu puteam băga gheata în picior. Mi-am luat adidași cu două numere mai mari. Am avut toate, toate argumentele să zis «pas», dar n-am făcut-o din cauza orgolioului. «Mamă, ce o să zică lumea!».</p>
<p> </p>
<p>Mental, o chestie psihologică. Au fost foarte multe lovituri primite în meciul ăla, dar mai dure au fost în repriza a patra și la sfârșit când s-a oprit meciul. Am fost foarte afectat emoțional și psihologic. Am intrat într-o mică depresie imediat după meci. Dormeam foarte mult, nu voiam să văd pe nimeni. Mă credeți că n-am văzut meciul cap-coadă nici până în ziua de astăzi? Am văzut doar secvențe”, a mărturisit Bute pentru <span>gsp.ro</span>.</p></blockquote>

]]></description>
    </item>
  </channel>
</rss>
