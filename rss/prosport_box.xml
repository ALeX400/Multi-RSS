<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep, mesaj din 7 cuvinte pentru Mihai Leu</title>
      <link>https://www.prosport.ro/diverse/simona-halep-mesaj-din-7-cuvinte-pentru-mihai-leu-20208363</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-mesaj-din-7-cuvinte-pentru-Mihai-Leu-1400x933.jpg"/><br/><p>Sportul românesc este mai sărac după moartea lui Mihai Leu, primul nostru conațional care a devenit campion mondial WBO. Simona Halep, fost număr 1 WTA, a transmis un mesaj scurt, simplu și plin de emoție, prin care l-a onorat pe cel care a pus Hunedoara pe harta lumii.</p>
<p>Mihai Leu s-a stins din viață în seara de 1 iulie, după o lungă luptă cu cancerul, boala pentru care i s-a pus diagnostic în 2014. Foști sportivi, persoane publice, precum și <span>președintele României, Nicușor Dan</span>, au reacționat și transmis mesaje după moartea fostului campion, care s-a remarcat atât în box, cât și în cursele auto.</p>
<h2><span>Simona Halep, un mesaj din șapte cuvinte pentru Mihai Leu</span></h2>
<p>Simona Halep, fost lider mondial, a reacționat la vestea morții lui Mihai Leu și a postat un mesaj pe pagina sa socializare, unul din numai șapte cuvinte.</p>
<p>„Dumnezeu să te odihnească în pace, Mihai”, a scris Simona Halep.</p>
<p>Mesajul fostei jucătoare de tenis a fost însoțit de mai multe emoji-uri care simbolizau o inimă frântă.</p>
<h2><span>Mihai Leu va fi înmormântat la Hunedoara</span></h2>
<p>Potrivit familiei marelui campion, înmormântarea acestuia va avea loc vineri, 4 iulie, la Hunedoara, orașul său natal.</p>
<p>„Trupul lui Mihai va ajunge în această seară la Hunedoara, orașul pe care l-a iubit nespus, și va fi depus în Sala Teatrului din Piața Ferdinand. Astăzi și mâine vom fi alături de el la priveghi, iar înmormântarea va avea loc vineri la ora 12:00. Vă mulțumim tuturor care ne sunteți alături în această grea încercare!”, a transmis familia lui Mihai Leu, într-o postare făcută pe social media.</p>
<p>Tot familia a fost cea care în seara de 1 iulie a anunțat moartea campionului, într-o altă postare făcută pe pagina acestuia.</p>
<p>„Cu profundă durere, anunțăm trecerea în neființă a lui Mihai, în această seară. Un adevărat campion, atât în ringul de box, cât și pe circuitele de motorsport, Mihai a fost mult mai mult decât un sportiv excepțional, a fost un simbol de voință, curaj și pasiune.</p>
<p>Pentru fani, Mihai a fost și va rămâne un model. Un om care a inspirat prin fiecare luptă, prin fiecare cursă și prin demnitatea cu care și-a trăit viața. Pentru noi, pentru familie, un prieten, un soț și un tată minunat. Moștenirea lui merge mai departe prin toți cei care l-am iubit, l-am susținut și am fost martori la parcursul său unic. Nu te vom uita niciodată”, se arată în comunicatul familiei fostului campion mondial la box și campion național la raliu.</p>
<p>Mihai Leu a fost diagnosticat, în 2014, cu cancer la colon, fiind supus unei intervenții chirurgicale, însă în 2024 boala a recidivat, a fost nevoie de încă o intervenție chirurgicală, realizată de porf. dr Irinel Popescu. În acest an a ajuns de două ori la Spitalul Fundeni, în stare gravă, având nevoie de terapie intensivă.</p>
<p>De asemenea, <span>prof. dr. Irinel Popescu a transmis un mesaj după moartea lui Mihai Leu</span>.</p>

]]></description>
    </item>
    <item>
      <title>Omul pe care Mihai Leu l-a ajutat, după ce a făcut infarct, e convins: „Ar fi ieşit campion olimpic”. EXCLUSIV</title>
      <link>https://www.prosport.ro/alte-sporturi/box/omul-pe-care-mihai-leu-l-a-ajutat-dupa-ce-a-facut-infarct-e-convins-ar-fi-iesit-campion-olimpic-exclusiv-20208568</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-inmormantarea-lui-Mihai-Leu-scaled-e1751458843372-1400x945.jpg"/><br/><p>Titi Tudor, 70 de ani, omul care l-a scos în lumea boxului pe Leonard Doroftei, s-a aflat o perioadă și în staff-ul tehnic al lui Mihai Leu, cel care era condus de maestul Eustaţiu Mărgărit.</p>
<p>Titi Tudor, cunsocut ca Titi Prosop este unul dintre cei mai buni antrenori de box din România. Acesta a șlefuit foarte mulți campioni, iar cel mai cunoscut dintre aceștia este Leonard Doroftei, 55 de ani, fost campion mondial la box profesionist și medaliat olimpic.</p>
<p>Însă, Titi Tudor s-a aflat la începutul său în antrenorat în staff-ul tehnic al lui Mihai Leu de la juniori, anii ’84, ’85, ’86, cel care era condus de maestrul Eustațiu Mărgărit. Titi Prosop ne-a spus că a asistat la meciul dintre Mihai Leu și Feri Vaștag, cei care în anii ’84, ’85, ’86 erau rivali pe aceeași categorie, dar totodată și cei mai buni prieteni.<span> Vaștag</span> era din Reșița, iar<span> Mihai Leu</span> din Hunedoara.</p>
<h2><span>Omul pe care Mihai Leu l-a ajutat, după ce a făcut infarct, e convins: „Nu m-a uitat niciodată și m-a ajutat la greu. Lumea boxului din România de după anii 2000 trebuia să îl prețuiască mai mult și poate că nu se îndrepta către raliuri!”</span></h2>
<p><span>ProSport</span> l-a contactat pe Titi Tudor, cunoscut în lumea boxului ca Titi Prosop, iar pe acesta l-au năpădit lacrimile când a auzit despre subiectul pe care dorim să îl discutăm.</p>
<figure aria-labelledby="figcaption_attachment_18840389" class="wp-caption aligncenter" id="attachment_18840389"><img alt="Mihai Leu și Feri Vaștag sunt premiați de regretatul Emanoil Savin" class="wp-image-18840389 size-full" decoding="async" fetchpriority="high" height="510" src="https://www.prosport.ro/wp-content/uploads/2017/05/16258194/1-emanuel-savin-mihai-leu-mircea-simion-si-francisc-vastag-mediafa.jpg" width="815"/><figcaption class="wp-caption-text" id="figcaption_attachment_18840389">Mihai Leu și Feri Vaștag sunt premiați de regretatul Emanoil Savin</figcaption></figure>
<p>„De marți noapte plâng încontinu. Diferența dintre mine și Mihai e de 14 ani, dar eu l-am considerat pe Mihai ca și pe copilul meu, așa cum l-am considerat și pe Moșu (n.r. Leonard Doroftei.) Pe Mihai îl știu de prin ’82-’83, atunci când eu eram la început de antrenorat, iar maestrul său, Eustațiu Mărgărit mi-a propus să intru în echipa lui de pregătire.</p>
<p>Mihai Leu era omul lor numărul 1. Mihai era al naibii de bun și îl avea rival la categorie pe atunci pe Francisc Vaștag. Diferența de vârstă dintre ei doi este de trei luni, iar Doroftei e mai mic decât ei cu un an. România avea la vremea aia un lot de juniori bun de tot, iar la Havana ai noștri Leu și Feri Vaștag i-au spart pe cubanezi și au ieșit campioni mondiali la ei acasă. S-a întâmplat prin ’87. Dar, din păcate, un an mai târziu Mihai Leu a decis să fugă din România la o acțiune a lotului național prin Grecia. Eu zic că, dacă Leu rămânea în România, la Olimpiada de la Barcelona din 1993 el ieșea sigur campion olimpic. Era foarte bun, iar rivalitatea cu Feri Vaștag era benefică pentru România. La Barcelona al meu Doru Doroftei a luat medalia de broz.</p>
<p>Însă, noi aveam o problemă în țară. Feri și Leu erau pe aceeași categorie și chiar s-au bătut între ei pentru supremație. Trebuia să rezolvăm cumva disputa asta, pentru că ambii erau la fel de buni. Erau buni de tot, dar la acel meci la care eu am asistat Mihai Leu l-a învins pe Feri Vaștag. Și rețineți, ei la lot erau ca frații, însă în ring erau rivali.</p>
<p>Au fost în aceeași situație ca Lucian Bute și Dorel Simion. Și ei doi s-au bătut pe aceeași categorie și a trebuit să se facă până la urmă o departajare. Eu sunt convins că, dacă Mihai Leu rămânea în România, Feri trecea pe altă cateogire, iar la Barcelona unul dintre Feri, Leu și Doroftei ieșea campion olimplic. Însă, nu a fost să fie.</p>
<p>Mihai Leu nu m-a uitat și după foarte mulți ani m-a ajutat. În 2013 am făcut un infarct la un campionat european de juniori prin Rusia. Iar după o perioadă Mihai Leu a aflat și m-a ajutat. Mi-a spus apoi să încerc să nu mă mai consum atât de mult la meciuri, voi știți povestea mea cu mușcatul din prosop. Și Doru Doroftei mi-a spus să încerc să fiu mai calm, pentru că o să mor lângă ring, dar ăsta sunt eu. Îmi pare rău și plâng încontinu după Mihai Leu. Îmi pare rău că lumea boxului de după anii 2000 din România nu l-a prețuit cum trebuia. Mihai putea să ajute boxul românesc mult de tot, dar a iubit și raliurile și s-a îndreptat apoi spre acest sport”, a spus Titi Tudor, pentru <span>ProSport</span>.</p>
<figure aria-labelledby="figcaption_attachment_20208631" class="wp-caption aligncenter" id="attachment_20208631"><img alt="Titi Tudor" class="wp-image-20208631 size-full" decoding="async" height="506" src="https://www.prosport.ro/wp-content/uploads/2025/07/titi-prosop-1.png" width="755"/><figcaption class="wp-caption-text" id="figcaption_attachment_20208631">Titi Tudor</figcaption></figure>

]]></description>
    </item>
    <item>
      <title>Răsturnare de situație! Vrea ca Imane Khelif să returneze titlul olimpic: „Dă medalia înapoi”</title>
      <link>https://www.prosport.ro/alte-sporturi/box/rasturnare-de-situatie-vrea-ca-imane-khelif-sa-returneze-titlul-olimpic-da-medalia-inapoi-20208591</link>
      <description><![CDATA[<img src="https://www.prosport.ro/wp-content/uploads/2025/07/Rasturnare-de-situatie-Vrea-ca-Imane-Khelif-sa-returneze-titlul-olimpic-Da-medalia-inapoi-e1751468163706.jpg"/><br/><p>Imane Khelif, una dintre cele mai controversate sportive „gender row”, ar putea da înapoi medalia obținută la Jocurile Olimpice de la Paris 2024. Un fost șef al boxului îi cere vehement sportivei să facă acest gest.</p>
<p>Sportiva de 26 de ani a câștigat proba de box la Jocurile Olimpice de la Paris 2024, după ce a învins patru femei. Mai multe voci din sport sau ale fanilor i-au cerut acesteia să se retragă, întrucât consideră că ar avea avantaj biologic uriaș.</p>
<h2><span>Sportivă „gender row”, presată să dea medalia de la JO 2024 înapoi</span></h2>
<p>Federația Internațională de Baschet a interzis-o pe sportivă în anul 2023, după ce a picat un test de cromozomi, care practic atestă că ar avea sex masculin. Imediat după acest eveniment, forul internațional s-a dizolvat, apoi a fost înlocuit cu WB (World Boxing).</p>
<p>Kirsty Coventry, șeful noului organism din box, nu a obligat-o pe Imane Khalife să predea medalia de aur obținută în „Hexagon”. Însă, aceasta ar putea fi refuzată la următoarele Jocuri Olimpice, astfel că nu-și va putea apăra aurul.</p>
<h2><span>Cum a reacționat fostul șef al Federației Internaționale de Box</span></h2>
<p>Fostul șef al IBA a spus că sportiva transgeder ar trebui să predea medalia. Umar Kremlev este de părere că doar „o femeie adevărată” ar trebui să fie îndreptățită să primească medalia de aur.</p>
<p>„Eu cred că medalia trebuie obținută pe merit. Trebuie să protejăm sportivii și să le oferim cele mai bune condiții. Sunt aici pentru adevăr, transparență și deschidere. Acum, adevărul a ieșit la suprafață.</p>
<p>Nu ar trebui să fie nimeni neîndreptățit în box, iar federațiile internaționale trebuie să țină cont de grija sportivilor. Medalia trebuie să se întoarcă la adevăratul proprietar, o femeie adevărată. Tot ce s-a câștigat de la Jocurile Olimpice ar trebui împărțit cu sportivii.</p>
<p>Ei ar trebui să primească bani și medalii realizate chiar din metale prețioase, așa cum trebuie să fie. De ce atunci când sunt Jocurile Olimpice, administrația IOC stă în hoteluri de 5 stele, mănâncă la restaurante scumpe și călătorește cu avion privat, în timp ce sportivii stau într-un mic sat?</p>
<p>E nebunesc și mi se pare o prostie, pentru că ei sunt sportivi, iar ei își dedică viața, ceea ce face evenimentul realizabil pentru sponsori și deținătorii de drepturi de televizare. Ei ar trebui să călătorească în avioane private, cu medalii adevărate”, a spus Umar Kremlev, fostul șef al Internațional Boxing Association, conform <span>The Sun</span>.</p>
<p>Important de menționat este că Imane Khelif a infirmat întotdeauna faptul că s-ar fi născut bărbat. Aceasta chiar i-a acționat în judecată pe Elon Musk și J.K. Rowling, faimoasa scriitoare a seriei Harry Potter, pentru comentarii defăimătoare.</p>

]]></description>
    </item>
    <item>
      <title>Nemții de la BILD şi-au luat rămas bun de la Mihai Leu</title>
      <link>https://www.prosport.ro/diverse/nemtii-de-la-bild-si-au-luat-ramas-bun-de-la-mihai-leu-20208370</link>
      <description><![CDATA[<img src="https://www.prosport.ro/wp-content/uploads/2025/07/Nemtii-de-la-BILD-si-au-luat-ramas-bun-de-la-Mihai-Leu-1400x933.jpg"/><br/><p data-end="180" data-start="0">Mihai Leu, fostul mare campion mondial WBO la categoria semimijlocie, a plecat dintre noi marți, 1 iulie, la vârsta de 56 de ani. Nemții de la titratul ziar BILD și-au luat rămas bun de la campionul format în Hamburg.</p>
<p data-end="180" data-start="0">Fostul campion la box și raliuri a dus o luptă aprigă cu cancerul de colon, preț de mai bine de un deceniu, fiind diagnosticat cu această boală în anul 2014.</p>
<h2><span>Nemții de la BILD și-au luat rămas bun de la marele campion</span></h2>
<p>Nemții de la celebrul ziar BILD și-au arătat regretele față de <span>pierderea uriașului Mihai Leu</span> și nu au ezitat să îi scoată în evidență performanțele remarcabile pe care le-a avut de-a lungul carieri sale în box. Totodată, managerul Peter Hanraths, cel care l-a descoperit pe fostul mare campion și l-a adus la clubul Universum din Hamburg, va fi prezent la <span>înmormântarea regretatului campion</span>.</p>
<p>„Împreună cu Dariusz Michalczewski, a devenit profesionist la noi în 1991. L-am descoperit în 1988, la amatori, în Leverkusen, la fel ca și pe Tiger. Mihai era ca un fiu pentru mine. Voi merge joi în România la înmormântare”, a spus Peter Hanraths, conform <span>BILD.</span></p>
<p>„Odihnește-te în pace, Campionule Mihai Leu!” au mai spus în încheiere nemții de la BILD.</p>
<h2><span>Mesajul emoționat postat pe pagina sa de Facebook după trecerea în neființă</span></h2>
<p>Pe 1 Iulie, în jur de miezul nopții, pe pagina oficială de Facebook dedicată marelui campion a apărut vestea sfâșietoare care anunța trecerea în neființă a lui Mihai Leu.</p>
<p>Totodată, prin mesajul emoționant, familia i-a omagiat atât parcursul excepțional în sport, cât și devotamentul față de cei dragi.</p>
<div class="xdj266r x14z9mp xat24cr x1lziwak x1vvkbs x126k92a">
<div dir="auto">„Cu profundă durere, anunțăm trecerea în neființă a lui Mihai, în această seară. Un adevărat campion, atât în ringul de box, cât și pe circuitele de motorsport, Mihai a fost mult mai mult decât un sportiv excepțional, a fost un simbol de voință, curaj și pasiune.<br/>
Pentru fani, Mihai a fost și va rămâne un model. Un om care a inspirat prin fiecare luptă, prin fiecare cursă și prin demnitatea cu care și-a trăit viața. Pentru noi, pentru familie, un prieten, un soț și un tată minunat. Moștenirea lui merge mai departe prin toți cei care l-am iubit, l-am susținut și am fost martori la parcursul său unic. Nu te vom uita niciodată”, a fost mesajul transmis pe <span>pagina sa de Facebook</span>.</div>
</div>

]]></description>
    </item>
    <item>
      <title>Ioan Andone face dezvăluiri cutremurătoare despre ultimele zile din viața lui Mihai Leu: „Se chinuia să meargă, dar nu mai putea! L-au lăsat o oră în salon și apoi l-au dus la morgă!”. EXCLUSIV</title>
      <link>https://www.prosport.ro/diverse/ioan-andone-face-dezvaluiri-cutremuratoare-despre-ultimele-zile-din-viata-lui-mihai-leu-se-chinuia-sa-mearga-dar-nu-mai-putea-l-au-lasat-o-ora-in-salon-si-apoi-l-au-dus-la-morga-20208413</link>
      <description><![CDATA[<img src="https://www.prosport.ro/wp-content/uploads/2025/07/Ioan-Andone-face-dezvaluiri-cutremuratoare-despre-ultimele-zile-din-viata-lui-Mihai-Leu.jpg"/><br/><p>Decesul lui Mihai Leu l-a marcat profund pe Ioan Andone, care a recunoscut că și-a pierdut unul dintre cei mai buni prieteni.</p>
<p>Aflat pe drum spre Hunedoara, în spatele cortegiului funerar, Andone a subliniat că fostul mare sportiv „s-a luptat cu moartea până în ultimul moment”.</p>
<h2><span>Ioan Andone, devastat după decesul lui Mihai Leu: „S-a luptat cu moartea până în ultimul moment!”</span></h2>
<p>Ioan Andone a fost unul dintre oamenii foarte apropiați de Mihai Leu, care a încetat din viață după ce s-a luptat mai bine de zece ani cu o boală teribilă.</p>
<p>Fostul mare jucător al Corvinului a ținut mereu legătura cu familia lui Mihai Leu, precizând cum au arătat ultimele ore din viața marelui campion.</p>
<p>Cortegiul funerar va ajunge în această seară la Hunedoara, iar <span>Mihai Leu va fi înmormântat în cursul zilei de vineri.</span></p>
<blockquote><p>Am pierdut unul dintre cei mai buni prieteni. Mihai Leu a iubit foarte mult Hunedoara, așa cum a făcut-o și marele Michael Klein. După ce l-am pierdut pe Dorin Nicșa, acum a murit și Mihai. Am aflat despre decesul lui Mihai Leu în jurul orei 22:30. S-a luptat cu moartea până în ultimul moment. L-au lăsat o oră în salon și apoi l-au dus la morgă. Prea devreme a plecat dintre noi”, a spus Ioan Andone, pentru <span>ProSport.</span></p></blockquote>
<h2><span>„Mihai Leu a suferit 23 de operații! Ultimele șapte-opt luni au fost groaznice, nu mai putea să meargă!”</span></h2>
<p>Mihai Leu a suferit în total nu mai puțin de 23 de operații, iar <span>ultimele luni din viața acestuia au fost cu adevărat un calvar.</span></p>
<p>Marele campion al boxului românesc a slăbit foarte mult, iar decesul acestuia era inevitabil, așa cum lasă de înțeles fostul mare fundaș.</p>
<blockquote><p>Ultimele șapte-opt luni din viața lui au fost groaznice. În total, Mihai Leu a suferit nu mai puțin de 23 de operații. Boala asta necruțătoare nu te iartă! A și slabit foarte mult în ultima perioadă. Mihai se chinuia mereu să meargă, dar nu mai putea. Dumnezeu să-l odihnească!”, a subliniat una dintre legendele Corvinului.</p></blockquote>
<p>Familia a fost alături de el până în ultimele clipe și a solicitat discreție în aceste momente de profundă durere. Dumnezeu să-l odihnească în pace”, a fost mesajul postat de Spitalul Fundeni în numele prof. dr. Irinel Popescu.</p>
<p>Primul campion mondial al României la box profesionist, Mihai a fost unul dintre cei mai importanți sportivi ai Hunedoarei, oraș cu care s-a mândrit mereu! Adio, campionule! Adio, leule!”, au scris și cei de la Corvinul, pe Facebook.</p>

]]></description>
    </item>
  </channel>
</rss>
