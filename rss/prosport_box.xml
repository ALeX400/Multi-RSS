<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Campionul le-a dat șoc și s-a retras la doar 27 de ani: „Intru în lumea corporatiștilor”</title>
      <link>https://www.prosport.ro/alte-sporturi/campionul-le-a-dat-soc-si-s-a-retras-la-doar-27-de-ani-intru-in-lumea-corporatistilor-20181877</link>
      <description><![CDATA[<img src="https://www.prosport.ro/wp-content/uploads/2025/05/Campionul-le-a-dat-soc-si-s-a-retras-la-doar-27-de-ani-„Intru-in-lumea-corporatistilor.jpg"/><br/><p>Campionul britanic Delicious Orie și-a anunțat retragerea din sport la numai 27 de ani și și-a șocat atât colegii sau adversarii, cât și fanii, cu privire la viitorul său, care va fi într-o direcție total diferită: va intra în lumea corporatistă.</p>
<p>Medaliat cu aur la Jocurile Commonwealth-ului în 2022 și la Jocurile Europene în 2023, „amatorul” Orie a fost cooptat în lotul olimpic de box pentru JO Paris 2024 și a devenit partenerul de antrenament al lui Anthony Joshua.</p>
<p>La nivel de amatori, Orie a reușit 29 de victorii, două prin KO, și a pierdut nouă meciuri, potrivit <span>BoxRec</span>. În cariera sa de profesionist, britanicul născut la Moscova, a avut o singură luptă, în aprilie 2025, pe care a câștigat-o în fața lui Milos Veletic (Bosnia-Herțegovina).</p>
<h2><span>Delicious Orie, retragere la numai 27 de ani: „Intru în lumea corporatiștilor”</span></h2>
<p>Delicious Orie a șocat cu anunțul retragerii la numai 27 de ani, iar unul dintre motivele pentru care a luat această decizie este că nu mai simte aceeași pasiune ca în trecut, chiar dacă a trecut la nivelul profesionist. Apoi, vrea să se concentreze asupra studiilor și a carierei sale în „lumea corporatiștilor”.</p>
<p>„După multă reflecție, am decis să pun mănușile în cui și să mă retrag din box pentru a-mi continua studiile și să intru în lumea corporatiștilor.</p>
<p>Acest sport mi-a oferit atât de multe, amintiri incredibile, experiențe de neuitat călătorind prin lume și multe oportunități de a-mi reprezenta țara pe cele mai mari scene ale lumii. Mereu recunoscător pentru călătorie.</p>
<p>Cu timpul, am ajuns să recunosc că focul și pasiunea pe care le-a avut pentru box au dispărut treptat. Pe măsură ce am crescut, am ajuns să prețuiesc mai presus de orice claritatea și sinceritatea cu mine însumi. Am sperat că trecerea la profesioniști va reaprinde pasiunea, dar adevărul a devenit clar: nu a fost așa”, a mărturisit Delicious Orie, citat de <span>The Sun</span>.</p>
<p>Acesta a ținut să le mulțumească tuturor celor care l-au susținut de-a lungul carierei.</p>
<p>„Din respect pentru sport și pentru mine, este timpul să mă retrag, cu onestitate. Tuturor celor care m-au sprijinit de-a lungul timpului, vă mulțumesc. Antrenorilor mei, coechipierilor, personalului de la GB Boxing și celor care au fost alături de mine. Credința, sprijinul și îndrumarea voastră au însemnat enorm”, a conchis Delicious Orie.</p>
<h2><span>Reacții impresionante după retragerea lui Orie</span></h2>
<p>Printre cei care au reacționat după ce Orie și-a anunțat retragerea din activitatea sportivă s-a numărat și boxerul Frazer Clark, care i-a transmis un mesaj emoționant.</p>
<p>„Simt că scriu acest mesaj fratelui meu, dar dacă vreodată ai nevoie de ceva sau să vorbești cu cineva, ai numărul meu. Nu am nicio îndoială că, indiferent de ceea ce alegi să faci cu viața ta, vei avea succes. De la prima întâlnire și primul antrenament împreună a fost clar că puterea ta de muncă și atitudinea ta față de învățare și față de competiție sunt de neegalat”, a scris Clark, potrivit sursei menționate.</p>
<p>La rândul lor, fanii lui Orie au avut mesaje de încurajare față de fostul campion. „Ține-ți capul sus. Ai realizat atât de multe”, a scris un fan, în timp ce altul a adăugat, cu nostalgie: „Mult noroc în acest nou capitol. A fost o plăcere absolută să îți urmăresc călătoria”.</p>
<ul>
<li><span>Flavius Biea revine în ring după peste un an de pauză. Va boxa în Anglia, în Gala „Fast and Furios”</span></li>
<li><span>Lovitură dată Dinamo în box. „Cei din club vor să naturalizeze cinci pugiliști de top. Cu toții provin dintr-o singură țară”</span></li>
</ul>

]]></description>
    </item>
    <item>
      <title>A plătit 400.000.000 de dolari pentru un imperiu imobiliar, dar nu toate afacerile lui au avut succes. Ce se întâmplă cu numeroase săli de fitness care poartă franciza Mayweather</title>
      <link>https://www.prosport.ro/sport-life/a-platit-400-000-000-de-dolari-pentru-un-imperiu-imobiliar-dar-nu-toate-afacerile-lui-au-avut-succes-ce-se-intampla-cu-numeroase-sali-de-fitness-care-poarta-franciza-mayweather-20186140</link>
      <description><![CDATA[<img src="https://www.prosport.ro/wp-content/uploads/2025/06/A-platit-400.000.000-de-dolari-pentru-un-imperiu-imobiliar-dar-nu-toate-afacerile-lui-au-avut-succes.-Ce-se-intampla-cu-numeroase-sali-de-fitness-care-poarta-franciza-Mayweather-1.jpg"/><br/><p>Floyd Mayweather, milionarul din box care a dorit să aibă succes în afaceri, este tot mai aproape de un colaps financiar în unul din domeniile în care este angrenat. Numeroasele săli de fitness ale fostului pugilist sunt închise, rând pe rând.</p>
<p>După ce a investit 400 de milioane de dolari în domeniul imobiliar, Floyd Mayweather este nevoit să „strângă cureaua” și să renunțe la unele business-uri mai puțin profitabile. Fostul sportiv legendar a hotărât să închidă mai multe săli de fitness.</p>
<h2><span>Floyd Mayweather „strânge cureaua”, după ce a investit 400.000.000 de dolari în imobiliare</span></h2>
<p>După ce a dorit să-și construiască un adevărat imperiu imobiliar, Mayweather a văzut că rezultatele nu erau chiar cele dorite. Ritmul de vânzare nu este cel pe care l-a așteptat, astfel a hotărât să își închidă alte business-uri, mai puțin profitabile.</p>
<p>Americanul deține <span>mai multe săli de fitness și box</span>. În perioada de glorie a acestei afaceri, Mayweather avea peste 70 de locații în franciză, dar acestea au început să fie închise rând pe rând, din cauza faptului că nu erau profitabile.</p>
<p>Mai multe dintre aceste francize vor să-l dea în judecată pe fostul pugilist, iar alte șase cer proceduri de mediere pentru că nu a făcut ceea ce a promis în luna octombrie 2021 și nu a mai oferit niciun fel de capital pentru ajutorul afaceriștilor care-i doreau brandul.</p>
<p>„Băieți, dacă aveți probleme cu umplerea sălilor, sunați-mă. Voi veni să ajut pentru a le putea umple. Pe gratis, pur și simplu mă sunați. O să vin singur, cu propriii mei bani, oriunde ați fi”, a spus Floyd Mayweather la un eveniment, în urmă cu aproape patru ani, conform Business Insider.</p>
<p>Aflat în public, David Weis, un afacerist care a fost convins de Mayweather, a deschis șase francize. Omul de afaceri a plătit 85.000 de dolari pentru a putea obține numele fostului pugilist, dar s-a dovedit a fi un fiasco total. Acesta a trebuit să investească sute de mii de dolari pentru a putea închiria și amenaja spațiile după cerințele brandului creat de american.</p>
<h2><span>Floyd Mayweather vrea să dea un tun imobiliar de 400.000.000 de milionae de dolari</span></h2>
<p>Floyd Mayweather <span>a achiziționat peste 1.000 de apartamente</span> înt unul dintre cele mai exclusiviste locuri ale Statelor Unite ale Americii. Locația aleasă este Upper Manhattan, acolo unde a plătit, în medie, 400.000 de dolari pentru un apartament.</p>
<p>„Am muncit din greu pentru a-mi construi o viaţă în care să-mi pot alege aventurile şi dacă acele aventuri încă mai generează milioane de dolari, şi mai bine. Succesul nu este ceva din care te retragi, este ceva în ce te perfecţionezi…</p>
<p>Este în regulă ca Jeff Bezos (60 de ani), Bill Gates (68 de ani) şi Warren Buffett (93 de ani) să-şi construiască continuu moştenirea şi bogăţia şi sunt celebraţi ca oameni de afaceri inteligenţi. Dar, când eu, un bărbat de culoare mult mai tânăr, aleg să fac acelaşi lucru, devine cumva o problemă pentru detractorii care nu au un nume, mulţi care sunt ocupaţi de buzunarele lor”, a comentat Mayweather.</p>

]]></description>
    </item>
    <item>
      <title>Regula care zguduie lumea sportului. Toate boxerele vor fi verificate pentru a li se stabili sexul</title>
      <link>https://www.prosport.ro/alte-sporturi/box/regula-care-zguduie-lumea-sportului-toate-boxerele-vor-fi-verificate-pentru-a-li-se-stabili-sexul-20185184</link>
      <description><![CDATA[<img src="https://www.prosport.ro/wp-content/uploads/2025/06/Regula-care-zguduie-lumea-sportului.-Toate-boxerele-vor-fi-verificate-pentru-a-li-se-stabili-sexul-1400x933.jpg"/><br/><p>World Boxing, forul recunoscut de Comitetul Internațional Olimpic, a luat o decizie fără precedent, la aproape un an de când Imane Khelif a cucerit medalia de aur. Sportivii vor fi supuși unor teste de gen.</p>
<p>Regula va deveni obligatorie pentru toți cei care își doresc să participe la competițiile aflate sub umbrela organizației înființate în 2023. Printre acestea se numără și <span>Jocurile Olimpice din 2028,</span> găzduite de Statele Unite ale Americii.</p>
<h2><span>Teste de gen obligatorii în boxul mondial</span></h2>
<p>Potrivit World Boxing, hotărârea a fost luată pe fondul „preocupărilor legate de siguranța și bunăstarea tuturor boxerilor, inclusiv a lui Imane Khelif”, iar Federația algeriană a fost deja informată. Pugilista de 26 de ani va trebui, prin urmare, să se supună testului pentru a putea concura din nou.</p>
<p>Măsura va începe să producă efecte încă din această vară. Sportivii vor lua parte la Box Cup – competiție programată între 5 și 10 iunie – doar dacă vor accepta să le fie stabilit sexul.</p>
<blockquote><p>„World Boxing respectă demnitatea tuturor sportivilor, iar prioritatea sa principală este de a asigura concursuri sigure și corecte pentru toți competitorii.</p>
<p> </p>
<p>Pentru a realiza acest lucru este esențial să se mențină și să se aplice categorii stricte bazate pe gen, ceea ce înseamnă că World Boxing va organiza competiții doar pentru sportivii clasificați clar ca bărbați sau femei.</p>
<p> </p>
<p>Toţi sportivii de peste 18 ani vor fi nevoiți să se supună unui test genetic PCR (reacţie în lanţ a polimerazei), care poate fi efectuat prin prelevare nazală sau bucală, salivă sau sânge. Testul PCR este o tehnică de laborator utilizată pentru a detecta material genetic specific, în acest caz gena SRY, care relevă prezenţa cromozomului Y, un indicator al sexului biologic.</p>
<p> </p>
<p>Imane Khelif nu va putea participa la categoria feminină la Eindhoven Box Cup, în perioada 5-10 iunie 2025, şi la niciun eveniment World Boxing până când nu va fi supusă unui test genetic de determinare a sexului, în conformitate cu regulile şi procedurile de testare ale World Boxing”, se arată în comunicat.</p></blockquote>
<h2><span>Imane Khelif: „Problemele au apărut când am început să câștig împotriva favoritelor”</span></h2>
<p>Într-un interviu acordat recent, Imane Khelif a vorbit deschis despre <span>valul de ură la care a fost supusă</span>. Totul a început, potrivit spuselor sale, de îndată ce a reușit să învingă adversare cotate ca favorite.</p>
<blockquote><p>„Nimeni nu mi-a spus nimic la Jocurile Olimpice de la Tokyo, pentru că nu am avut succes, dar când am început să câștig lupte împotriva favoritelor au apărut și problemele.</p>
<p> </p>
<p>Nu am fost îngrijorată, pentru că nimic  din tot ce s-a spus nu era adevărat. Știu cine sunt. Nu mă deranjează părerile oamenilor, nu-i cunosc și nu mă cunosc. Mulți au spus lucruri rele despre mine, dar au fost și persoane care mi-au dat dreptate.</p>
<p> </p>
<p>Când am devenit o amenințare pentru rivalele mele, scopul a fost acela de a mă scoate din ritm. Am decis atunci să părăsesc Satul Olimpic pentru a rămâne concentrată și a uita de «zgomotul» din media”, le-a declarat boxera algeriană spaniolilor de la <span>Marca</span>.</p></blockquote>

]]></description>
    </item>
    <item>
      <title>Dieta strictă pe care Anamaria Prodan şi Ronald Gavril, iubitul ei, o țin. Sunt doar două mese pe zi: „Cam asta e”</title>
      <link>https://www.prosport.ro/sport-life/dieta-stricta-pe-care-anamaria-prodan-si-ronald-gavril-iubitul-ei-o-tin-sunt-doar-doua-mese-pe-zi-cam-asta-e-20181336</link>
      <description><![CDATA[<img src="https://www.prosport.ro/wp-content/uploads/2025/05/Dieta-stricta-pe-care-Anamaria-Prodan-si-Ronald-Gavril-iubitul-ei-o-tin.-Sunt-doar-doua-mese-pe-zi.-„Cam-asta-e.jpg"/><br/><p>Anamaria Prodan și iubitul ei Ronald Gavril nu se abat de la dieta strictă nici măcar în vacanță, unde alții nu știu cum să se relaxeze și să se înfrupte din bucatele alese.</p>
<p>Vestitul cuplu ține cu sfințenie regimul impus pugilistului de un nutriționist din America și nu mănâncă nimic dimineața. Prima masă o iau la prânz, în jurul orei 13.00, iar cina, cel târziu la ora 19.00.</p>
<h2><span>Anamaria Prodan nu se abate de la dieta impusă de iubitul Ronald Gavril</span></h2>
<p>Anamaria Prodan și iubitul ei Ronald Gavril au un <span>regim de viață bine pus la punct</span>. Chiar și în vacanța din Bulgaria, unde se află în momentul de față, cei doi țin cu strictețe o dietă impusă pugilistului de un nutriționist din Americă. Nu mănâncă nimic dimineața, doar apă și cafea. Prima masă o iau la prânz, în jurul orei 13.00, iar cina, cel târziu la orele 18.00 – 19.00.</p>
<p>„(n.r. – Anamaria urmeaza si ea dieta ta?) Da! Avem ore, avem nutriționist pe care l-am avut eu în America ani de zile. Am învățat foarte bine programul și da, văd că și Ana se ține de el foarte bine. Dimineața bem apă, cafea, și abia în jurul orei 13.00 mâncăm prima masă.</p>
<p>Și cât mai curat, cât mai neprocesat. Mâncăm două mese, ultima masă e pe la 18.00 -19.00. Apă foarte multă, fără sucuri, evident, sport… și cam asta e”, a spus Ronald Gavril pentru <span>Cancan</span>.</p>
<p><img alt="" class="size-full wp-image-20181354" decoding="async" fetchpriority="high" height="873" sizes="(max-width: 1051px) 100vw, 1051px" src="https://www.prosport.ro/wp-content/uploads/2025/05/Screenshot-2025-05-27-192550.png" srcset="https://www.prosport.ro/wp-content/uploads/2025/05/Screenshot-2025-05-27-192550.png 1051w, https://www.prosport.ro/wp-content/uploads/2025/05/Screenshot-2025-05-27-192550-768x638.png 768w" width="1051"/></p>
<h2><span>Trage tare și în vacanțe. „Antrenamente, mâncare și somn. Apoi de la capăt”</span></h2>
<p>Ronald Gavril este <span>campion mondial la box </span>și trage tare în sala de forță chiar și în vacanță, deoarece, spune el, relaxarea pentru un luptător ca el arată altfel decât la un om obișnuit. Pugilistul a dezvăluit și felurile sale preferate de mâncare.</p>
<p>„Mănănc foarte curat, să spunem. Legume, carne de vită, pește, fructe. Și apoi somn, si apoi de la capăt. Cam așa este vacanța. Și în general cam astea au fost vacanțele mele. Altfel nu există în sport. Pentru că în ring, acolo, nu te mai ajută nimeni și ești doar tu singur. Și dacă nu te-ai pregătit, riști să rămâi accidentat pe viață, unii chiar mor. Așa că nu-mi permit să pățesc ceva. Este un sport foarte dur și trebuie foarte multă disciplină și muncă.</p>
<p>Îmbinăm plăcutul cu utilul. Trebuie să fiu tot timpul pregătit. Așa că am ales, după un drum de patru ore până în Obzor, să mă antrenez. Am condus și acum îmi fac antrenamentul. Nu există scuze sau dacă zbori 12 ore… dar în general sunt foarte disciplinat, îmi păstrez antrenamentul. Că nu știi niciodată cum sună telefonul și atunci trebuie să fiu pregătit pentru orice oportunitate”, a mai spus pugilistul pentru sursa citată.</p>
<p> </p>

]]></description>
    </item>
    <item>
      <title>Flavius Biea revine în ring după peste un an de pauză. Va boxa în Anglia, în Gala „Fast and Furios”</title>
      <link>https://www.prosport.ro/alte-sporturi/box/flavius-biea-revine-in-ring-dupa-peste-un-an-de-pauza-va-boxa-in-anglia-in-gala-fast-and-furios-20180359</link>
      <description><![CDATA[<img src="https://www.prosport.ro/wp-content/uploads/2025/05/Flavis-Biea-revine-in-ring-dupa-peste-un-an-de-pauza.-Va-boxa-in-Annglia-in-Gala-22Fast-and-Furios22--e1748263390907.jpg"/><br/><p class="v1MsoNormal"><span lang="RO">Pugilistul Flavius Biea va avea din nou o luptă în boxul profesionist, la Newcastle, cu britanicul Josh Kelly, poreclit„”Pretty Boy”.</span></p>
<p class="v1MsoNormal"><span lang="RO"> Meciul din data de 6 iunie nu va fi pentru o centură, așa cum românul ajuns la 35 de ani și-a tot obișnuit fanii în ultimii ani.</span></p>
<h2 class="v1MsoNormal"><span lang="RO">Biea s-a pregătit în Columbia pentru lupta de la Newcastle</span></h2>
<p class="v1MsoNormal"><span lang="RO">Cariera lui <span>Flavius Biea</span> a intrat într-un con de umbră în ultimele 12 luni, dar acum este hotărât să arate că nu a încheiat conturile cu boxul profesionist. Biea s-a pregătit în Columbia, cu Jonathan Martinez, pentru lupta cu Josh Kelly. </span></p>
<p class="v1MsoNormal"><span lang="RO">Pugilistul de la categoria Super Welter a luptat ultima dată la 17 mai 2024. Atunci, într-o gală la Craiova unde a boxat și Ronald Gavril, arădeanul stabilit la Timișoara l-a învins pe argentinianul </span><span lang="RO">Jonathan Jose Eniz și a luat centura WBC Latino, pe care nu a pus-o la bătaie în decurs de un an.</span></p>
<p class="v1MsoNormal"><span lang="RO"><span> Biea este deținător al Centurii WBA</span>, de patru ori câștigător al centurii IBA, dublu campion continental WBC și campion mondial IBA.</span></p>
<h2 class="v1MsoNormal"><span lang="RO">„Aroganță” pentru adversar</span></h2>
<p class="v1MsoNormal"><span lang="RO">Gala „Fast and Furios” va avea loc la 6 iunie și va fi transmisă de Channel 5. Deși nici el nu este în cel mai bun moment al carierei, românul a avut o provocare pentru adversarul de 31 de ani. </span></p>
<p class="v1MsoNormal"><span lang="RO">„Josh Kelly trăiește cu coșmarul numit David Avanesyan, dar după ce intră cu mine în ring, va avea unul nou, Flavius Biea! În lupta asta dau totul – pentru mine, pentru familia mea, pentru copiii mei. Și să fie clar: nu vin să particip. Vin să-l termin”, a postat Biea pe rețelele sociale.</span></p>
<h2 class="v1MsoNormal"><span lang="RO">Adversarul pare oricum favorit</span></h2>
<p class="v1MsoNormal"><span lang="RO">Biea face referire la un meci pierdut de Kelly în februarie 2021, cu David Avanesyan, pe Wembley Arena. Este singura înfrângere a englezului la profesioniști. Pretty Boy a participat și la Jocurile Olimpice de la Rio, iar la profesioniști are 18 lupte, cu o înfrângere. tot una are și Biea, din 25 de meciuri. Cu toate acestea, englezul nu s-a mai bătut pentru un titlu important, deși cândva era văzut ca o mare speranță a nobilei arte, cu toate că de la singurul meci pierdut, a bifat șase victorii. </span></p>
<p class="v1MsoNormal"><span lang="RO">„</span><span lang="RO">Fără îndoială Biea va crede că va putea să mă doboare, dar îl voi face să rateze apoi îl voi face să plătescă”, a declarat josh Kelly.</span></p>
<p class="v1MsoNormal"><span lang="RO">Meciul celor doi va fi main-event al galei, care va fi transmisă de Channel 5. Biea și Kelly ar urma să boxeze zece reprize. Biea nu mai apare în clasamentul internațional după ce au trecut 365 de zile de când nu a mai boxat. Kelly e pe locul 29 la Super Welter</span></p>

]]></description>
    </item>
  </channel>
</rss>
