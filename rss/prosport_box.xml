<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cu ce se ocupă Lucian Bute atunci când ajunge în zona „băștinașilor indieni” din Canada. „Mă rup total de civilizație”. EXCLUSIV</title>
      <link>https://www.prosport.ro/alte-sporturi/box/cu-ce-se-ocupa-lucian-bute-atunci-cand-ajunge-in-zona-bastinasilor-indieni-din-canada-ma-rup-total-de-civilizatie-exclusiv-20327503</link>
      <description><![CDATA[<img src="https://www.prosport.ro//wp-content/uploads/2025/11/Cu-ce-se-ocupa-Lucian-Bute-atunci-cand-ajunge-in-zona-„bastinasilor-indieni-din-Canada.-„Ma-rup-total-de-civilizatie-1400x1050.jpg"/><br/><p>Născut și crescut în buza Dunării, cum se spune, în localitatea Pechea din județul Galați, Lucian Bute a dezvoltat din copilărie o mare pasiune pentru pescuit.</p>
<p>Bute s-a retras din boxul profesionist și locuiește în Canada, iar el este considerat unul dintre cei mai valoroși pugiliști ai României din ultimii 30 de ani.</p>
<h2><span>Ce face Lucian Bute în Canada? „Mă rup total de civilizație”</span></h2>
<p>Este campion mondial IBF la supermijlocie între 2007 și 2012 – perioadă în care a apărat titlul de 9 ori. Acum trăiește la Montreal unde derulează mai multe afaceri și petrece timpul alături de familie.</p>
<p>„Pescuitul a fost hobby-ul meu dintotdeauna. Nu pot uita vreodată că mergeam cu ceilalți copii din comună, la pescuit. La început ne confecționam noi undițele. Nu mai era nimeni ca noi.</p>
<p>Pe măsură ce am crescut am început să-mi cumpăr undițe performante. Dar pescuitul adevărat pot spune că l-am descoperit atunci când am ajuns în Canada.</p>
<p>De la articolele de pescuit pe care le-am cumpărat aici și până la condiții și facilități, totul este diferit”, a povestit în exclusivitate Lucian Bute.</p>
<h2><span>O săptămână în mijlocul băștinașilor</span></h2>
<p>Lucian Bute și-a format un grup de prieteni, toți amatori de pescuit, cu care o dată pe an pun în aplicare același scenariu devenit o regulă de tradiție de la care nu se abat niciodată.</p>
<p>„Ne îmbarcăm în mașini și parcurgem aproape 15 ore până ajungem într-o zonă locuită de băștinașii Canadei, de indienii autohtoni. Ai senzația că intri într-un portal al timpului. Dai de o altă lume.</p>
<p>Totul e în sălbăticie, fără semnal la telefonul mobil iar aerul pe care-l respiri acolo este fantastic. Mergem cu rulotele și de multe ori dormim în corturi. Este ceva greu de descris în cuvinte. Acolo petrecem o săptămână la pescuit”, a dezvăluit Lucian Bute.</p>
<p>În nordul Canadei, locurile alese de Lucian și prietenii lui pentru pescuit, îți taie respirația la cât de frumoase sunt.</p>
<p>„În acea zonă a fost pentru prima dată când am văzut aurora boreală. E ceva ireal. Fantastic! Sunt imagini unice pe care nu le poți uita vreodată”, a adăugat el.</p>
<p><img alt="" class="aligncenter size-large wp-image-20327520" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/11/bute-la-pescuit-6-1050x1400.jpg" srcset="https://www.prosport.ro/wp-content/uploads/2025/11/bute-la-pescuit-6-1050x1400.jpg 1050w, https://www.prosport.ro/wp-content/uploads/2025/11/bute-la-pescuit-6-768x1024.jpg 768w, https://www.prosport.ro/wp-content/uploads/2025/11/bute-la-pescuit-6-1152x1536.jpg 1152w, https://www.prosport.ro/wp-content/uploads/2025/11/bute-la-pescuit-6.jpg 1200w" width="1050"/></p>
<ul>
<li>„Băștinașii indieni” din Canada sunt cunoscuți ca First Nations și reprezintă popoarele indigene amerindiene din Canada, cu excepția metișilor și inuiților. Acest termen a devenit uzual, în special în contexte juridice și politice, pentru a se referi la peste 700.000 de amerindieni canadieni care locuiesc pe teritoriul canadian.</li>
</ul>
<h2><span>„Fir întins” alături de un alt campion mondial- Adrian Diaconu!</span></h2>
<p>Fir întins este formulă de salut între pescari, atunci când se află pe baltă. De multe ori Lucian Bute și-a transmis reciproc „fir întins” cu bunul său amic Adrian Diaconu, un alt campion mondial la box profesionist care locuiește și el tot în Canada.</p>
<p>„Toată lumea știe că Adi este înnebunit după pescuit. De foarte multe ori am fost coleg de așteptare cu el, pe baltă. Este un băiat senzațional”, a mai spus Bute.</p>
<h2><span>Cărțile scrise de Coelho îi dau o stare aparte</span></h2>
<p>Paulo Coelho este scriitorul preferat al lui Lucian Bute. „Mă relaxez foarte multe mult atunci când citesc cărțile lui Coelho. Chiar îmi aduc aminte că și în perioada în care făceam box, după antrenamentele grele, de multe ori istovitoare, obișnuiam să citesc Coelho.</p>
<p>„Volumele „Unsprezece minute”, „Alchimistul”, „Veronika se hotărăște să moară”, „Adulter”, sunt cărțile mele preferate”, a mai punctat marele campion.</p>

]]></description>
    </item>
    <item>
      <title>Dorel Simion a apelat la cuvintele lui Mircea Lucescu. „Le-am spus și eu ce le-a spus selecționerul”. EXCLUSIV</title>
      <link>https://www.prosport.ro/alte-sporturi/box/dorel-simion-a-apelat-la-cuvintele-lui-mircea-lucescu-le-am-spus-si-eu-ce-le-a-spus-selectionerul-exclusiv-20327565</link>
      <description><![CDATA[<img src="https://www.prosport.ro//wp-content/uploads/2025/04/Florin-Ionita-uriasul-antrenat-de-Dorel-Simion-a-avut-liber-la-mancare.jpg"/><br/><p>Fostul mare pugilist, Dorel Simion, care în prezent este antrenor la lotul de tineret, a plecat spre Budapesta.</p>
<p>În Ungaria va fi prezent cu doi dintre cei mai valoroși sportivi ai săi, Florin Ioniță și Arun Tudoroiu, unde vor concura la Campionatul European, Under 23.</p>
<h2><span>Dorel Simion, sfaturi luate de la Mircea Lucescu: „Le-am spus și eu ce le-a spus selecționerul”</span></h2>
<p>„După un cantonament foarte bun pe care l-am avut la munte, după pregătirea pe care am continuat-o la București, eu zic că suntem gata pregătiți să ne batem pentru medalii.</p>
<p>Am plecat la această competiție care se va desfășura între 23-30 noiembrie, cu doi dintre cei mai în formă sportivii. Ambii au șanse la medalie.</p>
<p>De altfel ei știu foarte bine mentalitatea mea. Le-am spus de fiecare dată înainte de orice competiție internațională că eu nu mă voi mulțumi vreodată cu locul doi”, a precizat Dorel Simion.</p>
<p>Dincolo de pregătirea specifică derulată în sala de box sau de pregătirea fizică, Dorel Simion a avut numeroase discuții individuale, motivaționale, cu elevii săi.</p>
<p>„Le-am spus că nu trebuie să simtă că există o presiune dar e necesar ca gândul lor să stea doar către ideea de a ocupa primul loc. Să gândească din prisma învingătorului.</p>
<p>Plus că mi-am plăcut foarte mult ceea ce a spus domnul Mircea Lucescu. La conferința de presă dânsul a declarat că le-a transmis tricolorilor un lucru capital: are nevoie în joc de inteligență.</p>
<p>Același lucru l-am spus și eu băieților mei că am nevoie de inteligența lor în timpul meciurilor”, a mai precizat Dorel Simion.</p>
<p><img alt="" class="aligncenter size-large wp-image-20220139" decoding="async" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL-1400x1050.jpeg" srcset="https://www.prosport.ro/wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL-1400x1050.jpeg 1400w, https://www.prosport.ro/wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL-768x576.jpeg 768w, https://www.prosport.ro/wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL-1536x1152.jpeg 1536w, https://www.prosport.ro/wp-content/uploads/2025/07/Florin-Ionita-si-Arun-Tudoroiu-boxeaza-in-Cupa-Romaniei-la-Sala-Olimpia-Dorel-Simion-este-categoricRespectam-intrecerea-dar-ma-intereseaza-marile-competitii.-SPECIAL.jpeg 2048w" width="1400"/></p>
<h2><span>Au plecat spre Budapesta cu mașina</span></h2>
<p>Antrenorul Dorel Simion a decis ca drumul până în Ungaria să fie parcurs cu mașina. „Nu avea sens să mergem cu avionul. În câteva ore suntem la Arad, apoi direct Budapesta”, și-a explicat Dorel Simion alegerea făcută.</p>
<p>La Jocurile Olimpice din 2024, de la Paris, competițiile de box au fost conduse de CIO după ce a retras recunoașterea IBA în ce privește boxul, ca urmare a eșecului de a implementa reformele privind guvernarea și finanțele.</p>
<p>Boxul a fost inclus în programul pentru Jocurile Olimpice din 2028 de la Los Angeles, după votul în unanimitate din luna martie din cadrul CIO, punând capăt anilor de îndoială privind viitorul acestei discipline sportive în competiția olimpică.</p>

]]></description>
    </item>
    <item>
      <title>Luptătorii lui Cătălin Moroșanu au umplut mall-ul din Timișoara la întâlnirea cu fanii. Imagini spectaculoase</title>
      <link>https://www.prosport.ro/alte-sporturi/box/luptatorii-lui-catalin-morosanu-au-umplut-mall-ul-din-timisoara-la-intalnirea-cu-fanii-imagini-spectaculoase-20328646</link>
      <description><![CDATA[<img src="https://www.prosport.ro//wp-content/uploads/2025/11/Dynamite-Fighting-Show-1-1400x933.jpeg"/><br/><p>Promoția Dynamite Fighting Show a organizat prima întâlnire cu fanii înaintea galei care va avea loc pe 12 decembrie, la Sala Sporturilor „Constantin Jude”. Aproape 500 de persoane au venit să vadă<span> prima confruntare dintre Daniel Corbeanu și Flavius Biea, cei care vor lupta în main event</span>.</p>
<p>„Timișoara merită lupta asta. Voi face tot ce îmi stă în putință să câștig”, a transmis Corbeanu în timpul întâlnirii cu Biea. „E loc pentru doi campioni în Timișoara, dar dacă au fost insistenți, am zis să o facem. Îi mulțumesc că m-a provocat, m-a făcut să revin și să fiu din nou în formă. Îi voi demonstra cine este mai bun”, a fost replica fostului campion mondial de juniori.</p>
<h2><span>Luptătorii lui Cătălin Moroșanu au umplut mall-ul din Timișoara la întâlnirea cu fanii. Imagini spectaculoase</span></h2>
<p>Pe lângă cei doi sportivi, la Iulius Town a fost prezent și promotorul Cătălin Moroșanu, dar și sportivi locali precum Cristian Conea, Bogdan Takacs, Natalia Semniciuc, David Țăruși, Ionuț Ciure sau Dănuț Coștoi.</p>
<p>„Lupta asta este una istorică pentru Banat. Doi sportivi care au reprezentat nu doar orașul, ci și România la nivel mondial se vor întâlni, iar eu sunt convins că meciul va fi unul spectaculos”, a spus Moroșanu.</p>
<p>De asemenea, un alt duel față în față pe care fanii l-au putut vedea înaintea luptelor de pe 12 decembrie a fost <span>cel dintre Eduard Gafencu și Florin „Rambo” Lambagiu</span>, doi dintre cei mai puternici sportivi români la semigrea. Cei doi vor boxa cu mănuși de MMA, într-o premieră pentru sportul de contact din România.</p>
<p>În total, gala Dynamite Fighting Show va programa 12 lupte pe 12 decembrie: 8 pe main card, transmise în direct de Pro Arena, și alte 4 în deschidere, difuzate pe canalul de YouTube al organizației. Dintre sportivii care vor mai urca în ringul de la Sala Sporturilor „Constantin Jude” se remarcă Amansio Paraschiv, Adrian Maxim, Valentin Bordianu, Tolea Ciumac și Andrei Varga.</p>
<p>În acest moment, cu aproape trei săptămâni înainte ca primul gong să bată, au mai rămas puțin peste 50 de bilete disponibile, astfel că evenimentul va fi sold out în cel mai scurt timp, un record pentru sportul de contact din România.</p>

]]></description>
    </item>
    <item>
      <title>Ce plan și-a făcut Leonard Doroftei de Revelion? „Acolo mi-am propus să ciocnesc un pahar cu vin”. SPECIAL</title>
      <link>https://www.prosport.ro/alte-sporturi/box/ce-plan-si-a-facut-leonard-doroftei-de-revelion-acolo-mi-am-propus-sa-ciocnesc-un-pahar-cu-vin-special-20321328</link>
      <description><![CDATA[<img src="https://www.prosport.ro//wp-content/uploads/2025/11/Ce-plan-si-a-facut-Leonard-Doroftei-de-Revelion-„Acolo-mi-am-propus-sa-ciocnesc-un-pahar-cu-vin.jpg"/><br/><p>Mai puțin de două luni a rămas până la momentul în care vom serba venirea Crăciunului și a Noului An.</p>
<p>Leonard Doroftei, fostul campion mondial la box, atât la amatori cât și la profesioniști, și-a planificat ce va face atât de Crăciun cât și de Revelion.</p>
<h2><span>Leonard Doroftei, gânduri înainte de a ajunge în 2026!  „Acolo mi-am propus să ciocnesc un pahar cu vin”</span></h2>
<p>Marele campion din pugilism și-a planificat activitățile familiale pe acest sfârșit de 2025 și început de 2026.</p>
<p>„De Crăciun am închiriat o cabană la Bran. Mergem acolo toată familia. Mai ales că acest Crăciun va fi unul special pentru mine. Nu doar că sunt „Moș”, dar cu acte în regulă sunt și bunic.</p>
<p>Este primul Crăciun pe care-l fac și cu nepoțelul meu. Ce bucurie mai mare poate fi? „, a declarat Leonard Doroftei.</p>
<p>Pentru prima dată, Leonard Doroftei și-a propus ca Revelionul să nu-l petreacă acasă sau într-o anumită locație.</p>
<p>„Am decis că anul ăsta vreau să fie un Revelion inedit. Voi fi pe străzi în București, în Centrul Vechi.</p>
<p>Vreau să ciocnesc un pahar cu vin cu toată lumea. Să mă bucur împreună cu toți cei de acolo de venirea Noului An”, a adăugat Doroftei.</p>
<h2><span>Așteaptă actele pentru sala lui de box</span></h2>
<p>Visul cel mare a lui Leonard Doroftei, de la momentul în care a luat decizia de a pleca din Canada și a se stabili definitiv în România, a fost acela de a-și deschide o sală de box a lui.</p>
<p>„Sunt foarte aproape ca acest vis să devină realitate. Aștept actele care sper să vină cât mai repede, după care vă voi invita cu drag, la inaugurare”, a mai declarat Leonard Doroftei.</p>
<h2><span>Cum te poți antrena cu un campion mondial:</span></h2>
<p>Pe perioada cât a locuit în Canada, Doroftei a intrat în sala de box, ca antrenor. Foarte mulți dintre cei care doreau să facă box pentru întreținere sau doar ca hobby, doreau să fie antrenați de Doroftei.</p>
<p>„În Canada, după terminarea job-ului, oamenii vin de regulă la sala de sport pentru a face mișcare, pentru a-și elibera stresul acumulat peste zi. Mulți dintre ei alegeau ca formă de mișcare antrenamentele de box.</p>
<div class="wp-caption aligncenter" id="attachment_20157203" style="width: 1410px"><img alt="" aria-describedby="caption-attachment-20157203" class="size-large wp-image-20157203" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/04/Leonard-Doroftei-05-1400x933.jpg" srcset="https://www.prosport.ro/wp-content/uploads/2025/04/Leonard-Doroftei-05-1400x933.jpg 1400w, https://www.prosport.ro/wp-content/uploads/2025/04/Leonard-Doroftei-05-768x512.jpg 768w, https://www.prosport.ro/wp-content/uploads/2025/04/Leonard-Doroftei-05-1536x1024.jpg 1536w, https://www.prosport.ro/wp-content/uploads/2025/04/Leonard-Doroftei-05-2048x1365.jpg 2048w" width="1400"/><p class="wp-caption-text" id="caption-attachment-20157203">Presedintele Federatiei Române de Box, Leonard Doroftei, acorda un interviu pentru revista Playboy, in Bucuresti, joi, 17 iulie 2014. OCTAV GANEA / MEDIAFAX FOTO</p></div>
<p>Toți își doreau să se pregătească doar cu mine. A fost o experiență inedită pe care mi-am propus să o transfer și la viitoarea mea sală din București. Îi aștept pe toți doritorii să se înscrie la aceste cursuri de pregătire.</p>
<p>Îi voi învăța ABC-ul boxului și le pot garanta că, la finalul unei ședințe de antrenament, se vor simți minunat”, a mai punctat fostul campion mondial.</p>

]]></description>
    </item>
    <item>
      <title>Ronald Gavril revine în ring și se pregătește sub „ochii” lui Vladimir Klitschko pentru titlul WBC International. „Este un pas important în cariera mea”. EXCLUSIV</title>
      <link>https://www.prosport.ro/alte-sporturi/box/ronald-gavril-revine-in-ring-si-se-pregateste-sub-ochii-lui-vladimir-klitschko-pentru-titlul-wbc-international-este-un-pas-important-in-cariera-mea-exclusiv-20320668</link>
      <description><![CDATA[<img src="https://www.prosport.ro//wp-content/uploads/2025/11/Ronald-Gavril-revine-in-ring-de-Sfantul-Nicolae-va-lupta-pentru-titlul-WBC-International-„Este-un-pas-important-in-cariera-mea-EXCLUSIV-1400x788.jpg"/><br/><p>Ronaldo Gavril (39 de ani) revine în ring în anul 2025, într-o luptă care va avea loc pe 6 decembrie în Carolina de Sud, Statele Unite ale Americii.</p>
<p>Românul va lupta pentru titlul WBC International la categoria semigrea. Ronald Gavril se află de săptămâni bune în New York, unde a intrat într-un cantonament strict special pentru meciul din decembrie. Pugilistul nostru este „supravegheat” în sala unde se pregătește de mai multe postere imense cu chipul unor luptători precum Vladimir Klitschko, George Foreman sau Floyd Patterson.</p>
<h2><span>Ronald Gavril revine în ring și se pregătește sub „ochii” lui Vladimir Klitschko pentru titlul WBC International. „Este un pas important în cariera mea”</span></h2>
<p>Totuși, până la ora redactării acestei știri, Ronald Gavril încă nu cunoaște numele adversarului pe care îl va întâlni de Sfântul Nicolae. Cu toate acestea, pugilistul român este încrezător și a vorbit cu ProSport despre lupta care va urma.</p>
<p>„Pe 6 decembrie, în Carolina de Sud, voi lupta pentru titlul WBC International la categoria semigrea. Este un pas important în cariera mea și un moment pentru care m-am pregătit cu seriozitate și disciplină.</p>
<p>Sunt în antrenamente la New York, zi de zi, alături de o echipă puternică. Mă simt în formă, motivat și gata să arăt tot ce am muncit în ultimii ani.</p>
<p>Pentru mine, fiecare luptă înseamnă progres. Pe 6 decembrie merg să câștig și să fac un nou pas spre visul meu. Adversarul încă nu este stabilit, probabil o să fie un argentinian, sper în câteva zile să se concretizeze”, a declarat Ronald Gavril pentru <span>ProSport</span>.</p>
<h2><span>Cât costă biletul la gala unde va lupta Ronald Gavril: Anamaria Prodan va fi și ea prezentă</span></h2>
<p>Un bilet la gala din 6 decembrie unde va lupta și Ronald Gavril costă între 40 și 1000 de dolari, în funcție de locul pe care ți-l dorești în sala Rock Hill Sports &amp; Event Center. Totuși,<span> marele vis al românului rămâne să aibă o luptă în Las Vegas</span>.</p>
<p>La meciul lui Roland Gavril va fi prezentă și Anamaria Prodan (52 de ani), iubita pugilistului încă de la începutul anului 2024. Aceasta l-a susținut în fiecare luptă pe care sportivul a avut-o în ultima perioadă.</p>
<p>Ronald Gavril are un palmares de 24 de victorii (din 27 de meciuri), cu 3 înfrângeri, și a deținut mai multe titluri, inclusiv centura de campion NABF Super Middleweight. Și-a trecut în cont și titluri precum WBA Latin Champions, WBF World Champions sau WBC Continental Champ.</p>
<p><span>Ultima luptă pe care a disputat-o Ronald Gavril a fost în noiembrie 2024</span>, la Circul de stat din București, când l-a învins prin KO în runda a cincea la categoria semigrea pe Joan Boada, un pugilist columbian. Sportivul născut la Bacău a câștigat astfel centura vacantă a versiunii WBF World.</p>

]]></description>
    </item>
  </channel>
</rss>
