<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Stop joc! Leonard Doroftei a încheiat conturile cu partenerii de business pe care-i avea în zona Băneasa: „Îmi doresc afacerea mea”. EXCLUSIV</title>
      <link>https://www.prosport.ro/alte-sporturi/box/stop-joc-leonard-doroftei-a-incheiat-conturile-cu-partenerii-de-business-pe-care-i-avea-in-zona-baneasa-imi-doresc-afacerea-mea-exclusiv-20165384</link>
      <description><![CDATA[<img src="https://www.prosport.ro/wp-content/uploads/2024/12/Leonard-Doroftei-s-a-intors-in-Romania-Visul-pe-care-l-avea-ca-sportiv-a-devenit-realitate-„In-Canada-ma-antrenam-in-garaj-acum-am-conditii-de-cinci-stele-e1746716332814.jpg"/><br/><p>La puțin timp după ce a revenit definitiv în România, după câțiva ani petrecuți în Canada, la Montreal, Leonard Doroftei, campion mondial la box profesionist și-a deschis împreună cu niște amici o sală de box în zona de nord a Capitalei.</p>
<p>Timp de cinci luni de zile proiectul a funcționat foarte bine. Doar că, de curând, „Moșul” a decis să încheie acest parteneriat de afaceri.</p>
<h2><span>Leonard Doroftei nu mai se află în relație de afaceri cu clubul de box din Băneasa</span></h2>
<p>Fostul campion a explicat în exclusivitate pentru <span>Prosport</span> de ce a luat această decizie.</p>
<p>„Pur și simplu am luat decizia să mă retrag pentru că m-am gândit că cel mai bine e să am un business doar al meu. Mi-am strâns mâna cu băieții și fiecare mergem mai departe. Am rămas în relații amicale, dar în clipa de față eu sunt focusat pe ideea de a-mi găsi o sală care să fie doar a mea”, a explicat Leonard Doroftei.</p>
<p>Viața de zi cu zi pe care Doroftei o ducea în Canada era una fără griji pentru marele campion. A luat decizia de a se întoarce în România, cu titlu definitiv pentru a-și urma copiii.</p>
<p>„Atât băieții cât și fata au spus că vor să se stabilească în România. Era aiurea să rămân eu cu soția în Canada. Așa că am luat decizia să ne întoarcem și noi”, declara Doroftei în mass-media la puțin timp după ce a revenit în țară.</p>
<p>De puțin timp Leonard Doroftei are o nouă calitate: cea de bunic. Și spune că i viața i s-a schimbat radical. „Parcă am întinerit cu 30 de ani. Este un sentiment pe care nu-l pot descrie în cuvinte. Sunt cel mai fericit bunic”, a mai declarat el.</p>
<ul>
<li>Leonard Doroftei s-a întors în România! Visul pe care-l avea ca sportiv a devenit realitate: „În Canada mă antrenam în garaj, acum am condiții de cinci stele”. VIDEO</li>
</ul>
<h2><span>Cine este Leonard Doroftei</span></h2>
<p>Leonard Doroftei a fost campion național, în 1986 și 1987, la juniori. A obținut cinci titluri naționale la seniori (1992, 1993, 1994, 1996 și 1997).</p>
<p>De asemenea, se poate lăuda bronzul olimpic pentru România la Barcelona (1992) și la Atlanta (1996). A fost ales, la 23 noiembrie 2012, președinte al Federației Române de Box, deținând această funcție până la data 13 noiembrie 2015.</p>

]]></description>
    </item>
    <item>
      <title>Cine este Muhammad Ali de România! La 20 de ani n-are adversar la Naționalele de box: „Trebuie să lovești fără să fii lovit”. EXCLUSIV</title>
      <link>https://www.prosport.ro/alte-sporturi/box/cine-este-muhammad-ali-de-romania-la-20-de-ani-n-are-adversar-la-nationalele-de-box-trebuie-sa-lovesti-fara-sa-fii-lovit-exclusiv-20165350</link>
      <description><![CDATA[<img src="https://www.prosport.ro/wp-content/uploads/2025/05/Cine-este-Muhammad-Ali-de-Romania-La-20-de-ani-n-are-adversar-la-Nationalele-de-box-„Trebuie-sa-lovesti-fara-sa-fii-lovit.-EXCLUSIV-1400x608.jpg"/><br/><p>Florin Ioniță are 110 kilograme și 2,03 metri. E un „greu” care va avea un cuvânt de spus în viitor pentru boxul românesc.</p>
<p>Alături de antrenorul Dorel Simion, fostul nostru pugilist din urmă cu trei decenii, s-a aflat în studioul emisiunii „Drumul spre performanță”, producție destinată tinerilor sportivi.</p>
<h2><span>Muhammad Ali din România este antrenat de Dorel Simion</span></h2>
<p>Visul lui Florin Ioniță (20 de ani), comparat de mulți cu marele Muhammad Ali, este o medalie la Jocurile Olimpice 2028 de la Los Angeles.</p>
<p>„La 13 ani m-am apucat de box, într-adevăr În 2020 am ieșit pentru prima oară campion național la naționalele de juniori, la categoria plus 80 kg.</p>
<p>Acolo a fost și maestrul Dorel Simion. După fiecare meci în care boxam, mă chema să-mi spună ce am greșit și ce am făcut bine. Iar, după ce am ieșit campion național, mi-a spus că dacă o să continui o să ajung mare. Asta mi-a dat încredere, putere de muncă și motivație.</p>
<p>Toată ziua o aloc pugilismului, pentru că boxul pentru mine este pe primul loc, este cartea mea de vizită, este locul meu de muncă, ceea ce îmi doresc să realizez.</p>
<p>Eu și maestrul împreună avem obiectiv Olimpiada din 2028, unde să ajung campion olimpic. Dar mă descurc și cu facultatea, și cu familia.</p>
<p>Nu, nu a existat să fac separat antrenamentele, fără să-i spun întotdeauna. Îmi vine să dau la frunză, că noi lucrăm foarte mult la frunză ca să ne creștem lovitura explozivă.</p>
<p>Și nu, nu a existat antrenament să fac suplimentar și să nu-i spun maestrului, pentru că noi, odată ce suntem în cantonament și rămânem în sală, maestrul este, cum să spunem… El e șeful, ce să spunem. Nu că este, este șeful, dar este răspunzătorul nostru.</p>
<p>El răspunde de noi în caz că ne se întâmplă ceva în sală sau că nouă ne vine să ne jucăm, să ne batem în joacă”, a declarat Florin Ioniță în studioul <span>ProSport</span>.</p>
<ul>
<li>Florin Ioniță, pugilistul antrenat de Dorel Simion, ne-ar putea reprezenta în 2028, la Jocurile Olimpice | SPECIAL</li>
</ul>
<h2><span>„Le evita într-un stil foarte frumos”</span></h2>
<p>„În momentul în care el a boxat la cel Campionat Național, eu eram selecționerul lotului de juniori. Și am văzut ceva în el atunci, ca și selecționer. Și de aceea îmi permiteam să vorbesc, pentru că el trebuie specificat. El a început boxul la Clubul Dinamo. Erau acolo antrenorii de club, iar eu eram selecționer în cadrul lotului.</p>
<p>Și atunci l-am văzut și l-am cooptat la lotul național. Mie îmi place să spun că în box trebuie să lovești fără să fii lovit.</p>
<p>Pentru că, din punctul meu de vedere, boxul este o artă. Trebuie să lovești fără să fii lovit. Iar el, fiind practic începător atunci, am văzut la el niște calități, pentru că nu primea lovituri. Le evita într-un stil foarte frumos. Și mi-am și permis să spun, după mulți ani de pregătire, că stilul lui se aseamănă foarte mult cu cel al lui Muhammad Ali”, a povestit Dorel Simion.</p>
<p>Florin Ioniţă a cucerit medalia de aur la categoria 92 kg, în 2023, la Campionatele Europene de box pentru tineret de la Erevan, după ce l-a învins în finală pe rusul Ahmed Rasuev.</p>
<ul>
<li>Vizionează AICI întreg INTERVIUL cu Florin Ioniță și antrenorul Dorel Simion</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Q9L-qpq30IM?start=1692&amp;feature=oembed" title="Drumul spre performanță, ediție dedicată boxului | Florin Ioniță și Dorel Simion" width="500"></iframe></div>

]]></description>
    </item>
    <item>
      <title>Campionul Mihai Leu a învins încă o dată boală! Mesajul sportivului: „Merg până la capăt”</title>
      <link>https://www.prosport.ro/diverse/campionul-mihai-leu-a-invins-inca-o-data-boala-mesajul-sportivului-merg-pana-la-capat-20164022</link>
      <description><![CDATA[<img src="https://www.prosport.ro/wp-content/uploads/2025/05/Campionul-Mihai-Leu-a-invins-inca-o-data-boala-Mesajul-sportivului.-„Merg-pana-la-capat-1400x745.jpg"/><br/><p>Vești excelente vin din partea lui Mihai Leu, campionul nostru câștigând încă o dată teribila bătălie pe care o dă cu cancerul de peste un deceniu.</p>
<p>Fostul campion din box și raliuri a trecut cu bine peste o nouă intervenție chirurgicală extrem de complicată în urma unei hemoragii digestive și a postat un mesaj în care vorbește despre starea sa actuală de sănătate.</p>
<h2><span>Mihai, încă o dată Leu în fața cancerului! Mesajul sportivului de pe patul de spital</span></h2>
<p>Mihai Leu vine cu vești senzaționale de pe patul de spital, campionul nostru câștigând încă o bătălie în războiul pe care îl duce cu cancerul de peste 10 ani.</p>
<p><span>Fostul campion din box și raliuri a trecut din nou razant pe lângă moarte</span>, după ce a suferit o nouă intervenție chirurgicală extrem de complicată, în urma unei hemoragii digestive. Acesta a postat un mesaj pe rețelele de socializare în care le transmite recunoștință fanilor săi pentru grija avută și le dezvăluie acestora cum se simte în momentul de față.</p>
<p>Marele sportiv al României a ieșit de la Terapie Intensivă și a fost dus în rezervă, unde a început să-și revină ușor, ușor. Mihai Leu le promite românilor că va face tot ce depinde de el să „meargă până la capăt” cu recuperarea.</p>
<p>„Dragii mei,</p>
<p>Am citit cât am putut din sutele de mesaje, comentarii și postări prin care mi-ați arătat că sunteți alături de mine. Chiar dacă nu am avut mereu acces la telefon, să știți că sprijinul vostru a ajuns la mine, și mi-a dat putere.</p>
<p>Am trecut cu bine peste perioada grea de după operație. Astăzi sunt deja pe secție, în rezervă, și am început recuperarea. E un drum care cere răbdare și tărie, dar sunt pregătit să merg până la capăt.</p>
<p>Vă mulțumesc din suflet pentru toate gândurile bune, fiecare încurajare a contat. Sper ca în curând să revin acasă și să vă dau vești din ce în ce mai bune.</p>
<p>Cu respect și recunoștință, Mihai”, a scris pe Facebook campionul român.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>Profund recunoscător profesorului Irinel Popescu</span></h2>
<p>Cu câteva zile în urmă, după ce a depășit perioada critică, Mihai Leu a postat un alt mesaj în care a mulțumit din inimă echipei de medici de la Spitalul Fundeni, conduse de profesorul Irinel Popescu, <span>omul căruia îi datorează faptul că este acum în viață</span>.</p>
<p>„Vă mulțumesc din inimă! Am trecut din nou printr-o cumpănă, dar cu ajutorul lui Dumnezeu, al medicilor și al gândurilor voastre bune, am reușit să merg mai departe. Vă simt aproape, iar fiecare mesaj de încurajare mi-a dat putere. Chiar dacă acum sunt în continuare la Terapie Intensivă, sper ca în curând să mă pot muta în rezervă și să încep recuperarea, să mă întorc la curse cât mai rapid.</p>
<p>Sunt profund recunoscător echipei de la Spitalul Fundeni, conduse de domnul profesor Irinel Popescu. Aici lucrează niște oameni extraordinari, dedicați și cu suflet mare, cărora le datorez enorm. Mă bucur să știu că nu sunt singur în această luptă și am atât de mulți oameni alături de mine”, a scris Mihai Leu.</p>

]]></description>
    </item>
    <item>
      <title>A luat 9.500.000 de euro pentru o luptă și a început deja să „toace” banii. Și-a cumpărat un Rolls-Royce nou de 360.000 de euro</title>
      <link>https://www.prosport.ro/alte-sporturi/box/a-luat-9-500-000-de-euro-pentru-o-lupta-si-a-inceput-deja-sa-toace-banii-si-a-cumparat-un-rolls-royce-nou-de-360-000-de-euro-20163867</link>
      <description><![CDATA[<img src="https://www.prosport.ro/wp-content/uploads/2025/05/A-luat-9.500.000-de-euro-pentru-o-lupta-si-a-inceput-deja-sa-„toace-banii.-Si-a-cumparat-un-Rolls-Royce-nou-de-360.000-de-euro-e1746524618189-1400x695.jpg"/><br/><p>Un cunoscut pugilist britanic a câștigat 9.500.000 de euro din ultima luptă și a început puternic cheltuielile. Conor Benn și-a achiziționat un bolid Rolls-Royce nou, de 360.000 de euro.</p>
<p>După ce a fost învins de Chris Eubank Jr., Conor Benn a primit impresionanta sumă de peste nouă milioane de euro. Cecul uriaș primit după meciul de pe stadionul lui Tottenham Hotspur i-a adus o nouă mașină în colecție pugilistului britanic.</p>
<h2><span>Un pugilist britanic a primit 9.500.000 de euro pentru o înfrângere și și-a cumpărat un Rolls-Royce de 360.000 de euro</span></h2>
<p><span>Conor Benn, un pugilist britanic de 28 de ani</span>, a fost învins de Eubank Jr. la decizie. Toți cei trei arbitri i-au oferit punctele adversarului, iar meciul s-a terminat cu scorul de 116-112. Deși a pierdut, Benn a primit un cec uriaș, pe care a început să îl „toace”.</p>
<p>Sportivul și-a achiziționat deja un model Rolls-Royce Cullinan, de peste 360.000 de euro. Suma este una imensă, însă raportat la câștigul său de 9.500.000 de euro, aceasta este doar o mică parte. După lupta cu Eubank Jr., <span>Conor Benn a fost amendat cu aproape 120.000 de euro</span>.</p>
<p>Automobilul a fost achiziționat de nou, chiar din showroom-ul Mayfair, acolo unde a fost prezent alături de soția sa Victoria. Acesta a optat pentru o culoare albă a bolidului, cu un interior personalizat portocaliu. Un alt element personalizat sunt ecranele din interior, pe care este inscripționat mesajul „Welcome THE DESTROYER”.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DJRo_uoC6D6/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Conor Benn (@conorbennofficial)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Conor Benn este cunoscut pentru desele sale extravaganțe</span></h2>
<p>Acesta a postat multiple fotografii pe Instagram, alături de descrierea „Fat Boy Money”. În momentul ridicării bolidului Rolls-Royce, Conor Benn purta la gât un lanț de peste 120.000 de euro. Britanicul poartă un lanț inscripționat cu mesajul „Nevinovat”, după ce a fost interzis în box în 2022.</p>
<p>Chiar înainte de a sosi în țara natală pentru a-și achiziționa bolidul Rolls-Royce, Conor Benn a participat la cursa de Formula 1 de la Miami. De-a lungul carierei sale la profesioniști, britanicul a avut 24 de meciuri, unde a obținut 23 de victorii.</p>
<p>Înfrângerea cu Chris Eubank Jr. a fost prima din cariera lui Conor Benn. Conform estimărilor, averea pugilistului este în jurul a 15 – 20 de milioane de euro, după cecul uriaș încasat din ultima luptă.</p>

]]></description>
    </item>
    <item>
      <title>Floyd Mayweather a dat în judecată un ziarist şi publicația la care scrie şi a cerut despăgubiri de 100.000.000 de euro într-un mega-scandal imobiliar</title>
      <link>https://www.prosport.ro/sport-life/floyd-mayweather-a-dat-in-judecata-un-ziarist-si-publicatia-la-care-scrie-si-a-cerut-despagubiri-de-100-000-000-de-euro-intr-un-mega-scandal-imobiliar-20160887</link>
      <description><![CDATA[<img src="https://www.prosport.ro/wp-content/uploads/2025/05/Floyd-Mayweather-a-dat-in-judecata-un-ziarist-si-publicatia-la-care-scrie-si-a-cerut-despagubiri-de-100.000.000-de-euro-intr-un-mega-scandal-imobiliar.jpg"/><br/><p>Fostul pugilist Floyd Mayweather a dat în judecată un ziarist și publicația la care scrie și a cerut despăgubiri de 100 de milioane de euro într-un mega-scandal imobiliar.</p>
<p>Legenda din boxul mondial îl acuză pe jurnalist de rasism, hărțuire și de denaturare a adevărului cu privire la afacerile derulate de el.</p>
<h2><span>Floyd Mayweather dă în judecată un ziarist şi publicația la care scrie şi a cerut despăgubiri de 100.000.000 de euro într-un mega-scandal imobiliar</span></h2>
<p>Mayweather a depus o cerere la <span data-v-02ca9be7="">Tribunalul Districtual al SUA pentru Districtul Sudic din </span><span data-v-02ca9be7="">New York</span> împotriva Business Insider, a companiei-mamă a acesteia, Insider Inc., și a reporterului<span data-v-02ca9be7=""> Daniel Geiger</span> .</p>
<p>Legenda din box<span data-v-02ca9be7=""> susține că</span> Geiger și Business Insider au publicat un articol în mod conștient fals și defăimător care a denaturat investițiile sale imobiliare, în care i-au atacat reputația și au dat dovadă de prejudecăți rasiale și politice, notează morningstar.com.</p>
<h2><span>Ce a ajuns să facă Mayweather pentru bani: </span><span>a luat 20.000.000 de dolari pentru 12 minute şi un scenariu în care a trebuit să-i spargă, pe bune, nasul unui luptător WWE: „I-am zis să fugă după ce face asta, pentru că sunt pe jumătate nebun”</span></h2>
<p><span>Deși a câștigat milioane din box, Floyd Mayweather nu se dă în lături de la nimic și e pornit să facă bani din orice. Fostul pugilist a luat 20 de milioane de dolari pentru un show de 12 minute și un scenariu în care a trebuit să-i spargă, pe bune, nasul luptătorului WWE Paul Wight, cunoscut sub numele de The Big Show.</span></p>
<p>Totul a avut loc la ediția din 2008 a WrestleMania, cel mai mare eveniment din lumea wrestlingului profesionist din Statele Unite, dar și din lumea întreagă. Franciza este cunoscută pentru momentele sale șocante, în care luptătorii fac lucruri absolut nebunești.</p>
<p>„Floyd este cu adevărat uimitor. Am fost supărat, pentru că timp de 15 sau 20 de secunde, din cauza adrenalinei și a sângelui fierbinte care mi-a urcat la cap, am luat-o razna”, și-a amintit Big Show, citat de <span>TalkSport.com</span>.</p>

]]></description>
    </item>
  </channel>
</rss>
