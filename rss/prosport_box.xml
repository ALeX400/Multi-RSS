<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Flavius Biea și-a anunțat retragerea din boxul profesionist, după ce a pierdut rușinos meciul cu Josh Kelly</title>
      <link>https://www.prosport.ro/alte-sporturi/box/flavius-biea-si-a-anuntat-retragerea-din-boxul-profesionist-dupa-ce-a-pierdut-rusinos-meciul-cu-josh-kelly-20189931</link>
      <description><![CDATA[<img src="https://www.prosport.ro/wp-content/uploads/2025/06/Flavius-Biea-si-a-anuntat-retragerea-din-boxul-profesionist-dupa-ce-a-pierdut-rusinos-meciul-cu-Josh-Kelly--e1749306648530.jpg"/><br/><p>Flavius Biea a pus punct carierei sale în boxul profesionist oficial. Arădeanul de 35 de ani a decis să renunțe după ce a suferit o înfrângere rușinoasă la Newcastle, cu Josh Kelly, dar și după ce cariera sa o luase serios pe „tobogan” în ultimii ani.</p>
<h2><span>A rezistat doar 2 minute cu „Pretty Boy”</span></h2>
<p>Britanicul josh Kelly a dominat categoric lupta cu Biea, care ar fi trebuit să fie una de zece runde de câte trei minute, fără vreo centură pusă în joc. Kelly, poreclit „Pretty Boy” a fost cel care a atacat de la început și a reușit două lovituri bune la „ficat” și cap, în timp ce Biea era defensiv și nu prea reușea să puncteze deloc la englez.</p>
<p>La un moment, după primul minut slab, a reușit și Biea două lovituri, după care a alunecat pe podea. Trecuseră doar două minute din prima rundă, și după ce arbitrul de ring a început să numere,  Biea a spus că nu va mai continua.</p>
<h2><span>Biea a decis să renunțe</span></h2>
<p>Anterior, <span>Biea nu mai boxase oficial</span> de peste un an de zile. El recunoaște că nu mai se afla în cea mai bună formă și modul în care s-a simțit dominat de Kelly l-a făcut să realizeze că e vremea să pună mănușile în cui.</p>
<p>„Cu lacrimi în ochi, pun punct unei etape din viața mea. Din păcate, astăzi am suferit un eșec dureros – pentru mine, pentru familia mea și pentru toți cei care mă urmăresc și m-au susținut. A fost o zi grea, dar și un moment de conștientizare. Pentru mine începe un nou capitol în box. Voi rămâne aproape de acest sport, dar pun stop carierei mele de luptător.</p>
<p>Mi-am dat seama că atât a fost pentru mine. Vârsta, nivelul actual și mulți alți factori m-au făcut să iau această decizie. O fac cu inima frântă, cu lacrimi în ochi, dar știu că dacă aș continua, n-aș mai putea fi cu adevărat prezent lângă familia mea, lângă copiii mei”, a anunțat Biea pe pagina sa oficială de Facebook.</p>
<h2><span>Va continua ca antrenor</span></h2>
<p><span>Biea este stabilit</span> de mai mulți ani la Timișoara și vrea să continue cu sala sa de box, recent relocată la mică distanță de unde a deschis inițial.</p>
<p>„Trec la o altă etapă. Cred că 28 de ani de box și-au spus cuvântul. Îmi cer iertare tuturor că nu am reușit mai mult. Poate unii au avut așteptări mai mari de la mine, dar atât am putut. A venit momentul să am grijă de familia mea și de cei care au fost mereu alături de mine. Voi rămâne în lumea boxului ca antrenor, lângă noile generații.</p>
<p>Dar pentru mine, ca sportiv, e finalul. Nu am vrut niciodată să termin așa, dar simt că am dat tot ce am avut. Zarurile au fost aruncate. Cu lacrimi în ochi închei cariera cu o înfrângere, dar o înfrângere care mă face om, tată, soț și mentor. Nu vreau să ajung să vorbesc singur pe stradă. Am o familie , sotie , copii, părinți, prieteni și comunitatea Biea Boxing Gym – și trebuie să fiu acolo pentru ei”, mai spus Biea.</p>
<p>În ultimii ani, Biea a boxat la categoria de greutate Super Welter. De când a trecut la profesioniști, a boxat de 26 de ori și de 24 de ori a câștigat. Doar Valentyn Golovko și Josh Kelly au reușit să-l învingă</p>

]]></description>
    </item>
    <item>
      <title>Leonard Doroftei i-a băgat la bănuieli: „A doua zi dimineața m-au dus acolo”</title>
      <link>https://www.prosport.ro/alte-sporturi/box/leonard-doroftei-i-a-bagat-la-banuieli-a-doua-zi-dimineata-m-au-dus-acolo-20194653</link>
      <description><![CDATA[<img src="https://www.prosport.ro/wp-content/uploads/2025/06/Leonard-Doroftei-i-a-bagat-la-banuieli.jpg"/><br/><p>Leonard Doroftei a vorbit recent despre un subiect sensibil în lumea sportului și a dezvăluit că, după un antrenament efectuat în Canada, a fost dus direct la un control antidoping.</p>
<p>Marele campion a explicat de ce canadienii credeau că s-a dopat și a vorbit despre cât de diferite erau antrenamentele pe care le efectua acolo, față de cele din România.</p>
<h2><span>Cum i-a băgat Leonard Doroftei la bănuieli pe canadieni</span></h2>
<p><span>Leonard Doroftei a vorbit recent despre un subiect extrem de sensibil</span> pentru lumea sportului. Marele campion a fost întrebat dacă i s-a propus vreodată să trișeze și a declarat că nu s-a întâmplat niciodată acest lucru.</p>
<p>Totodată, fostul mare sportiv a precizat că nu este deloc de acord cu dopingul și a povestit un episod care a avut loc în timp ce efectua un antrenament în Canada, când a fost chemat la un control antidoping după o ședință de pregătire foarte intensă.</p>
<p>„(Vi s-a propus vreodată să trișați?) Nu, niciodată, nici n-aș accepta. Aici iau foc! După un antrenament în Canada, făceam palmare cu antrenorul meu și l-am rugat să mai lucrăm un pic. A doua zi, când am intrat în sală la 7 dimineața, m-a luat direct și m-a dus la un control antidoping. Eu eram cu antrenamentele din România, care erau mult mai dure. Ei făceau lucrurile progresiv, iar pe mine mă preocupa palmarea, pentru că acolo înveți boxul.</p>
<p>Nu sunt deloc de acord cu dopingul. Iau foc! Unii folosesc pastile care le cresc forța și energia, iar alții muncesc zi de zi. Nu e corect, ei trebuie suspendați pe viață! Când activam, făceam control antidoping la fiecare meci”, a declarat Leonard Doroftei, pentru <span>GSP</span>.</p>
<h2><span>Ce dietă severă a ținut Leonard Doroftei</span></h2>
<p>Leonard Doroftei a dezvăluit detalii despre <span>dieta severă pe care a ținut-o pentru a slăbit nu mai puțin de 12 kilograme </span>într-o singură săptămână.</p>
<p>Marele campion a povestit cum reușea să scape foarte repede de greutatea în plus și a vorbit și despre lucrurile pe care trebuia să le evite în perioada în care urca în ring.</p>
<p>„Am dat jos vreo 12 kilograme cam într-o săptămână sau două. Totuși, de obicei, începeam slăbirea cu o lună înaintea competiției. Când ai o condiție fizică foarte bună, slăbești ușor, prin antrenament și foame. Săream peste mese. Asta e soluția (n.r. – râde). După cântar, la profesioniști, ai 24 de ore în care poți să mănânci cât vrei. Asta se întâmplă în unele state. Exemplul meu e Gatti. Gatti lua câte 15 kilograme în 24 de ore! Uită-te la cât avea pe cântar și uită-te la cum arăta în meci. Nu-l recunoști, devenea enorm. Îl ajuta asta, pentru că era mare!</p>
<p>Te afectează dacă bei alcool în loc de apă sau ai alte obiceiuri nesănătoase. Altfel, nu. Oamenii obișnuiți sunt sfătuiți să slăbească lent, dar noi nu suntem oameni obișnuiți. Noi suntem sportivi profesioniști. Am fost învățați că, dacă vrem să slăbim, trebuie să ne fie foame și să muncim mult”, a mai povestit Leonard Doroftei, conform sursei menționate anterior.</p>

]]></description>
    </item>
    <item>
      <title>Leonard Doroftei a recunoscut care e relația lui acum cu Lucian Bute: „Trebuie să înveți să taci”</title>
      <link>https://www.prosport.ro/alte-sporturi/box/leonard-doroftei-a-recunoscut-care-e-relatia-lui-acum-cu-lucian-bute-trebuie-sa-inveti-sa-taci-20195401</link>
      <description><![CDATA[<img src="https://www.prosport.ro/wp-content/uploads/2025/06/Leonard-Doroftei-a-recunoscut-care-e-relatia-lui-acum-cu-Lucian-Bute-„Trebuie-sa-inveti-sa-taci.jpg"/><br/><p>Leonard Doroftei (55 de ani) a vorbit din nou despre presupusul conflict pe care l-ar fi avut cu Lucian Bute (45) și, de asemenea, a recunoscut care relația dintre ei în prezent.</p>
<p>Doroftei și Bute sunt doi dintre cei mai mari boxeri pe care i-a dat România, ambii ex-campioni mondiali la categorii diferite.</p>
<h2><span>Leonard Doroftei și Lucian Bute au o relație perfect normală și nu au fost certați niciodată</span></h2>
<p>În urmă cu mai bine de 10 ani, pe vremea când Lucian Bute încă activa în boxul profesionist, s-a vehiculat că între fostul campion mondial IBF de la supermijlocie și Leonard Doroftei ar exista un conflict.</p>
<p>Totul a pornit de la câteva declarații pe un ton critic date cel din urmă menționat. Însă, în realitate, acest lucru nu a dus și la izbucnirea unui conflict.</p>
<p>Iar odată cu trecerea anilor, lucrurile au început să se lămurească. În 2021, <span>Lucian Bute și Leonard Doroftei s-au întâlnit într-un ring de box din Canada</span> și chiar au „făcut o repriză la mănuși”, în spirit de colegialitate.</p>
<p>Mai apoi, în 2024, <span>Leonard Doroftei a vorbit public despre presupusul conflict dintre el și Lucian Bute</span> și și-a cerut scuze pentru declarațiile pe care le-a oferit și care au alimentat zvonurile.</p>
<p>Iar acum, în 2025, fostul campion mondial WBA la categoria semiușoară a reconfirmat că relația dintre el și Lucian Bute este una perfect normală:</p>
<blockquote><p>(n.r. – Ce relație aveți acum cu Lucian Bute?) Oamenii au tot vorbit, dar relația mea cu Bute e una normală, așa cum a fost dintotdeauna. Ne salutăm, ne întâlnim, stăm de vorbă și nu e nicio problemă. Fiecare are părerea lui”, a punctat Leonard Doroftei, pentru <span>GSP</span>.</p></blockquote>
<p>Pe de altă parte, acum că s-a retras și Lucian Bute din boxul profesionist de o perioadă lungă de timp, Doroftei și-a permis să adauge:</p>
<blockquote><p>(n.r. – Credeți că Bute ar fi putut să ajungă mai sus decât a reușit?) Bună întrebare. I s-a dat șansa de a reuși mai mult, nu l-a ținut nimeni în loc. Cred că asta a fost limita lui. I-am spus o dată că are nevoie de niște meciuri mai bune, pentru că va ajunge în America. A fost un sfat. Oamenii au înțeles greșit. A fost vina mea, pentru că trebuie să înveți să taci din gură din clipa în care nu mai ești activ. În ziua de azi nu mai ai dreptul să vorbești, așa consideră unii. Eu mereu am căutat să mă bat cu cei mai buni. Am demonstrat lucrul ăsta. Din 24 de meciuri jucate, 3 sunt de titlu mondial”, a mai declarat Leonard Doroftei.</p></blockquote>
<h2><span>Centurile mondiale pe care le-au deținut cei doi</span></h2>
<p>Leonard Doroftei a deținut centura mondială WBA la categoria semiușoară în intervalul 5 ianuarie 2002-24 octombrie 2003. În acest timp, el s-a luptat de trei ori cu titlul pe masă, de două ori cu argentinianul Raul Horacio Balbi și o dată cu americanul Paul Spadafora.</p>
<p>De partea cealaltă, Lucian Bute a deținut centura mondială IBF la categoria supermijlocie timp de aproape 5 ani, în care a boxat cu titlul pe masă de 9 ori.</p>

]]></description>
    </item>
    <item>
      <title>A plătit 400.000.000 de dolari pentru un imperiu imobiliar, dar nu toate afacerile lui au avut succes. Ce se întâmplă cu numeroase săli de fitness care poartă franciza Mayweather</title>
      <link>https://www.prosport.ro/sport-life/a-platit-400-000-000-de-dolari-pentru-un-imperiu-imobiliar-dar-nu-toate-afacerile-lui-au-avut-succes-ce-se-intampla-cu-numeroase-sali-de-fitness-care-poarta-franciza-mayweather-20186140</link>
      <description><![CDATA[<img src="https://www.prosport.ro/wp-content/uploads/2025/06/A-platit-400.000.000-de-dolari-pentru-un-imperiu-imobiliar-dar-nu-toate-afacerile-lui-au-avut-succes.-Ce-se-intampla-cu-numeroase-sali-de-fitness-care-poarta-franciza-Mayweather-1.jpg"/><br/><p>Floyd Mayweather, milionarul din box care a dorit să aibă succes în afaceri, este tot mai aproape de un colaps financiar în unul din domeniile în care este angrenat. Numeroasele săli de fitness ale fostului pugilist sunt închise, rând pe rând.</p>
<p>După ce a investit 400 de milioane de dolari în domeniul imobiliar, Floyd Mayweather este nevoit să „strângă cureaua” și să renunțe la unele business-uri mai puțin profitabile. Fostul sportiv legendar a hotărât să închidă mai multe săli de fitness.</p>
<h2><span>Floyd Mayweather „strânge cureaua”, după ce a investit 400.000.000 de dolari în imobiliare</span></h2>
<p>După ce a dorit să-și construiască un adevărat imperiu imobiliar, Mayweather a văzut că rezultatele nu erau chiar cele dorite. Ritmul de vânzare nu este cel pe care l-a așteptat, astfel a hotărât să își închidă alte business-uri, mai puțin profitabile.</p>
<p>Americanul deține <span>mai multe săli de fitness și box</span>. În perioada de glorie a acestei afaceri, Mayweather avea peste 70 de locații în franciză, dar acestea au început să fie închise rând pe rând, din cauza faptului că nu erau profitabile.</p>
<p>Mai multe dintre aceste francize vor să-l dea în judecată pe fostul pugilist, iar alte șase cer proceduri de mediere pentru că nu a făcut ceea ce a promis în luna octombrie 2021 și nu a mai oferit niciun fel de capital pentru ajutorul afaceriștilor care-i doreau brandul.</p>
<p>„Băieți, dacă aveți probleme cu umplerea sălilor, sunați-mă. Voi veni să ajut pentru a le putea umple. Pe gratis, pur și simplu mă sunați. O să vin singur, cu propriii mei bani, oriunde ați fi”, a spus Floyd Mayweather la un eveniment, în urmă cu aproape patru ani, conform Business Insider.</p>
<p>Aflat în public, David Weis, un afacerist care a fost convins de Mayweather, a deschis șase francize. Omul de afaceri a plătit 85.000 de dolari pentru a putea obține numele fostului pugilist, dar s-a dovedit a fi un fiasco total. Acesta a trebuit să investească sute de mii de dolari pentru a putea închiria și amenaja spațiile după cerințele brandului creat de american.</p>
<h2><span>Floyd Mayweather vrea să dea un tun imobiliar de 400.000.000 de milionae de dolari</span></h2>
<p>Floyd Mayweather <span>a achiziționat peste 1.000 de apartamente</span> înt unul dintre cele mai exclusiviste locuri ale Statelor Unite ale Americii. Locația aleasă este Upper Manhattan, acolo unde a plătit, în medie, 400.000 de dolari pentru un apartament.</p>
<p>„Am muncit din greu pentru a-mi construi o viaţă în care să-mi pot alege aventurile şi dacă acele aventuri încă mai generează milioane de dolari, şi mai bine. Succesul nu este ceva din care te retragi, este ceva în ce te perfecţionezi…</p>
<p>Este în regulă ca Jeff Bezos (60 de ani), Bill Gates (68 de ani) şi Warren Buffett (93 de ani) să-şi construiască continuu moştenirea şi bogăţia şi sunt celebraţi ca oameni de afaceri inteligenţi. Dar, când eu, un bărbat de culoare mult mai tânăr, aleg să fac acelaşi lucru, devine cumva o problemă pentru detractorii care nu au un nume, mulţi care sunt ocupaţi de buzunarele lor”, a comentat Mayweather.</p>

]]></description>
    </item>
    <item>
      <title>Regula care zguduie lumea sportului. Toate boxerele vor fi verificate pentru a li se stabili sexul</title>
      <link>https://www.prosport.ro/alte-sporturi/box/regula-care-zguduie-lumea-sportului-toate-boxerele-vor-fi-verificate-pentru-a-li-se-stabili-sexul-20185184</link>
      <description><![CDATA[<img src="https://www.prosport.ro/wp-content/uploads/2025/06/Regula-care-zguduie-lumea-sportului.-Toate-boxerele-vor-fi-verificate-pentru-a-li-se-stabili-sexul-1400x933.jpg"/><br/><p>World Boxing, forul recunoscut de Comitetul Internațional Olimpic, a luat o decizie fără precedent, la aproape un an de când Imane Khelif a cucerit medalia de aur. Sportivii vor fi supuși unor teste de gen.</p>
<p>Regula va deveni obligatorie pentru toți cei care își doresc să participe la competițiile aflate sub umbrela organizației înființate în 2023. Printre acestea se numără și <span>Jocurile Olimpice din 2028,</span> găzduite de Statele Unite ale Americii.</p>
<h2><span>Teste de gen obligatorii în boxul mondial</span></h2>
<p>Potrivit World Boxing, hotărârea a fost luată pe fondul „preocupărilor legate de siguranța și bunăstarea tuturor boxerilor, inclusiv a lui Imane Khelif”, iar Federația algeriană a fost deja informată. Pugilista de 26 de ani va trebui, prin urmare, să se supună testului pentru a putea concura din nou.</p>
<p>Măsura va începe să producă efecte încă din această vară. Sportivii vor lua parte la Box Cup – competiție programată între 5 și 10 iunie – doar dacă vor accepta să le fie stabilit sexul.</p>
<blockquote><p>„World Boxing respectă demnitatea tuturor sportivilor, iar prioritatea sa principală este de a asigura concursuri sigure și corecte pentru toți competitorii.</p>
<p> </p>
<p>Pentru a realiza acest lucru este esențial să se mențină și să se aplice categorii stricte bazate pe gen, ceea ce înseamnă că World Boxing va organiza competiții doar pentru sportivii clasificați clar ca bărbați sau femei.</p>
<p> </p>
<p>Toţi sportivii de peste 18 ani vor fi nevoiți să se supună unui test genetic PCR (reacţie în lanţ a polimerazei), care poate fi efectuat prin prelevare nazală sau bucală, salivă sau sânge. Testul PCR este o tehnică de laborator utilizată pentru a detecta material genetic specific, în acest caz gena SRY, care relevă prezenţa cromozomului Y, un indicator al sexului biologic.</p>
<p> </p>
<p>Imane Khelif nu va putea participa la categoria feminină la Eindhoven Box Cup, în perioada 5-10 iunie 2025, şi la niciun eveniment World Boxing până când nu va fi supusă unui test genetic de determinare a sexului, în conformitate cu regulile şi procedurile de testare ale World Boxing”, se arată în comunicat.</p></blockquote>
<h2><span>Imane Khelif: „Problemele au apărut când am început să câștig împotriva favoritelor”</span></h2>
<p>Într-un interviu acordat recent, Imane Khelif a vorbit deschis despre <span>valul de ură la care a fost supusă</span>. Totul a început, potrivit spuselor sale, de îndată ce a reușit să învingă adversare cotate ca favorite.</p>
<blockquote><p>„Nimeni nu mi-a spus nimic la Jocurile Olimpice de la Tokyo, pentru că nu am avut succes, dar când am început să câștig lupte împotriva favoritelor au apărut și problemele.</p>
<p> </p>
<p>Nu am fost îngrijorată, pentru că nimic  din tot ce s-a spus nu era adevărat. Știu cine sunt. Nu mă deranjează părerile oamenilor, nu-i cunosc și nu mă cunosc. Mulți au spus lucruri rele despre mine, dar au fost și persoane care mi-au dat dreptate.</p>
<p> </p>
<p>Când am devenit o amenințare pentru rivalele mele, scopul a fost acela de a mă scoate din ritm. Am decis atunci să părăsesc Satul Olimpic pentru a rămâne concentrată și a uita de «zgomotul» din media”, le-a declarat boxera algeriană spaniolilor de la <span>Marca</span>.</p></blockquote>

]]></description>
    </item>
  </channel>
</rss>
