<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lucian Bute respectă și în Canada tradiția tăierii porcului de Crăciun: „Aici e la fel ca acasă”. SPECIAL</title>
      <link>https://www.prosport.ro/sport-life/lucian-bute-respecta-si-in-canada-traditia-taierii-porcului-de-craciun-aici-e-la-fel-ca-acasa-special-20337114</link>
      <description><![CDATA[<img src="https://www.prosport.ro//wp-content/uploads/2025/12/Lucian-Bute-respecta-si-in-Canada-traditia-taierii-porcului-de-Craciun-„Aici-e-la-fel-ca-acasa.jpg"/><br/><p>Pentru că sărbătoarea Crăciunului se apropie cu pași mari, Lucian Bute, legendarul campion mondial la box profesionist, stabilit în prezent în Canada, la Montreal, a acceptat să deschidă cartea amintirilor.</p>
<p>De asemenea, i-a făcut plăcere, în dialogul cu <span>ProSport</span>, să răsfoiască pagini de neuitat din timpul pregătirii și întâmpinării Crăciunului, așa cum se întâmpla în timpul copilăriei lui.</p>
<h2><span>Lucian Bute nu uită de Crăciun tradițiile din România, pe care le aplică în Canada</span></h2>
<p>„Sărbătoarea Crăciunului, așa cum o trăiam noi, acasă, la Pechea, în timpul copilăriei și adolescenței nu o voi putea uita vreodată. Era o tradiție ca la tăierea porcului să ne strângem mai mulți prieteni la pomana porcului pentru a mânca șorici.</p>
<p>Abia așteptam acel moment. Tata îi servea pe bărbați cu vin făcut de el, iar noi, copiii ne zbenguiam de fericire cu fâșia de șorici cald pe care nu ne lăsam până nu o terminăm.</p>
<p>O tradiție care se respectă și astăzi la țară”, a povestit Bute.</p>
<p>Marele campion de azi aștepta cu nerăbdare venirea lui Moș Crăciun pentru că atunci era momentul dulciurilor. „Tata lucra la Combinatul Siderurgic din Galați și doar de Crăciun primeam dulciuri, banane și portocale pentru că se știe că până la Revoluție pe toate acestea le puteai vedea mai mult în cărți.</p>
<p>Pentru mine, tata era Moș Crăciun. Știam că în Ajunul Crăciunului vine acasă încărcat cu aceste bunătăți care în acea vreme erau rarități în România”, a mai povestit Lucian Bute.</p>
<h2><span>Umbla cu colindatul și respecta tradiția</span></h2>
<p>Datinile străbune, moștenite din generație în generație reprezintă și astăzi în comuna Pechea, ca mai peste tot în țară, filonul de bază al tradițiilor românești.</p>
<p>Alergam cât era ziua de mare cu copiii la colindat. Voiam să nu ne scape nici o casă. Iar de Crăciun îmbrăcam haine frumoase și mergeam cu mama la biserică. Totul era ca într-o poveste”, a punctat Lucian Bute, nu fără emoție.</p>
<p><img alt="" class="aligncenter size-large wp-image-20327525" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/11/bute-la-pescuit555-1050x1400.jpg" srcset="https://www.prosport.ro/wp-content/uploads/2025/11/bute-la-pescuit555-1050x1400.jpg 1050w, https://www.prosport.ro/wp-content/uploads/2025/11/bute-la-pescuit555-768x1024.jpg 768w, https://www.prosport.ro/wp-content/uploads/2025/11/bute-la-pescuit555-1152x1536.jpg 1152w, https://www.prosport.ro/wp-content/uploads/2025/11/bute-la-pescuit555.jpg 1500w" width="1050"/></p>
<h2><span>Nu a fost niciodată Moș Crăciun</span></h2>
<p>Chiar dacă nu s-a costumat niciodată în Moș Crăciun, fostul mare pugilist a oferit tot timpul cadouri de Crăciun, în special celor nevoiași.</p>
<p>„Îmi aduc aminte cu emoție că de fiecare dată când veneam acasă căutam câteva familii nevoiașe cărora le cumpăram ceea ce aveau nevoie. Copiii se bucurau cel mai tare, pentru că primeau dulciuri.</p>
<p>Așa, fapte bune am făcut și continui să fac nu doar de Crăciun. Dar, prefer să nu vorbesc despre ele. Rămân acolo, în sufletul meu”, a adăugat el.</p>
<h2><span>Tradițiile păstrate și în Canada</span></h2>
<p>Pe cei doi copii ai săi, Lucian i-a crescut cu respectarea acestor datini de Crăciun pe care el le știe din România.</p>
<p>„Mergem împreună la colindat, la prietenii români pe care-i avem aici. Au învățat multe colinde. Inclusiv la tăierea porcului, pentru că, poate o să vă surprindă, dar și în Canada se taie porcul de Crăciun.</p>
<p>Și, nu în ultimul rând, i-am învățat să facă și ei fapte bune de Crăciun și nu numai”, a încheiat Lucian Bute.</p>

]]></description>
    </item>
    <item>
      <title>Luna cadourilor vine cu eveniment special pentru Lăcrămioara Perijoc: „Abia aștept. Voi fi foarte emoționată”. SPECIAL</title>
      <link>https://www.prosport.ro/sport-life/luna-cadourilor-vine-cu-eveniment-special-pentru-lacramioara-perijoc-abia-astept-voi-fi-foarte-emotionata-special-20336497</link>
      <description><![CDATA[<img src="https://www.prosport.ro//wp-content/uploads/2025/12/Luna-cadourilor-vine-cu-eveniment-special-pentru-Lacramioara-Perijoc-„Abia-astept.-Voi-fi-foarte-emotionata.jpg"/><br/><p>Cotată drept una dintre cele mai valoroase pugiliste din România, Lăcrămioara Perijoc se pregătește să încheie anul 2025 cu un moment foarte emoționant.</p>
<p>Și care nu are legătură nici cu Crăciunul, nici cu Anul Nou. Un eveniment despre care a acceptat să ne vorbească în exclusivitate pentru <span>ProSport</span>.</p>
<h2><span>Lăcrămioara Perijoc în fața unui eveniment de mare încărcătură: va fi nașă!</span></h2>
<p>Lăcrămioara Perijoc susține că 2025 a fost an liniștit, dar se gândește tot mai des la ceva urma: drumul spre Los Angeles 2028.</p>
<p>„Sunt foarte fericită pentru că voi fi nașă. Îl voi boteza pe băiețelul surorii mele. Ea locuiește în Anglia și va veni special în România cu cel mic pentru acest eveniment. Mi-am planificat ca după aceea să merg împreună cu familia la munte. Revelionul îl voi petrece însă în București”, a precizat ea.</p>
<p>În plan sportiv 2025 nu a fost un an care să exceleze pentru Lăcrămioara. S-a înscris mai degrabă într-o zonă liniară, fără evenimente importante.</p>
<p>„Am avut câteva competiții la care am fost prezentă și cam atât. Am avut și o intervenție chirurgicală la genunchi. A treia de-a lungul timpului.</p>
<p>Am traversat cu bine perioada de refacere iar acum mi-am reînceput antrenamentele de acomodare cu efortul.</p>
<p>Într-un fel aveam nevoie de un an mai ușor pentru a putea ataca perioada cea mai importantă, cea a calificării la Jocurile Olimpice”, a adăugat ea.</p>
<h2><span>2026, un an al Europenelor și al competițiilor internaționale</span></h2>
<p>Anul viitor Lăcrămioara Perijoc vizează o participare notabilă la Campionatele Europene.</p>
<p>„Este cea mai importantă competiție de anul viitor la care se adaugă participarea la alte competiții internaționale. Îmi doresc ca până la Europene să intru într-o formă fizică foarte bună pentru a putea obține un rezultat cât mai bun acolo”, a mai punctat Lăcrămioara Perijoc.</p>
<p>Lăcrămioara Perijoc este considerată cea mai titrată pugilistă din lotul olimpic feminin, cu un titlu european în 2019 şi un titlu de vicecampioană mondială în 2022. Claudia Nechita a fost a cincea la JO de la Tokyo şi a cincea la Jocurile Europene 2019 de la Minsk. A pierdut în primul tur, însă, la Paris 2024.</p>
<h2><span>Ține speech-uri motivaționale</span></h2>
<p>Lăcrămioara este foarte pasionată de latura dezvoltării personale. A început să studieze aprofundat în acest sens iar astăzi este deseori invitată pentru a ține speech-uri motivaționale în fața angajaților unor companii importante.</p>
<p>„Pot spune că este un domeniu care mă captivează de ceva vreme. Tot timpul descopăr lucruri noi care mă ajută atât în viața mea de zi cu zi cât și în sport. Mă bucur că pot împărtăși oamenilor din experiența mea”, mai precizat valoroasa pugilistă.</p>
<p><img alt="" class="aligncenter size-large wp-image-20336512" decoding="async" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/12/lacramioara-perijoc4-1050x1400.jpg" srcset="https://www.prosport.ro/wp-content/uploads/2025/12/lacramioara-perijoc4-1050x1400.jpg 1050w, https://www.prosport.ro/wp-content/uploads/2025/12/lacramioara-perijoc4-768x1024.jpg 768w, https://www.prosport.ro/wp-content/uploads/2025/12/lacramioara-perijoc4-1152x1536.jpg 1152w, https://www.prosport.ro/wp-content/uploads/2025/12/lacramioara-perijoc4.jpg 1200w" width="1050"/></p>
<h2><span>Aur, argint și bronz pentru România la Under 23 în Ungaria</span></h2>
<p>Sportivii români au obținut o medalie de aur, una de argint şi una de bronz la Campionatele Europene de seniori U23 la box, în Ungaria.</p>
<p>Amalia Niţă, sportivă legitimată la CSM Constanta, a luat medalia de bronz a categoriei 75 kg.</p>
<p>Medalia de aur a României la acest european a fost cucerită de Daniel Raj Stoican (70 kg), după cinci victorii entuziasmante ale acestuia, toate de luptă până la epuizare.</p>

]]></description>
    </item>
    <item>
      <title>Din ce-a ajuns să trăiască Adrian Diaconu. „Rechinul” face bani dintr-o meserie nouă la Air Canada</title>
      <link>https://www.prosport.ro/diverse/din-ce-a-ajuns-sa-traiasca-adrian-diaconu-rechinul-face-bani-dintr-o-meserie-noua-la-air-canada-20336393</link>
      <description><![CDATA[<img src="https://www.prosport.ro//wp-content/uploads/2025/12/Din-ce-a-ajuns-sa-traiasca-Adrian-Diaconu.jpg"/><br/><p>Fostul boxer profesionist Adrian Diaconu s-a stabilit peste ocean, iar acum lucrează la Air Canada, având o nouă meserie.</p>
<p>După ce a lucrat ca security la Air Canada, la biroul unui român, Adrian Diaconu livrează piese de avion peste tot în lume.</p>
<h2><span>Stabilit în Canada, „Rechinul” are una dintre cele mai importante funcții la Air Canada</span></h2>
<p>Unul dintre cei mai importanți oameni cu putere de decizie la Air Canada este un român. Fost director general, Călin Rovinescu a făcut un pas în spate și este CEO al instituției. Singura persoană acreditată <span>să îi păzească biroul a fost Adrian Diaconu</span>, campion mondial la box profesionism.</p>
<p>Între timp, „Rechinul” a fost mutat într-o funcție cel puțin la fel de importantă. Se ocupă de partea de logistică, în sensul în care departamentul din care face parte trimite și primește piese de avion în toată lumea.</p>
<p>„Am o viață bună aici. Am lucrat ca security la Air Canada, la sediu, care este, oarecum, aproape de aeroport, în aceeași incintă, între pistele de avion.</p>
<p>Mecanicii au nevoie de anumite piese, noi le trimitem unde e nevoie. Eu lucrez la magazinul de piese, în depozit, în Canada se numește store. M-a fascinat aviația, dacă pot spune așa, încă din perioada în care lucram ca security. Sunt și acum fascinat de aviație, îmi place ce fac”, a precizat Diaconu, potrivit <span>sport.ro</span>.</p>
<h2><span>Soția și fata lui Adrian Diaconu sunt agente de bord, la aceeași companie aeriană</span></h2>
<p>Adrian Diaconu a reprezentat România la Jocurile Olimpice din 2000 și ca amator a obțintut 3 medalii, una de argint (Houston 1999) și două de bronz (Budapesta 1997 și Minsk 1998).</p>
<p>Trecut la profesionism în 2001, a avut 30 de lupte la profesioniști până în 2011, obținând 27 de victorii. El a deținut centura WBC din 2008 până în 2009. Ploieșteanul a pierdut ultimul meci al carierei, cu Chad Dawson, <span>americanul impunându-se prin decizie unanimă</span>.</p>
<p>„Familia mea, cu excepția băiatului, care încă e la școală, lucrează în acest domeniu. Soția e agent de bord, la fel și fata, eu sunt la avioane… cam toți suntem în zona aceasta. Fata mea e la o divizie a Air Canada, Jazz Aviation se numește.</p>
<p>Eu am un program mai ciudat, muncesc patru zile, stau apoi cinci. E ca o rotație, două weekenduri le lucrez, două le stau”, a mai făcut cunoscut fostul boxer.</p>
<p>El a recunoscut că, după retragere, a vrut să rămână în domeniu, ca antrenor, mai ales în perioada în care a revenit în România. A încercat ceva alături de Leonard Doroftei, dar nu „s-a legat” și a renunțat la idee.</p>
<p>Nu își antrenează nici măcar băiatul, pentru că nu are răbdare suficientă, plus că au existat unele lucruri care nu i-au plăcut și a preferat să stea departe de colțul ringului.</p>

]]></description>
    </item>
    <item>
      <title>Lucian Bute, fostul mare campion mondial la box profesionist, amintiri despre primul autoturism condus la 18 ani: „Nu mai era nimeni ca mine. Am fost amendat, dar și iertat”. SPECIAL</title>
      <link>https://www.prosport.ro/alte-sporturi/box/lucian-bute-fostul-mare-campion-mondial-la-box-profesionist-amintiri-despre-primul-autoturism-condus-la-18-ani-nu-mai-era-nimeni-ca-mine-am-fost-amendat-dar-si-iertat-special-20332762</link>
      <description><![CDATA[<img src="https://www.prosport.ro//wp-content/uploads/2025/11/lucian-bute-cand-merge-la-peste-e1764486171829.jpg"/><br/><p>Pentru Lucian Bute, multiplu campion mondial la box profesionist, stabilit în prezent în Canada, la Montreal, condusul mașinii a început să facă parte din viața lui încă de la vârsta de 18 ani.</p>
<p>Azi nu mai e atât de îndrăgostit atât de tare de „bolizi” însă are câteva preferințe de care nu se „dezlipește”. <span>ProSport</span> a scris săptămâna trecută dspre pasiunea lui, pescuitul, și despre itinerariile din vacanță în Canada în urma acestui hobby.</p>
<h2><span>Ce mai face Lucian Bute în Canada? Amintiri din România pe când avea 18 ani</span></h2>
<p>Lucian Bute și-a adus aminte de tinerețe în dialogul cu<span> ProSport</span>, recunoscând că nu este un mare adept al vitezei.</p>
<p>„Da, îmi place foarte mult să conduc mașina. Îmi aduc aminte că eram la Sighetul Marmației, la domnul Mihai Lauruc, un mare iubitor al boxului și la puțin timp după ce am împlinit vârsta de 18 ani și am dobândit permisul de conducere, mi-a făcut cadou un Audi 80, de culoare roșie.</p>
<p>Eram tare mândru. Nimeni nu mai era ca mine. Vă dați seama că eram un puștan care credea că toată lumea este a lui”, a povestit Lucian Bute care nu poate uita nici sfatul extrem de important pe care l-a primit din partea lui Mihai Lauruc atunci când vine vorba de șofat: „Mi-a spus să am mare grijă la viteză. Să fiu temperat. Și să știți că l-am ascultat.</p>
<p>E drept, că de-a lungul timpului am mai fost oprit în trafic. Uneori am fost amendat, alteori am fost iertat. Dar amenzile nu le-am luat în mod special pentru viteză”, a continuat să povestească Lucian Bute, cu o sinceritate debordantă.</p>
<h2><span>Adeptul mașinilor clasice, normale</span></h2>
<p>Lucian a avut posibilitatea ca de-a lungul anilor să conducă mai multe tipuri de mașini. A rămas fidel unei singure mărci.</p>
<p>„Am condus atât mașini sport, mașini de teren, dar cele mai multe tipuri de mașini conduse au fost cele din gama Audi. În Canada conduc un Audi Q 7 iar când vin în România am un Mercedes. Este mașina mea preferată”, a mai explicat el.</p>
<p>Când vine vorba de partea mecanică a unei mașini Lucian e foarte direct: „Nu mă pricep deloc la meșterit mașini. Îmi prind „urechile”. Este punctul meu slab. Prefer să-i las pe specialiști să se ocupe”, a mai punctat el.</p>
<p><img alt="" class="aligncenter size-full wp-image-20094487" decoding="async" height="610" sizes="(max-width: 1214px) 100vw, 1214px" src="https://www.prosport.ro//wp-content/uploads/2025/02/Intalnire-emotionanta-pentru-Lucian-Bute-in-Canada.-S-a-revazut-dupa-14-ani-cu-artista-care-i-a-cantat-imnul-in-ringul-de-box-e1739430408552.jpg" srcset="https://www.prosport.ro/wp-content/uploads/2025/02/Intalnire-emotionanta-pentru-Lucian-Bute-in-Canada.-S-a-revazut-dupa-14-ani-cu-artista-care-i-a-cantat-imnul-in-ringul-de-box-e1739430408552.jpg 1214w, https://www.prosport.ro/wp-content/uploads/2025/02/Intalnire-emotionanta-pentru-Lucian-Bute-in-Canada.-S-a-revazut-dupa-14-ani-cu-artista-care-i-a-cantat-imnul-in-ringul-de-box-e1739430408552-768x386.jpg 768w" width="1214"/></p>
<h2><span>Impresionat de colecția de mașini a lui Ion Țiriac</span></h2>
<p>Lucian Bute a urmărit la știri faptul că omul de afaceri Ion Țiriac și-a mărit muzeul auto de la București.</p>
<p>„E impresionant. Am înțeles că este cel mai mare din Europa. O colecție cum rar poți vedea. Eu unul însă nu sunt atras de mașinile de epocă. Le prefer pe cele de azi”, a încheiat marele campion.</p>
<p>Stabilit în Canada, Bute, ajuns acum la 45 de ani, a încheiat conturile cu boxul de mare performanță, timpul său fiind ocupat acum între viața de familie şi afaceri.</p>
<p>Lucian Bute şi-a apărat cu succes de nouă ori titlul mondial IBF la supermijlocie între 2007 şi 2012, a încheiat cu un palmares la profesioniști de 32 de victorii (25 KO) şi 5 înfrângeri (2 KO).</p>
<p>Bute are în palmaresul său de boxer amator o medalie de bronz la Mondialele din 1999, de la Houston, dar şi o medalie de aur la Jocurile Francofoniei din 2001 de la Ottawa-Hull (Canada).</p>
<p>Foto: Arhiva personală</p>

]]></description>
    </item>
    <item>
      <title>Cine sunt cele două femei care vor atrage toate privirile în pauza show-ului de 168.000.000 de euro</title>
      <link>https://www.prosport.ro/alte-sporturi/box/cine-sunt-cele-doua-femei-care-vor-atrage-toate-privirile-in-pauza-show-ului-de-168-000-000-de-euro-20332111</link>
      <description><![CDATA[<img src="https://www.prosport.ro//wp-content/uploads/2025/11/Cine-sunt-cele-doua-femei-care-vor-atrage-toate-privirile-in-pauza-show-ului-de-168.000.000-de-euro-1400x806.jpg"/><br/><p>Jurnaliștii din Anglia au aflat cine sunt cele două femei care vor atrage toate privirile în pauza luptei Anthony Joshua versus Jake Paul, show de 168.000.000 de euro, și le-au făcut portretul.</p>
<p>Este vorba despre Raphaela Milagres (31 de ani), considerată o adevărată veterană în rândul fetelor de ring, și Marissa Ayers, o tânără de doar 22 de ani care face senzație pe rețelele de socializare.</p>
<h2><span>S-au ales fetele de ring pentru lupta Joshua versus Paul: Raphaela Milagres și Marissa Ayers promit să facă senzație la show-ul de 168.000.000 de euro</span></h2>
<p>Faimosul youtuber <span>Jake Paul, care a cheltuit toți cei 39.000.000 de dolari câștigați din bătaia cu Mike Tyson</span>, urmează să fie implicat într-o nouă luptă de senzație și, implicit, de milioane.</p>
<p>După luni de zile în care <span>reprezentanții săi s-au chinuit să îl convingă pe Anthony Joshua, ex-campion mondial la grea în box, să accepte o provocare</span>, evenimentul a fost programat. Jake Paul și Anthony Joshua vor intra în ring pe 19 decembrie 2025, la Miami, în Statele Unite ale Americii, iar potrivit <span>Daily Mail</span>, show-ul va avea o valoare de 168.000.000 de euro.</p>
<p>Tot jurnaliștii britanici de la Daily Mail au aflat și cine sunt cele două femei care vor impresiona din postura de fete de ring și au profitat de moment pentru a le face portretul.</p>
<p>„Veterana Raphaela Milagres (n.r. – primele imagini din galeria foto) va conduce echipa la gala din Miami în decembrie, având în spate o vastă experiență. Bomba din Brazilia a mai intrat în ring și pentru alte evenimente de profil înalt, inclusiv la multe dintre luptele lui Paul. Ea a fost prezentă și la controversata bătălie dintre Paul și Mike Tyson. Raphaela a devenit faimoasă pentru cariera sa din industria modelingului, iar în 2018 s-a clasat pe locul 8 la competiția Miss Olympia. Milagres are și un număr impresionant de urmăritori pe platformele de socializare, 181 de mii”, au scris britanicii.</p>
<h2><span>Cine îi va crea concurență veteranei</span></h2>
<p>Cealaltă fată de ring care va atrage atenția este mult mai tânără, în vârstă de doar 22 de ani. E vorba despre Marissa Ayres, care se poate mândri cu faptul că a avut o carieră în gimnastică. Mult mai urmărită pe rețelele de socializare, cu peste 400 de mii de adepți, ea a concurat pentru Academia de Gimnastică din Atlanta, conform sursei menționate mai sus. Mai apoi a activat pentru Stingray Allstars, din postura de majoretă, iar la începutul lui 2025 a debutat ca fată de ring, cu ocazia galei MVP Prospects 12 din Orlando, Florida.</p>
<p>Și, nu în ultimul rând, studiile o recomandă și ele pe Marissa Ayres:</p>
<p>„A absolvit Universitatea din Alabama în mai, secția Relații Publice și Publicitate. După ce a terminat școala a devenit o creatoare de conținut, o youtuberiță și, în general, o influenceriță de mare succes. Pe TikTok are peste 1.5 milioane de urmăritori”, mai informează Daily Mail.</p>
<p>Imaginile cu Marissa Ayres pot fi văzute și ele în galeria foto a articolului, la final.</p>
<h2><span>Meciul Joshua versus Paul, extrem de important pentru boxul mondial, spune un important promotor de gală</span></h2>
<p>Într-un dialog pe care l-a purtat recent cu cei de la <span>Sky Sports</span>, Eddie Hearn, cunoscut promotor de gală, a spus că o eventuală victorie a lui Jake Paul în meciul de pe 19 decembrie 2025 ar putea schimba definitiv boxul mondial. Însă, Hearn refuză să accepte că un astfel de scenariu este posibil, având în vedere experiența uriașă a lui Joshua, dar și diferența de gabarit, care e în favoarea lui:</p>
<p>„Nu poate să-l învingă pe Joshua. Poate că greșesc, dar dacă greșesc, cred că timpul meu în acest sport s-a terminat. Nu doar eu, ci și Anthony Joshua ar trebui să ne retragem. De fapt, ar trebui să ne retragem cu toții. Așa că, Anthony Joshua, moștenirea boxului este pe umerii tăi, omule”, a declarat Eddie Hearn.</p>
<p>Anthony Joshua a luptat în 2024 și cu Francis Ngannou, un renumit luptător care a activat în UFC la categoria grea și chiar a fost campion mondial. Meciul a fost organizat pe reguli de box, iar Joshua l-a distrus, la propriu, pe Ngannou cu un K.O. devenit celebru. Așadar, acest detaliu face lupta de pe 19 decembrie și mai dificilă pentru Jake Paul.</p>

]]></description>
    </item>
  </channel>
</rss>
