<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un cubanez va prelua funcția de director tehnic al lotului național de box! Detalii din culise. EXCLUSIV</title>
      <link>https://www.prosport.ro/alte-sporturi/box/un-cubanez-va-prelua-functia-de-director-tehnic-al-lotului-national-de-box-detalii-din-culise-exclusiv-20267539</link>
      <description><![CDATA[<img src="https://www.prosport.ro//wp-content/uploads/2015/05/14211812/2-manusi.jpg"/><br/><p>Conducerea Federației Române de Box caută în această perioadă cele mai bune soluții pentru a încerca să așeze pe o linie a performanței boxul masculin.</p>
<p>Așa se face că din luna august se află în România un antrenor cubanez. Este vorba despre Alexi Salazar. Acesta urmează să fie numit în funcția de director tehnic al lotului de seniori masculin.</p>
<h2><span>Un cubanez a venit în România și evaluează pugiliștii autohtoni pentru lotul național</span></h2>
<p>Deocamdată nu a fost prezentat oficial pentru că nu s-a ajuns la o înțelegere definitivă, susțin sursele<span> ProSport</span>.</p>
<p>„Aducerea antrenorului cubanez are ca scop dezvoltarea boxului românesc și creșterea valorică a pugiliștilor noștri. Se știe că în Cuba boxul este unul dintre sporturile top, cu performanțe foarte mari”, a precizat un oficial al Federației Române de Box.</p>
<p>La puțin timp după ce a venit în România, povestind cu oficialul federal despre istoria boxului românesc, Salazar și-a amintit cu emoție de Francisc Vaștag, unul dintre titanii boxului de la noi.</p>
<p>„Salazar mi-a spus că și-l aduce aminte ca pe un pugilist foarte talentat. Cubanezii îl porecliseră – Expresul de București -. Și asta deoarece seria de lovituri a lui Vaștag în special cele din zona ficatului erau năucitoare.</p>
<p>Rar când un adversar nu era pus la podea după o astfel de setie de lovituri. Salazar mi-a spus că Feri avea o asemenea forță în pumni încât aveai senzația că te lovesc niște pistoane. De aici și porecla pe care ei i-au dat-o”, a mai spus oficialul de la FRB.</p>
<p>În anii 80, exista în România o competiție care rivaliza cu cele mai puternice la nivel mondial. Este vorba despre „Centura de aur”. Și nu neapărat partea organizatorică era cea care prima ci valoarea competitorilor. Pugiliștii cubanezi țineau capul de afiș, urmați de sovietici sau cei din Germania comunistă.</p>
<h2><span>România e deja membru World Boxing</span></h2>
<p>Consiliul Executiv al World Boxing, noua federație internațională a boxului amator, a aprobat în iulie 2025 afilierea definitivă a cinci noi țări, printre care și România, și a ajuns la un număr de 111 membri, conform unui comunicat al organizației cu sediul la Lausanne.</p>
<p>Cei cinci membri noi reprezintă federațiile din Bosnia-Herțegovina, Georgia, Indonezia, România și Trinidad-Tobago.</p>
<p>La începutul lunii iunie, Federația Română de Box (FRB) a fost oficial acceptată ca membru afiliat al World Boxing, care va gestiona procesul de calificare al boxului la Jocurile Olimpice de la Los Angeles 2028.</p>

]]></description>
    </item>
    <item>
      <title>În numele fratelui! S-a organizat în premieră o gală de box în memoria lui Mihai Leu. SPECIAL</title>
      <link>https://www.prosport.ro/alte-sporturi/box/in-numele-fratelui-s-a-organizat-in-premiera-o-gala-de-box-in-memoria-lui-mihai-leu-20266468</link>
      <description><![CDATA[<img src="https://www.prosport.ro//wp-content/uploads/2025/09/mihai-leu-gala-deva-1400x933.jpg"/><br/><p>Victor Leu, fratele regretatului mare pugilist Mihai Leu decedat în luna iulie din cauza unei boli incurabile, se poate spune că s-a autodepășit în plan organizatoric.</p>
<p>Pe data de 4 septembrie Victor Leu a realizat la Deva, în Sala Sporturilor, un eveniment de excepție dedicat boxului.</p>
<h2><span>Gală de box pentru Mihai Leu! Totul a ieșit bine și lumea a fost mulțumită, meciuri de mare efect</span></h2>
<p>O gală bilaterală în care s-au întâlnit pugiliști din România și Italia dar nu numai.</p>
<p>„Sala a fost arhiplină. Toate cele 1500 de locuri au fost ocupate, afară, în fața sălii rămânând alte câteva sute de persoane. Calitatea meciurilor a fost și ea una deosebit de ridicată din punct de vedere valoric.</p>
<p>Toată lumea a fost foarte încântată de organizare”, a precizat Victor Leu.</p>
<p>Această gală a fost organizată de către Victor Leu, care deține funcția de vicepreședinte al Federației Române de Box, cu gândul la fratele său, Mihai Leu.</p>
<p>„Eu sunt ferm convins că dacă Mihai ar fi fost în sală ar fi fost încântat de cum a ieșit totul. Sunt sigur că de acolo, de sus, dintre stele, Mihai m-a ajutat foarte mult. La gală a fost prezentă și cumnata mea dar și nepotul meu.</p>
<p>Au fost clipe emoționante, când nu mi-am putut stăpâni lacrimile, când întreaga sală a început să-scandeze numele lui Mihai”, a mai spus Victor Leu care a scos în evidență meciul lui Andrei Arădoaie care a fost purtat spre victorie, minut de minut, secundă de secundă de cei 1500 de spectatori.</p>
<p>„A boxat fantastic. A fost o victorie de top a lui Andrei în fața boxerului maghiar Simon Marko”, a mai punctat Victor Leu.</p>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2FStirileAntena3Deva%2Fvideos%2F756042474013450%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<h2><span>Ar putea organiza o gală în comunitatea românilor din America</span></h2>
<p>La gala de la Deva a fost prezent și un puternic om de afaceri american. Impresionat de atmosfera pe care a văzut-o acesta i-a propus lui Victor Leu să organizeze o astfel de gală și pentru comunitatea românilor din Statele Unite.</p>
<p>„Ne vom gândi la această propunere. Dacă un astfel de moment ar putea fi realizat peste Ocean, pentru românii noștri de acolo, sunt sigur ca se va bucura de un mare succes”, a mai explicat Victor Leu.</p>
<p>Fostul campion mondial de box Mihai Leu a încetat din viață, pe 1 iulie 2025, la vârsta de 57 de ani. Mihai Leu era internat în stare gravă la secția Terapie Intensivă a Institutului Clinic Fundeni din Capitală de mai bine de o săptămână.</p>
<p>Foto: Facebook / Lucian Ioan Rus</p>

]]></description>
    </item>
    <item>
      <title>Are o avere de 600 de milioane de euro și a decis să „spargă” 2.300.000 de euro pe ceasuri înaintea luptei</title>
      <link>https://www.prosport.ro/diverse/are-o-avere-de-600-de-milioane-de-euro-si-a-decis-sa-sparga-2-300-000-de-euro-pe-ceasuri-inaintea-luptei-20267042</link>
      <description><![CDATA[<img src="https://www.prosport.ro//wp-content/uploads/2025/09/Are-o-avere-de-600-de-milioane-de-euro-si-a-decis-sa-„sparga-2.300.jpg"/><br/><p>Superstarul multimilionar își va pune la bătaie centura mondială la sfârșitul săptămânii viitoare, dar până atunci a cheltuit peste 2 milioane de euro pe ceasuri.</p>
<p>Campion mondial în patru versiuni diferite la categoria super mijlocie, mexicanul Canelo Alvarez și-a cumpărat ceasuri de 2,3 milioane de euro.</p>
<h2><span>Vedeta care a crescut vânzând înghețată și lua 15 lire sterline pe luptă nu se mai uită la bani</span></h2>
<p>La sfârșitul săptămânii viitoare, Canelo Alvarez va lupta, la Las Vegas, împotriva americanului Terence Crawford, care are un palmares de 41 de victorii în tot atâtea meciuri, dintre care 31 înainte de limită.</p>
<p>În trecut, mexicanul a purtat mai multe tipuri de ceasuri, în special cele fabricate de Richard Mille, cu prețuri cuprinse între 120.000 și 2,2 milioane de lire sterline. Lupta sa cu Terence Crawford va fi difuzată pe <span>Netflix, iar platforma de streaming</span> a lansat un serial de două episoade de prezentare a luptei.</p>
<p>În primul, Canelo vizitează bijutierul Jacob &amp; Co, vorbind direct cu proprietarul Jacob Arabo. Sportivului i se arată un ceas și el spune: „Îmi place foarte mult”. El alege două ceasuri, unul în valoare de 460.000 de euro și altul de 700.000 de euro, spunându-i lui Arabo că le vrea pe ambele.</p>
<p>Dar asta nu a fost tot. căutând o altă bijuterie, Canelo a văzut un ceas de 1,15 milioane de euro și l-a cumpărat pe loc, fără măcar să-l probeze, scrie <span>The Sun</span>.</p>
<h2><span>Alvarez a câștigat, doar din box, aproximativ 575 de milioane de euro</span></h2>
<p>La finele săptămânii viitoare, Canelo Alvarez își va pune la bătaie <span>centurile WBA, WBC și WBO</span>. De asemenea, Crawford renunță la titlul WBA al categoriei smigrea, după ce a slăbit 3 kilograme ca să se încadreze la super mijlocie.</p>
<p>Nu se cunosc bursele celor doi sportivi, dar în condițiile în care promotor al galei este Dana White, director general și președinte la UFC, e clar că vor fi mulți bani în joc. Contul bancar lui Canelo are, doar din banii câștigați din box, aproximativ 500 de milioane de lire sterline în ring, adică 575 de milioane de euro.</p>
<p>Mexicanul de 35 de ani a crescut vânzând înghețată pentru tatăl său și la începutul carierei de boxer profesionist câștiga 17 euro pe luptă. Acum, deține o flotă de supermașini, de la Ferrari la Lamborghini, Bentley-uri și chiar un Bugatti.</p>
<p>Pe 7 iunie 2025, Dana White a confirmat desfășurarea galei și faptul că va fi promotor al evenimentului. Trei zile mai târziu, lupta a fost anunțată oficial, împreună cu un turneu de presă în trei orașe: Riyadh, New York și Las Vegas.</p>
<p>Gala a fost fixată pentru 13 septembrie și va fi transmisă în direct pe platforma Netflix. Pe 17 iunie, Allegiant Stadium a fost confirmat oficial ca gazdă a evenimentului.</p>

]]></description>
    </item>
    <item>
      <title>Memorial pentru fostul campion național de box, Sandu Stoian. Când și unde va avea loc</title>
      <link>https://www.prosport.ro/alte-sporturi/box/memorial-pentru-fostul-campion-national-de-box-sandu-stoian-cand-si-unde-va-avea-loc-20265587</link>
      <description><![CDATA[<img src="https://www.prosport.ro//wp-content/uploads/2025/09/WhatsApp-Image-2025-09-06-at-10.49.54.jpeg"/><br/><p>Duminică, 7 septembrie, Parcul Mogoșoaia va găzdui Memorialul Sandu Stoian, un eveniment special dedicat fostului campion național de box și antrenor iubit, care a decedat în ianuarie 2024, la doar 56 de ani. Mai mult decât o gală demonstrativă, memorialul este un omagiu adus unui om care a format caractere și a schimbat destine.</p>
<p>Sandu Stoian a fost medaliat la competiții importante precum Balcaniada din 1989, Campionatul Național din 1990 și Centura de Aur din 1991. Deși a obținut numeroase performanțe în cariera de sportiv, adevărata sa menire a descoperit-o după retragerea din ring. Într-o sală improvizată deasupra farmaciei soției sale, Stoian a început să antreneze copii din Mogoșoaia, unii dintre ei fără speranță sau direcție. Le-a oferit nu doar tehnică, ci lecții de viață, învățându-i să lupte curat, să creadă în ei și să țină „garda sus”, atât în ring, cât și în fața greutăților vieții.</p>
<p>Nu vorbea despre moștenire. O trăia</p>
<p>Sandu Stoian nu și-a propus niciodată „să schimbe vieți”. Dar le-a schimbat. Zeci. Poate sute.<br/>
A luat de pe stradă copii din Mogoșoaia, care păreau pierduți și fără direcție, le-a pus mănușile în mâini și i-a învățat pas cu pas să nu se teamă. Să nu renunțe. Să creadă că merită mai mult decât credeau ei înșiși.</p>
<p>„Când zicea ”Ține garda sus”, nu era doar despre box. Era despre viață”, povestește un fost elev.</p>
<p>Și era adevărat. Pentru că boxul, așa cum îl înțelegea el, nu era doar un sport. Era o școală a disciplinei. Era respect pentru reguli și pentru adversar. Era autocontrol atunci când furia putea să-ți ia mințile. Era felul în care înveți că victoria nu vine dintr-o lovitură, ci din răbdarea de a construi.<br/>
Asta le-a dăruit Sandu copiilor lui: disciplina care nu se termină odată cu gongul, ci rămâne în fiecare alegere din viață.</p>
<p>O comunitate care nu l-a pierdut<br/>
După ce Sandu Stoian s-a stins, în ianuarie 2024, la doar 56 de ani, sala de deasupra farmaciei nu a rămas goală. Copiii au continuat să vină. Au continuat să își lege mănușile, să lovească sacii, să își țină garda sus. Pentru că, în fiecare colț al încăperii, încă se aude vocea lui.</p>
<p>„E ca și cum ne-ar striga din nou: Nu te lăsa. Ține garda sus.” povestește unul dintre elevi.</p>
<p>Astăzi, fratele său, Ion Stoian, îi antrenează cu aceeași răbdare și cu aceeași credință că nimeni nu e pierdut. Uneori obosește — e greu să duci în spate și amintirea, și povara prezentului. Alteori simte că sala e prea tăcută fără glasul fratelui său. Și totuși, se întoarce zi de zi, strânge din dinți și continuă. Pentru că știe că asta ar fi făcut și Sandu.<br/>
Iar toți recunosc același lucru: în fiecare antrenament, în fiecare pas de încălzire, în fiecare efort dus până la capăt, ”Nea Sandu e încă acolo”.</p>
<h2><span>Memorial pentru fostul campion național de box, Sandu Stoian</span></h2>
<p>Evenimentul de duminică este programat la ora 16:00. Acesta va fi deschis cu intonarea imnului național de către Romanița Duminică. Ulterior, vor avea loc mai multe meciuri demonstrative susținute de cadeți, juniori și seniori.</p>
<p>De asemenea, vor fi prezenți foști elevi ai lui Sandu Stoian, membri ai familiei, prieteni apropiați și nume mari ale boxului românesc: Francisc Vaștag, <span>Leonard Doroftei</span>, frații Marian și Dorel Simion, Vasile Nistor, alături de oficiali ai <span>Federației Române de Box</span> și reprezentanți ai administrației locale.</p>
<h2><span>O sală de box din Mogoșoaia va purta numele lui Sandu Stoian</span></h2>
<p>În semn de recunoștință, autoritățile din Mogoșoaia vor inaugura în curând o sală de box care va purta numele lui Sandu Stoian.</p>
<p>Memorialul va deveni o tradiție anuală, menită să păstreze vie moștenirea unui om care a înțeles că forța reală nu stă în pumni, ci în răbdare, în curaj și în demnitate.</p>

]]></description>
    </item>
    <item>
      <title>Trista moarte a ungurului puternic ca un taur care s-a bătut cu Muhammad Ali şi Joe Frazier! A sfârşit într-un azil de bătrâni</title>
      <link>https://www.prosport.ro/diverse/trista-moarte-a-ungurului-puternic-ca-un-taur-care-s-a-batut-cu-muhammad-ali-si-joe-frazier-a-sfarsit-intr-un-azil-de-batrani-20264630</link>
      <description><![CDATA[<img src="https://www.prosport.ro//wp-content/uploads/2025/09/Trista-moarte-a-ungurului-puternic-ca-un-taur-care-s-a-batut-cu-Muhammad-Ali-si-Joe-Frazier-A-sfarsit-intr-un-azil-de-batrani-e1757062825488.jpg"/><br/><p>Este doliu în lumea boxului, după ce un fost rival al lui Muhammad Ali sau Joe Fraizer a decedat. Joe Bugner și-a găsit sfârșitul într-un azil de bătrâni, departe de Ungaria, țara natală.</p>
<p>Joe Bugner, un triplu campion european, este cunoscut pentru duelul pe care l-a avut cu <span>uriași pugiliști din istorie, Muhammad Ali</span> și Joe Fraizer. Acum, acesta a decedat la vârsta de 75 de ani, într-un azil de bătrâni din Australia.</p>
<h2><span>A murit ungurul care s-a luptat cu Muhammad Ali și Joe Fraizer</span></h2>
<p>Anunțul decesului a fost făcut de către Consiliul Britanic de Control al Boxului (BBBoC). De-a lungul carierei, maghiarul Bugner a pus mâna pe două titluri în statul britanic. Chiar acolo au avut loc luptele cu Muhammad Ali și Joe Fraizer, în 1973, respectiv 1975.</p>
<p>„Joe Bugner a decedat la azilul său de bătrâni din Brisbane, Australia”, au scris cei de la BBBoC. Bugner s-a luptat timp de 32 de ani, fiind unul dintre cei mai apreciați pugiliști ai vremurilor. Primul meci pe care l-a disputat în cariera de profesionist a fost în 1967.</p>
<p>De-a lungul timpului, Bugner a câștigat 69 de meciuri, dintre care 41 prin knockout. În anul 1971 l-a învins pe mai bine cotatul Henry Cooper. Ungurul a pierdut duelurile cu Muhammad Ali și Joe Fraizer la puncte.</p>
<p>La doi ani distanță de prima luptă cu Muhammad Ali, cei doi au avut parte de o revanșă, dar americanul a avut câștig de cauză din nou, după o decizie unanimă. În perioada anilor 1980, Bugner a luat hotărârea de a emigra în Australia, acolo unde a avut rezultate importante.</p>
<p>Maghiarul a pus mâna pe mai multe titluri de pe continentul australian la categoria grea, cum ar fi titlul de campion național câștigat în 1995. Sfârșitul carierei lui Bugner s-a consemnat patru ani mai târziu, în 1999, la 32 de ani de la prima luptă.</p>
<h2><span>Muhammad Ali l-a învins, dar s-a „speriat” de forța maghiarului</span></h2>
<p>Muhammad Ali, odată cu revenirea în circuit, după cei 4 ani de suspendare, a dorit să se lupte cu <span>două nume importante din industria boxului</span> de la acea vreme, Joe Bugner și Joe Fraizer. Primul meci cu maghiarul a avut loc în iarna anului 1973, la Los Angeles, unde americanul a avut câștig de cauză, dar s-a declarat impresionat de Bugner.</p>
<p>„O luptă pe care o vezi o dată în viață” au fost cuvintele alese de promotori pentru revanșa pe care Bugner a primit-o de la Muhammad Ali, care a avut loc în anul 1975, în Malaysia. Câștig de cauză a avut tot Muhammad Ali, care s-a impus prin decizie unanimă.</p>

]]></description>
    </item>
  </channel>
</rss>
