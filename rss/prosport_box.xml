<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Leonard Doroftei, dietă severă prin care a slăbit 12 kilograme într-o săptămână: „Foame și muncă. Te afectează dacă bei alcool în loc de apă”</title>
      <link>https://www.prosport.ro/alte-sporturi/box/leonard-doroftei-dieta-severa-prin-care-a-slabit-12-kilograme-intr-o-saptamana-foame-si-munca-te-afecteaza-daca-bei-alcool-in-loc-de-apa-20176204</link>
      <description><![CDATA[<img src="https://www.prosport.ro/wp-content/uploads/2025/05/Leonard-Doroftei-dieta-severa-prin-care-a-slabit-12-kilograme-intr-o-saptamana.jpg"/><br/><p>Leonard Doroftei a dezvăluit detalii despre dieta severă pe care a ținut-o pentru a slăbit nu mai puțin de 12 kilograme într-o singură săptămână.</p>
<p>Marele campion a povestit cum reușea să scape foarte repede de greutatea în plus și a vorbit și despre lucrurile pe care trebuia să le evite în perioada în care urca în ring.</p>
<h2><span>Cum a slăbit Leonard Doroftei 12 kilograme într-o săptămână</span></h2>
<p><span>Leonard Doroftei a dezvăluit detalii </span>despre dieta severă pe care a ținut-o pentru a slăbit nu mai puțin de 12 kilograme într-o singură săptămână.</p>
<p><span>Marele campion a povestit </span>cum reușea să scape foarte repede de greutatea în plus și a vorbit și despre lucrurile pe care trebuia să le evite în perioada în care urca în ring.</p>
<p>„Am dat jos vreo 12 kilograme cam într-o săptămână sau două. Totuși, de obicei, începeam slăbirea cu o lună înaintea competiției. Când ai o condiție fizică foarte bună, slăbești ușor, prin antrenament și foame. Săream peste mese. Asta e soluția (n.r. – râde). După cântar, la profesioniști, ai 24 de ore în care poți să mănânci cât vrei. Asta se întâmplă în unele state. Exemplul meu e Gatti. Gatti lua câte 15 kilograme în 24 de ore! Uită-te la cât avea pe cântar și uită-te la cum arăta în meci. Nu-l recunoști, devenea enorm. Îl ajuta asta, pentru că era mare!</p>
<p>Te afectează dacă bei alcool în loc de apă sau ai alte obiceiuri nesănătoase. Altfel, nu. Oamenii obișnuiți sunt sfătuiți să slăbească lent, dar noi nu suntem oameni obișnuiți. Noi suntem sportivi profesioniști. Am fost învățați că, dacă vrem să slăbim, trebuie să ne fie foame și să muncim mult.</p>
<h2><span>Alimentația severă, soluția pentru slăbirea rapidă</span></h2>
<p>Leonard Doroftei a mai dezvăluit că a fost nevoit să își schimbe, la un moment dat, sistemul de slăbire. Astfel, marele campion a trecut la alimentația severă și reușea să slăbească chiar și cinci sau șase kilograme în două antrenamente.</p>
<p>„Mie mi-au spus că nu am KO-uri multe, pentru că nu m-am recuperat bine. Eu slăbeam în fiecare zi câte un pic, așa m-am învățat la amatori. Nu aveam forța necesară pentru KO. Prin urmare, am încercat alt sistem de slăbire, prin alimentație severă. În ultimele zile făceam un efort mai mare și pierdeam 5-6 kilograme în două antrenamente”, a povestit Leonard Doroftei, conform<span> gsp.ro</span>.</p>

]]></description>
    </item>
    <item>
      <title>50 Cent, atac la Floyd Mayweather, după ce fostul boxer a dat în judecată Business Insider şi a cerut 100.000.000 de dolari: „Nu ai făcut afacerea, campionule”</title>
      <link>https://www.prosport.ro/sport-life/50-cent-atac-la-floyd-mayweather-dupa-ce-fostul-boxer-a-dat-in-judecata-business-insider-si-a-cerut-100-000-000-de-dolari-nu-ai-facut-afacerea-campionule-20174872</link>
      <description><![CDATA[<img src="https://www.prosport.ro/wp-content/uploads/2025/05/50-Cent-atac-la-Floyd-Mayweather-dupa-ce-fostul-boxer-a-dat-in-judecata-Business-Insider-si-a-cerut-100.000.000-de-dolari.-„Nu-ai-facut-afacerea-campionule.jpg"/><br/><p>Rapper-ul 50 Cent l-a atacat frontal pe Floyd Mayweather, după ce fostul mare pugilist a dat în judecată Business Insider și a solicitat o sumă incredibilă pentru defăimare.</p>
<p>Legenda boxului mondial a cerut 100.000.000 de dolari din cauza unui articol în care s-a scris ceva neadevărat despre el în legătură cu achiziționarea a 62 de apartamente în Manhattan.</p>
<h2><span>Celebrul rapper 50 Cent, atac la legenda boxului mondial, Floyd Mayweather</span></h2>
<p>Rapper-ul 50 Cent a fost în trecut prieten la cataramă cu Floyd Mayweather. Ulterior, s-au certat rău de tot și nu și-au mai vorbit. Cântărețul l-a criticat recent pe ex-boxer, după ce acesta din urmă a dat în judecată Business Insider și a solicitat 100.000.000 de dolari din cauza unui articol în care s-a scris neadevăruri despre el în legătură cu achiziționarea a zeci de case în Manhattan, scrie <span>si.com</span>.</p>
<p>Legenda rapp-ului și campionul din ring au fost prieteni foarte apropiați. Apoi, înainte ca Mayweather să execute o pedeapsă de trei luni de închisoare în 2012, i-a cerut rapper-ului să preia conducerea companiei sale de promovare a boxului, „The Money Team”. 50 Cent a fost imediat de acord și a făcut toto ce i s-a cerut.</p>
<p>Atunci când Mayweather a ieșit din închisoare, 50 Cent ar fi cerut un milion de dolari, pe care a pretins că i se datorează din conducerea „The Money Team”, însă celebrul boxer nu i-a plătit niciodată această sumă. Acest lucru a stârnit un adevărat iureș între Mayweather și 50 Cent.</p>
<p>Un deceniu mai târziu, 50 Cent a dezvăluit că el și Mayweather s-au împăcat, însă relația lor apropiată nu a mai fost niciodată ca înainte. Rapper-ul 50 Cent ar putea reaprinde cearta cu Floyd Mayweather după ce l-a căutat în legătură cu un proces recent.</p>
<p>50 Cent l-a contrat pe Mayweather după ce boxerul a intentat un <span>proces de 100 de milioane de dolari</span> împotriva celor de la Business Insider. Reporterul Daniel Geiger a scris un articol despre portofoliul imobiliar de 62 de case din Manhattan al lui Mayweather. Boxerul spune însă că tranacța nu a avut loc niciodată, deoarece nu există nicio dovadă că s-a făcut o astfel de tranzacție de vânzare-cumpărare.</p>
<h2><span>Postare ștearsă de pe Instagram</span></h2>
<p><span>Mayweather a făcut o postare pe Instagram</span>, ștearsă ulterior, legată de procesul intentat. „Am 48 de ani și nu am dat niciodată în judecată un mijloc de presă. Dar instituțiile de presă, de-a lungul vieții mele, m-au lovit, au vorbit de rău despre mine și despre familia mea. Acum, am fost întotdeauna judecat din cauza felului în care mă prezint atunci când promovez o luptă. Nu mă poți judeca pentru că am distrat oamenii atunci când promovez o luptă”</p>
<p>Legenda lui 50 Cent a replicat instant: „Ei bine, cazul ăsta nu merge nicăieri, pentru că nu ai făcut afacerea, campionule. Trebuie să-l fi chemat separat pe cel care a scris, pentru a-l face să-și plătească judecătorii”</p>

]]></description>
    </item>
    <item>
      <title>Dorel Simion, despre relația cu noua vedetă a boxului românesc, Florin Ioniță: „Aici este provocarea vieții mele și vreau să reușesc”. EXCLUSIV</title>
      <link>https://www.prosport.ro/alte-sporturi/box/dorel-simion-despre-relatia-cu-noua-vedeta-a-boxului-romanesc-florin-ionita-aici-este-provocarea-vietii-mele-si-vreau-sa-reusesc-exclusiv-20169916</link>
      <description><![CDATA[<img src="https://www.prosport.ro/wp-content/uploads/2025/05/Dorel-Simion-despre-relatia-cu-noua-vedeta-a-boxului-romanesc-Florin-Ionita-„Aici-este-provocarea-vietii-mele-si-vreau-sa-reusesc.jpg"/><br/><p>Dorel Simion (48 de ani), pugilistul român medaliat cu bronz la Sydney 2000, s-a confesat pentru iubitorii sportului.</p>
<p>Acesta a povestit cum încearcă să schimbe mentalitatea tinerilor, inclusiv a noului campion Florin Ioniță.</p>
<h2><span>Ce zice Dorel Simion despre Florin Ioniță: „Aici este provocarea vieții mele și vreau să reușesc”</span></h2>
<p>Dorel Simion a fost invitat, alături de elevul său Florin Ioniță, la emisiunea „Drumul spre performanță”, moderată de Daniel Nazare.</p>
<p>„De multe ori în lumea boxului s-a vorbit mult, nu aș vrea să folosesc nume foarte mari, începând de la Vaștag, Doroftei, Simion, Mihai Leu, Lucian Bute. Dom’le, că nu poți fi antrenor mare și noi, foștii sportivi de performanță, am vrea ca cei pe care îi pregătim noi să fie fix ca noi. La valoare.</p>
<p>Aici este o mare provocare pentru mine, pentru că Florin nu are cum niciodată să poată boxa cum boxam eu, pentru că eu aveam o structură, aveam o viteză, boxam într-un fel, iar pe el îl pregătesc în alt fel. Aici este provocarea vieții mele și vreau să reușesc.</p>
<blockquote><p>Nu munceam cât muncește el azi. Sunt foarte, să zic, corect. Și toată lumea știe asta, că am fost un tip mai rebel. Aveam momente când mă pregăteam foarte tare, aveam momente când o lăsam mai moale</p></blockquote>
<p>Se spune că totuși cei mai talentați sunt mai puțin muncitori, dar în schimb, exemplul cel mai bun pentru Florin este fratele meu, Marian Simion.  Nu există niciun dubiu și nicio comparație, probabil, cu el în lumea sportului nostru.</p>
<p>A muncit enorm, el neavând un talent aparte, cum l-am avut eu. Și a muncit foarte mult și o disciplină de fier. Și atunci am luat și modelul cu Marian Simion pentru Florin.</p>
<p>Eram cumva cu biciul. Băi, dacă nu faci, te dăm afară… Eu eram mai rebel. Am avut parte de antrenorii excepționali, de oameni deosebiți și m-au înțeles.</p>
<p>Și la rândul meu și eu i-am înțeles pe ei. Poate cu tatăl meu, să nu fiu așa… Da, bine, e o altă relație aici. E o altă relație, acolo nu”, a spus Dorel Simion în dialogul din studio.</p>
<ul>
<li>De 10 mai, fosta Zi Națională a României, lăutarii au cântat pentru „Regele” Simion. „Fără el, eu și Marian nu existam în box”. SPECIAL</li>
</ul>
<h2><span>Ce urmează pentru Florin Ioniță</span></h2>
<p>„Mă văd antrenor, în primul rând. De box, atenție. Poate ne aude tatăl și… Antrenor de box, bineînțeles, antrenor de box. Și eu aș vrea să fac și eu cu viitorii copii care vor face box și eu când vor fi antrenor, să fac ce facem asupra mea.</p>
<p>Nu mă interesează altă meserie. Dacă voi avea un băiat, da, o să încerc să-l fac pugilist. Da, nu prea îmi place mie, fiind fata mea, să o dau la box. Eu, pe băiat, da, eu o să-l antrenez”, a declarat Florin Ioniță pentru <span>ProSport</span>.</p>
<ul>
<li>Vizionează AICI întreg INTERVIUL cu Florin Ioniță și antrenorul Dorel Simion</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Q9L-qpq30IM?list=PL1wkpCUvNBnqKYyCj3BuKNJU6GhN1orVQ" title="Drumul spre performanță, ediție dedicată boxului | Florin Ioniță și Dorel Simion" width="500"></iframe></div>

]]></description>
    </item>
    <item>
      <title>Cadou deja pus în ramă! Claudia Nechita și Lăcrămioara Perijoc l-au surprins pe antrenorul Adrian Lăcătuș chiar de ziua acestuia. „A fost un mesaj special”. SPECIAL</title>
      <link>https://www.prosport.ro/alte-sporturi/cadou-deja-pus-in-rama-claudia-nechita-si-lacramioara-perijoc-l-au-surprins-pe-antrenorul-adrian-lacatus-chiar-de-ziua-acestuia-a-fost-un-mesaj-special-special-20170878</link>
      <description><![CDATA[<img src="https://www.prosport.ro/wp-content/uploads/2023/01/nechita-perijoc-antrenor.jpg"/><br/><p>Cel mai valoros antrenor din boxul feminin românesc din România, Adrian Lăcătuș (67 de ani), și-a aniversat ziua de naștere.</p>
<p>A devenit deja o tradiție ca la fiecare aniversare a zilei sale de naștere, valorosul tehnician să-și petreacă această zi în familie, avându-le alături și pe elevele sale.</p>
<h2><span>Claudia Nechita și Lăcrămioara Perijoc l-au celebrat pe Adrian Lăcătuș</span></h2>
<p>Claudia Nechita și Lăcrămioara Perijoc, două dintre numele de top ale boxului feminin românesc au ținut să-i facă un cadou surpriză antrenorului.</p>
<p>„Am mers la dânsul acasă și i-am oferit un mesaj de suflet pe care l-am înrămat. Pentru noi dânsul înseamnă totul. Ne-a ajutat să devenim ceea ce suntem astăzi, să ne facem un rost în viață”, a precizat Claudia Nechita pentru <span>ProSport</span>.</p>
<p>Povestea vieții de antrenor a lui Adrian Lăcătuș poate fi redată fără doar și poate în paginile unui roman. Pentru sportivele pe care le-a pregătit de-a lungul anilor, Lăcătuș ajunsese să-și amaneteze lanțul de aur, din dorința ca acestor fete să nu le lipsească nimic.</p>
<p>Adrian Lăcătuș a fost un șofer de lux pentru FR de Box. A parcurs deja peste 10.000 de kilometri, pentru a le duce în siguranță pe fete la concursuri.</p>
<p>„Așa cum zic eu că știu să-mi fac bine treaba ca antrenor, așa sunt și că șofer. Îmi place mult să conduc. Sunt foarte atent în trafic. Vă dați seama că responsabilitatea este foarte mare.</p>
<p>Am făcut nenumărate deplasări cu fetele. În Polonia, Ucraina, Bulgaria, Grecia, Muntenegru. Singura deplasare pe care am făcut-o dintr-o singură bucată a fost în Muntenegru.</p>
<p>Acolo am condus împreună cu colegul meu, fără oprire”, a precizat în urmă cu ceva vreme, Adrian Lăcătuș pentru <span>ProSport</span>.</p>
<h2><span>Cu gândul la Mondialele din toamnă</span></h2>
<p>Antrenorul a dezvăluit și de ce a refuzat să aibă un șofer pus la dispoziție de către federație: „Noi suntem opt persoane. Eu, soția mea și șase fete. Dacă aveam un șofer ar fi trebuit să las o fată acasă. De aceea am preferat să conduc eu”, a adăugat antrenorul Lăcătuș.</p>
<p>Programul de pregătire al fetelor este deocamdată unul ceva mai lejer. Dar gândul lor este îndreptat spre Mondialul care va avea loc în toamna aceasta în Marea Britanie.</p>
<p>„Este prima importantă competiție la care vom fi prezente, după afilierea federației noastre la World Boxing. Din câte am înțeles competiția se va organiza la Liverpool în Anglia. Sperăm să avem o evoluție foarte bună acolo”, a mai spus Claudia Nechita.</p>

]]></description>
    </item>
    <item>
      <title>Lovitură dată Dinamo în box. „Cei din club vor să naturalizeze cinci pugiliști de top. Cu toții provin dintr-o singură țară”. EXCLUSIV</title>
      <link>https://www.prosport.ro/alte-sporturi/box/lovitura-data-dinamo-in-box-vor-sa-naturalizeze-cinci-pugilisti-de-top-cu-totii-provin-dintr-o-singura-tara-exclusiv-20169993</link>
      <description><![CDATA[<img src="https://www.prosport.ro/wp-content/uploads/2025/05/Lovitura-data-Dinamo-in-box-Vor-sa-naturalizeze-cinci-pugilisti-de-top.-Cu-totii-provin-dintr-o-singura-tara.jpg"/><br/><p>La Clubul Sportiv Dinamo se lucrează la foc automat atunci când vine vorba de obținerea performanțelor sportive.</p>
<p>După ce au consolidat principalele secții de jocuri, cum ar fi cazul handbalului masculin și al voleiului masculin, conducerea celor din Șoseaua Ștefan cel Mare, vrea o creștere valorică a tuturor secțiilor. Inclusiv a celor individuale.</p>
<h2><span>5 sportivi din Uzbekistan vor ajunge la Dinamo cât de curând</span></h2>
<p>Dacă la înot au deja „perla coroanei” la nivel mondial, e vorba de David Popovici, iar la atletism pe Rareș Toader, campion european la aruncarea greutății, potrivit surselor <span>ProSport</span>, următoarea secție de sporturi individuale vizată pentru a avea rezultate de top, este secția de box. Iar planul celor de la Dinamo pare a fi unul fabulos.</p>
<p>„Dinamo a pus ochii pe cinci pugiliști uzbeci pe care ar urma să vină în România și, în timp, să fie naturalizați pentru a putea participa la Jocurile Olimpice din 2028.</p>
<p>Aceștia ar urma să vină împreună și cu doi antrenori. Ar fi cea nai spectaculoasă lovitură, nu doar de imagine, pe care Dinamo ar putea s-o dea în materie de box.</p>
<p>Și vă spun asta pentru că în clipa de față polul valoric al boxului mondial s-a mutat în Uzbekistan. Ei dețin supremația”, a declarat sursa <span>ProSport</span>.</p>
<p>Se pare că e nevoie de avizul FR de Box, Dinamo nu poate transfera decât sportivi români. Din informațiile <span>ProSport</span>, există un interes comun FR Box – Dinamo ca aceste naturalizări să aibă loc.</p>
<h2><span>Au avut o secție de nivel mondial</span></h2>
<p>De-a lungul timpului de la secția de box a clubului Dinamo s-au ridicat pugiliști care au reușit să cucerească lumea, în boxul amator. Și am aminti aici doar nume care au făcut istorie pentru Dinamo și pentru România. Este vorba de frații Dorel și Marian Simion.</p>
<p>În 2019, Comitetul Internațional Olimpic (CIO) a suspendat IBA (ex-FIBA, ex-AIBA)- federația internațională de box amator, din cauza problemelor de conducere, finanțare, arbitraj și etice, iar IBA nu a fost implicată în competiția olimpică de box de la Tokyo din 2020.</p>
<p>În 2023, forul olimpic internațional i-a revocat recunoașterea, o măsură extrem de rară, iar întrecerile de box de la Jocurile Olimpice de la Paris din 2024 au fost coordonate direct de CIO.</p>
<p>În 2019, Comitetul Internațional Olimpic (CIO) a suspendat IBA (ex-FIBA, ex-AIBA)- federația internațională de box amator, din cauza problemelor de conducere, finanțare, arbitraj și etice, iar IBA nu a fost implicată în competiția olimpică de box de la Tokyo din 2020.</p>
<h2><span>FR Box s-a afliat deja la World Boxing</span></h2>
<p>În 2023, forul olimpic internațional i-a revocat recunoașterea, o măsură extrem de rară, iar întrecerile de box de la Jocurile Olimpice de la Paris din 2024 au fost coordonate direct de CIO.</p>
<p>Federaţia Română de Box a anunțat deja, după Adunarea Generală a forului de acum două săptămâni, că reprezentanții cluburilor afiliate au aprobat înscrierea pe drumul olimpic spre Los Angeles 2028, dar şi afilierea la World Boxing.</p>

]]></description>
    </item>
  </channel>
</rss>
