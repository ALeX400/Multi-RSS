<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce gest pentru Mihai Leu! Chipul său va apărea pe centura de campion</title>
      <link>https://www.prosport.ro/alte-sporturi/box/ce-gest-pentru-mihai-leu-chipul-sau-va-aparea-pe-centura-de-campion-20216381</link>
      <description><![CDATA[<img src="https://www.prosport.ro/wp-content/uploads/2025/07/Ce-gest-pentru-Mihai-Leu-Chipul-sau-va-aparea-pe-centura-de-campion-1400x1035.jpg"/><br/><p>Un nou gest demn de apreciat va fi făcut în cinstea lui Mihai Leu, campion mondial la box care s-a stins din viață pe 1 iulie 2025, la vârsta de doar 57 de ani.</p>
<p>Organizatorul unei competiții naționale a primit acceptul din partea familiei pentru a pune chipul fostului pugilist pe centura de campion.</p>
<h2><span>Chipul lui Mihai Leu va fi pe centura de la Campionatele Naționale U23</span></h2>
<p>Mihai Leu, primul român care a câștigat un titlu mondial la box profesionist, după o victorie bifată în fața panamezului Santiago Samaniego, pe 22 februarie 1987, a întristat sportul românesc în mijlocul acestei veri, după ce s-a stins din viață la doar 57 de ani.</p>
<p>Campionul mondial e pierdut cea mai grea bătălie, contra unei boli necruțătoare cu care se lupta deja de foarte mulți ani, la data de 1 iulie 2025.</p>
<p>Imediat după ce vestea decesului a inundat presa din România, cei care au avut posibilitatea au recurs la <span>gesturi de apreciere în memoria lui Mihai Leu</span>. Spre exemplu, organizatorii competiției automobilistice „Rally Start România Pitorească” i-au dedicat o etapă fostului boxer, care a fost pasionat și de sporturile cu motor. De asemenea, <span>Federația Română de Box a anunțat că va denumi o competiție după Mihai Leu</span>, pentru a-l păstra etern în amintirea sporturilor de contact din țara noastră.</p>
<p>Iar acum, după cele menționate mai sus, antrenorul de box Marius Ciocan, din Bacău, a recurs și el la un omagiu pentru Mihai Leu. Ciocan, care contribuie la organizarea Campionatelor Naționale de Box U23, a cerut acordul familiei campionului mondial pentru a folosi o imagine cu chipul lui Leu pe centură.</p>
<p>Iar Marius Ciocan a primit acceptul, după cum a dezvăluit Victor Leu, fratele lui Mihai Leu, aflat în funcția de vicepreședinte al Federației Române de Box:</p>
<blockquote><p>El a fost un bun prieten al lui Mihai. A mai făcut acest gest și când fratele meu era în viață. Acum i-a cerut acordul cumnatei mele să poată folosi această imagine și știu că l-a primit”, a declarat Victor Leu, citat de <span>Gândul.ro</span>.</p></blockquote>
<h2><span>Victor Leu a anunțat o competiție importantă de box, la Deva, pe 4 septembrie</span></h2>
<p>Așadar, competiția organizată de Marius Ciocan va putea să le ofere viitorilor campioni centuri cu figura legendarului Mihai Leu în prim-plan.</p>
<p>Conform sursei menționate mai sus, o gală importantă pentru boxul românesc urmează să aibă loc la data de 4 septembrie 2025, la Deva.</p>
<p>Victor Leu a oferit câteva detalii despre eveniment și a anunțat că va fi unul de amploare:</p>
<blockquote><p>Va fi o competiție unde ne așteptăm să vină foarte mulți iubitori ai boxului din întreaga zonă, nu doar din Deva”, a completat fratele lui Mihai Leu, potrivit <span>Gândul</span>.</p></blockquote>

]]></description>
    </item>
    <item>
      <title>Legendarul boxer şi-a scos la vânzare vila de 2.300.000 de euro: are 5 dormitoare, piscină interioară şi cinema privat</title>
      <link>https://www.prosport.ro/diverse/legendarul-boxer-si-a-scos-la-vanzare-vila-de-2-300-000-de-euro-are-5-dormitoare-piscina-interioara-si-cinema-privat-20214552</link>
      <description><![CDATA[<img src="https://www.prosport.ro/wp-content/uploads/2025/07/Ricky-Hatton-4.png"/><br/><p>Ricky Hatton, unul dintre cei mai mari pugiliști, și-a scos la vânzare impunătoarea vilă. Locuința fostului sportiv are 5 dormitoare, o piscină interioară, dar și un cinema.</p>
<p>Conform <span>The Sun</span>, <span>Ricky Hatton, un legendar pugilist</span>, a hotărât să-și vândă vila extravagantă, care combină „un standard excepțional de modern cu lux, comfort și securitate”. Locuința din Manchester valorează o sumă uriașă, de aproape două milioane de lire sterline.</p>
<h2><span>Ricky Hatton, legenda boxului, își vinde vila de aproape două milioane de lire sterline</span></h2>
<p>Locuința a fost construită în urmă cu 15 ani, mai precis în anul 2010. <span>Ricky Hatton a fost lăudat</span> pentru bunul gust de care a dat dovadă în alegerea designului de interior. Locuința din Greater Manchester valorează 1.850.000 de lire sterline.</p>
<p>Hatton a preferat mai multe culori naturale, lemnoase, culori clasice care se combină perfect cu natura din împrejurimi. Locuința are cinci dormitoare, o piscină interioară, un cinema privat, dar și un jacuzzi.</p>
<p>Totodată, ea dispune și de o zonă de relaxare, cu multiple jocuri, precum și o sală de fitness și un bar. În interior, fostul pugilist a preferat mai multe culori cunoscute ca fiind de lux, printre care velvet, burgundi sau nuanțe mai închise de gri sau maro.</p>
<h2><span>Ce au spus fanii lui Ricky Hatton despre impunătoarea vilă din Manchester</span></h2>
<p>Fanii fostului pugilist sunt extrem de impresionați de modul în care locuința arată, după 15 ani de când a fost construită. Ricky Hatton a fost lăudat de mai mulți oameni pe rețelele de socializare, apreciindu-i bunul gust.</p>
<p>„Nicidecum la fel de rea pe cât îmi închipuiam că va fi, în afară de dormitorul matrimonial”, „Nu o urăsc 100%, chiar arată destul de bine”. „Eu cred că foștii pugiliști au gusturi mai bune decât fotbaliștii. Îmi place, e modernă fără a ieși în evidență sau să arate industrial, și chiar arată ca o casă din photoshooting-urile pentru revista Hello!”, au spus câțiva fani despre locuința lui Ricky Hatton.</p>
<p>Unul dintre oameni a lăudat cinematograful privat, spunând că „nu ai ce să spui, rămâi mut”. Un altul a lăudat designul interior al locuinței, spunând „chiar arată bine, deși eu aș redecora-o”. O altă persoană și-a imaginat cum ar fi „un grătar cu prietenii într-o seară de vară”.</p>
<p>Ricky Hatton are o avere estimată de peste 40.000.000 de euro. Motivul pentru care-și vinde imensa locuință din Manchester nu este încă cunoscut publicului. Cel mai probabil, fostul pugilist, ajuns acum la 46 de ani, se va muta din zonă.</p>

]]></description>
    </item>
    <item>
      <title>Conducerea Federației Române de Box nu-l uită pe Mihai Leu! „Va avea o competiție cu numele lui”. EXCLUSIV</title>
      <link>https://www.prosport.ro/alte-sporturi/box/conducerea-federatiei-romane-de-box-nu-l-uita-pe-mihai-leu-va-avea-o-competitie-cu-numele-lui-exclusiv-20213459</link>
      <description><![CDATA[<img src="https://www.prosport.ro/wp-content/uploads/2025/06/Fratele-lui-Mihai-Leu-se-roaga-pentru-o-noua-minune-„Sa-fie-bine-si-de-data-aceasta-1-1400x778.jpg"/><br/><p>Pe data de 1 iulie 2025, Mihai Leu, primul campion mondial la box profesionist din România, avea să piardă lupta cu o boală nemiloasă: cancerul de colon.</p>
<p>Mihai Leu a intrat în rândul legendelor sportului românesc, iar personalitatea uriașă i-a determinat pe oficialii Federației Române de Box să ia o decizie de suflet în amintirea marelui pugilist.</p>
<h2><span>Mihai Leu, omagiat de boxul românesc cu o competiție de renume</span></h2>
<p>Potrivit lui Daniel Ion, secretarul general al Federației Române de Box, în scurt timp se va lua o hotărâre la nivelul conducerii ca o competiție importantă organizată sub patronajul federației să-i poarte numele.</p>
<p>„Mihai Leu a fost tot timpul un simbol pentru boxul și sportul românesc. El a îndeplinit și funcția de președinte de onoare al federației noastre. Cum domnul Victor Leu, fratele lui Mihai, este vicepreședintele federației vom decide de comun acord cu dânsul ca o competiție importantă sa-i poarte numele.</p>
<p>Mihai Leu a fost și a rămas un exemplu pentru noi toți atât în sport cât și în viața extrasportivă”, a declarat Daniel Ion pentru <span>ProSport</span>.</p>
<ul>
<li>Mihai Leu, campionul care nu punea preț pe bogăție. Ce spunea despre bani</li>
</ul>
<h2><span>Va avea o sală de box, cu numele lui, la Hunedoara</span></h2>
<p>Născut și crescut în Hunedoara, Mihai a declarat tot timpul că nu se simte nicăieri mai bine decât acasă, printre hunedorenii lui.</p>
<p>Edilii orașului, care s-au implicat total în organizarea funeraliilor marelui campion, intenționează ca într-un timp cât se poate de scurt să inaugureze o sală de box, care va purta numele „Mihai Leu”.</p>
<blockquote><p>Mi-a fost un prieten apropiat şi drag pe care îl port în suflet  pentru tot ce a însemnat el pentru sportul românesc şi pentru box. Este unul dintre puţinii noştri campioni, care a însemnat mai mult decât sportul în care s-a remarcat pentru că, despre Mihai, se poate spune că şi el a ”făcut mare” boxul românesc<br/>
Vasile Câtea, președinte FR Box</p></blockquote>
<h2><span>L-a învins pe panamezul Santiago Samaniego</span></h2>
<p>Mihai Leu și adjudecat titlul de campion mondial la profesioniști în data de 22 februarie 1987, în Germania, când l-a învins fără drept de apel pe panamezul Santiago Samaniego.</p>
<p>„Mulțumesc Germaniei pentru tot ceea ce mi-a oferit în acești ani dar eu sunt și voi rămâne român”, declara Leu în presa vremii.</p>
<p>„România a pierdut astăzi un mare Campion… Dumnezeu să te odihnească, Mihai!</p>
<p>Continuăm să ne rugăm pentru sufletul lui în zborul spre odihna veşnică şi pentru familia lui care trece prin această cruntă pierdere şi suferinţă”, a afirmat şi Lucian Bute.</p>
<p>Campionul mondial la box şi campionul la raliuri Mihai Leu a murit, marţi seară, la 56 de ani.</p>

]]></description>
    </item>
    <item>
      <title>Dan Negru, verdict trist despre ultimul dialog telefonic cu Mihai Leu, în prezența doctorului Irinel Popescu: „Era deja din lumea cealaltă”</title>
      <link>https://www.prosport.ro/diverse/dan-negru-verdict-trist-despre-ultimul-dialog-telefonic-cu-mihai-leu-in-prezenta-doctorului-irinel-popescu-era-deja-din-lumea-cealalta-20210759</link>
      <description><![CDATA[<img src="https://www.prosport.ro/wp-content/uploads/2025/06/Prof.-Dr.-Irinel-Popescu-a-dat-vestea-despre-Mihai-Leu-cu-starea-acestuia-de-la-ora-09.30-1400x773.jpg"/><br/><p>Dan Negru a dat un verdict trist despre ultimul dialog telefonic pe care l-a avut cu Mihai Leu, chiar în prezența doctorului Irinel Popescu.</p>
<p>Reamintim că fostul campion mondial la box a decedat pe data de 1 iulie 2025, la vârsta de doar 56 de ani, fiind măcinat de o boală grea, de aproximativ zece ani.</p>
<h2><span>Ultima conversație dintre Dan Negru și Mihai Leu</span></h2>
<p>Data de 1 iulie 2025 va rămâne, de acum înainte, una extrem de tristă pentru sportul românesc.<span> Mare campion Mihai Leu s-a stins din viață, la vârsta de doar 56 de ani,</span> după ce timp de aproximativ 10 ani a luptat, ca un adevărat erou, cu o boală care nu are milă. Astfel, vineri, 4 iulie 2025,<span> fostul campion mondial la box </span>a fost înmormântat, la Hunedoara.</p>
<p>În urmă cu doar câteva ore, Dan Negru a publicat un videoclip tulburător pe rețelele de socializare, pe care îl puteți vedea în acest material. Cunoscutul om de televiziune, care se afla la un eveniment în București, pe data de 12 iunie, l-a sunat pe Mihai Leu pentru care marele campion să îl poată saluta pe doctorul Irinel Popescu, cel care l-a tratat de-a lungul anilor.</p>
<p>Imaginile publicate de prezentatorul TV au fost însoțite și de un mesaj trist în legătură cu Mihai Leu, iar concluzia la care Dan Negru a ajuns i-a întristat pe internauți.</p>
<p>„Asta a fost ultima mea întâlnire cu Mihai Leu. Cu câteva zile în urmă. Dar glasul lui Mihai era deja din cealaltă lume. Până la urmă, tot singuri rămânem: cu viața și cu moartea noastră…”, a fost mesajul transmis de Dan Negru pe contul personal de Tik-Tok.</p>
<blockquote cite="https://www.tiktok.com/@dannegruoficial/video/7523098537320566038" class="tiktok-embed" data-video-id="7523098537320566038" style="max-width: 605px; min-width: 325px;">
<section>@dannegruoficialAsta a fost ultima mea întâlnire cu Mihai Leu. Cu câteva zile în urmă. Dar glasul lui Mihai era deja din cealaltă lume. Până la urmă, tot singuri rămânem : cu viața și cu moartea noastră …
<p>♬ sunet original – Dan Negru</p>
</section>
</blockquote>
<p><script async="" src="https://www.tiktok.com/embed.js"></script></p>
<h2><span>Dan Negru, prezență constată în mediul online</span></h2>
<p>Dan Negru nu mai este cunoscut doar datorită aparițiilor televizate. În ultimul timp, acesta a început să cocheteze tot mai des cu mediul online și cu platformele de socializare. Astfel, vedeta este o prezență constant pe Instagram, Tik-Tok sau Facebook, unde postează, destul de frecvent, materiale care mai de care mai interesante, din diverse locuri pe care le vizitează, la noi în țară sau în străinătate.</p>
<p>Pe contul personal de Instagram, Dan Negru a adunat nu mai puțin de 234.000 de urmăritori. De-a lungul timpului, acesta a publicat peste 2.300 de materiale pe această platformă de socializare, adunând sute de mii de aprecieri și de comentarii din partea internauților.</p>

]]></description>
    </item>
    <item>
      <title>„Să privești seara spre stele și să zâmbești”. Preotul a dezvăluit mesajele lăsate de Mihai Leu pentru fiul său și pentru soția lui, știind că va muri</title>
      <link>https://www.prosport.ro/diverse/sa-privesti-seara-spre-stele-si-sa-zambesti-preotul-a-dezvaluit-mesajele-lasate-de-mihai-leu-pentru-fiul-sau-si-pentru-sotia-lui-stiind-ca-va-muri-20210691</link>
      <description><![CDATA[<img src="https://www.prosport.ro/wp-content/uploads/2025/07/„Sa-privesti-seara-spre-stele-si-sa-zambesti.-Preotul-a-dezvaluit-mesajele-lasate-de-Mihai-Leu-pentru-fiul-sau-si-pentru-sotia-lui-stiind-ca-va-muri.jpg"/><br/><p>Mihai Leu, marele campion la box şi raliu, a murit marţi, iar înmormântarea a avut loc vineri, la Hunedoara. Sâmbătă, pe pagina sa de Facebook a a apărut un mesaj emoţionant, în care imensul sportiv le mulţumeşte soţiei Anna şi fiului Marco, dar și oamenilor din lumea boxului, a automobilismului, locuitorilor din Hunedoara şi medicilor care l-au îngrijit.</p>
<p>La slujba de înmormântare, preotul a citit <span>mesajele lui Mihai Leu</span>, care a decedat la 57 de ani după o luptă cu o boală îngrozitoare. În ultimele zile era internat la Institutului Clinic Fundeni.</p>
<h2><span>Mesajele lăsate de Mihai Leu pentru familia sa</span></h2>
<p>Mihai Leu a fost înmormântat în orașul său natal, Hunedoara, iar la ceremonie au fost sute de persoane care au vrut să-i aducă un omagiu marelui campion.</p>
<p>Au fost prezenți și mulți din lumea sportului, printre care Camelia Potec, Mihai Covaliu, Ioan Andone, Romulus Gabor sau membri ai celor de la Corvinul Hunedoara.</p>
<ul>
<li><span>Soția lui Mihai Leu, mărturie apăsătoare. I-a ascuns marelui campion gravitatea stării de sănătate</span></li>
</ul>
<p>„Dragii mei,</p>
<p>Dacă citiți aceste rânduri, înseamnă că drumul meu pe acest pământ s-a încheiat. Dar ceea ce a rămas în urmă e mult mai puternic decât orice absență: e dragostea, recunoștința și legătura profundă pe care am avut-o cu voi. Vă mulțumesc. Din suflet.</p>
<p>Ați venit în număr covârșitor ieri, din toate colțurile țării, de aproape și de departe, hunedoreni, prieteni, colegi, oameni care mi-au fost aproape într-un fel sau altul. A contat enorm și înseamnă că drumul meu pe acest pământ a contat. Ați trimis mesaje, rugăciuni și gânduri curate către familia mea. Ați făcut din despărțirea mea un moment de lumină. M-ați condus cu demnitate și cu o dragoste care nu se uită.<br/>
Familia mea, Anna, iubirea mea, și fiul nostru, Marco, mi-au fost sprijinul, echilibrul, puterea. Tot ce am fost mai bun s-a datorat lor. Am trăit cu inima plină pentru voi și plec cu ea la fel de plină.</p>
<p>Le port o recunoștință profundă tuturor celor care mi-au fost alături în cele două mari lumi care m-au definit: boxul și automobilismul. Colegilor din ring, oameni cu care am împărțit nu doar efortul și gloria, ci și tăcerea din vestiar sau emoția dinaintea gongului. Și colegilor din motorsport, cei care au fost mereu acolo, în garaj, în cursă, în spatele proiectelor, cu mâinile murdare și inimile curate. Am avut parte de două familii sportive adevărate, care m-au făcut să simt, în fiecare clipă, că nu lupt și nu conduc niciodată singur”, arată pagina de Facebook Mihai Leu.</p>
<h2><span>„Și, nu uitați, dacă ați căzut în șanț, uitați-vă la stele. Așa apare speranța”</span></h2>
<p>„Și un gând aparte îl port orașului meu Hunedoara. Locul unde m-am născut, unde am visat pentru prima dată și unde m-am întors mereu, indiferent cât de departe m-a purtat viața. Hunedoara mi-a fost acasă, nu doar ca loc, ci ca inimă. Chiar și înainte să plec din această lume, am simțit nevoia să mă întorc. Măcar pentru o zi. Pentru că acolo mi-am lăsat rădăcinile, sufletul și dragostea. Vă mulțumesc, oameni dragi din Hunedoara, pentru tot.</p>
<p>Nu pot să nu le mulțumesc celor care m-au ținut în viață atâția ani. Profesorului Irinel Popescu și doctoriței Adina Croitoru, doi oameni care au fost, pentru mine, mâna lui Dumnezeu. Ce au făcut în ultimii 11 ani a fost un miracol medical, dar mai ales un miracol uman. Le datorez anii pe care i-am putut trăi cu cei dragi, pe care altfel nu i-aș fi avut.</p>
<p>Viața a fost pentru mine o luptă frumoasă. Am avut parte de victorii, de căderi, de reveniri. Am fost sportiv, dar mai ales am fost om. Și am avut norocul de a fi înconjurat de voi, cei care mi-ați dat sens, care m-ați ridicat, care m-ați iubit, chiar dacă poate, uneori, am greșit.</p>
<p>Vă las un gând: trăiți cu curaj, cu pasiune și cu inimă. Pentru că tot ce contează, la final, e cât ai iubit și cât ai fost iubit. Și, nu uitați, dacă ați căzut în șanț, uitați-vă la stele. Așa apare speranța.</p>
<p>Vă îmbrățișez cu recunoștință, oriunde v-ați afla. Mihai” se mai arată în postarea de pe pagina de Facebook a lui Mihai Leu.</p>
<p><iframe allowfullscreen="allowfullscreen" frameborder="0" height="756" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3Dpfbid02LsyXdcfbhfCHkyTjiZP1hwYAtndQvW1hCNNYpXutxwKx4jFvkLM625F4kskXnoEhl%26id%3D100008237462858&amp;show_text=true&amp;width=500" style="border: none; overflow: hidden;" width="500"></iframe></p>
<p> </p>

]]></description>
    </item>
  </channel>
</rss>
