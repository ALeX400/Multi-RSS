<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce a spus controversatul Andrew Tate despre o luptă cu Jake Paul, influencerul bătut măr și trimis în spital de Anthony Joshua</title>
      <link>https://www.prosport.ro/alte-sporturi/ce-a-spus-controversatul-andrew-tate-despre-o-lupta-cu-jake-paul-influencerul-batut-mar-si-trimis-in-spital-de-anthony-joshua-20348462</link>
      <description><![CDATA[<img src="https://www.prosport.ro//wp-content/uploads/2025/12/Ce-a-spus-controversatul-Andrew-Tate-despre-o-lupta-cu-Jake-Paul-influencerul-batut-mar-si-trimis-in-spital-de-Anthony-Joshua-scaled-e1766389955793-1400x864.jpg"/><br/><p>Celebrul influencer Andrew Tate a vorbit despre o posibilă luptă cu Jake Paul, cel care a fost bătut măr de Anthony Joshua.</p>
<p>Nici Andrew Tate nu a reușit să impresioneze în meciul său cu Chase DeMoor, fiind învins clar într-un meci desfășurat la Dubai.</p>
<h2><span>Ce a spus bcontroversatul Andrew Tate despre o luptă cu Jake Paul, influencerul bătut măr și trimis în spital de Anthony Joshua</span></h2>
<p>Astfel, atât Andrew Tate, cât și Jake Paul au pierdut clar meciurile desfășurate în același weekend. Fanii au intervenit imediat pe rețelele de socializare și au cerut un meci chiar între cei doi, însă Andrew Tate a reacționat imediat și a tranșat dur această variantă.</p>
<p>Celebrul influencer stabilit în România a spus foarte clar că nu ia în calcul să se dueleze cu Jake Paul, având în vedere că nu este pregătit pentru un asemenea meci.</p>
<p>Tate spune că diferența de vârsta nu l-ar avantaja și consideră că luptele sunt pentru cei tineri, iar el nu se gândește la un duel cu Jake Paul. Mesajul său a fost postat pe X, chiar după eșecul în fața lui Chase DeMoor.</p>
<p>„Nu sunt pregătit pentru o luptă cu Jake. Timpul este flacăra în care toți ardem. Luptele sunt pentru cei tineri”, a scris Andrew Tate pe contul său de X, fostul Twitter.</p>
<h2><span>Jake Paul, învins clar de Anthony Joshua. Ce a declarat americanul după meci</span></h2>
<p>Jake Paul a făcut față primelor patru runde, chiar dacă nu a reușit să îl atingă prea mult pe britanic, însă diferența de valoare s-a văzut în runda a cincea, când Paul a ajuns prima dată pe podea, iar apoi i-a fost greu să se replieze, fiind numărat de mai multe ori în runda a șasea.</p>
<p>Deși părea că îi va rezista și acesteia, <span>Joshua i-a aplicat o lovitură decisivă</span>, în colțul ringului, care a dus la finalul meciului prin K.O. tehnic, arbitrul fiind convins că Paul nu mai poate continua meciul. Lovitura aplicată de Joshua a fost devastatoare, căci americanul a ajuns la spital, cu maxilarul rupt.</p>
<p>„Cred că mi-am rupt maxilarul. Cu siguranță e rupt. Dar, a fost o bătaie frumoasă din partea unuia dintre cei mai buni din toate timpurile. Îmi place la nebunie chestia asta, dar o să mă întorc și o să câștig centura de campion la un moment dat.</p>
<p>Mă simt bine, a fost distractiv. Iubesc acet sport. Am dat tot ce am avut, e o nebunie. M-am distrat de minune”, a declarat Jake Paul,care s-a dus singur la spital după meci, notează The Sun.</p>

]]></description>
    </item>
    <item>
      <title>Lucian Bute și dragostea eternă pentru România, mesaj superb transmis din Canada: „Îmi este dor de tot ceea ce are frumos țara mea”. SPECIAL</title>
      <link>https://www.prosport.ro/sport-life/lucian-bute-si-dragostea-eterna-pentru-romania-mesaj-superb-transmis-din-canada-imi-este-dor-de-tot-ceea-ce-are-frumos-tara-mea-special-20349170</link>
      <description><![CDATA[<img src="https://www.prosport.ro//wp-content/uploads/2025/12/Lucian-Bute-si-dragostea-eterna-pentru-Romania-mesaj-superb-transmis-din-Canada-„Imi-este-dor-de-tot-ceea-ce-are-frumos-tara-mea-1-1400x934.jpg"/><br/><p>Lucian Bute (45 de ani) trăiește la Montreal departe de țară, dar este cu gândul la români și la obiceiurile de aici. Fostul campion mondial la box, la profesioniști, rămâne un nostalgic al copilăriei.</p>
<p>Chiar dacă este departe de casă fostul mare campion mondial nu a uitat nici o clipă de locurile natale, de oamenii dragi din țară, de locurile frumoase.</p>
<h2><span> Mesaj superb transmis din Canada de la Lucian Bute! Ce spune despre România</span></h2>
<p>Lansându-i această temă de discuție, Lucian a vorbit cu mult drag despre ceea ce înseamnă România pentru el.</p>
<p>„De fiecare dată când am fost întrebat aici în Canada despre România am spus că avem una dintre cele mai frumoase țări din lume. Dincolo de cuvinte mari chiar așa și este.</p>
<p>Când ai mare, munte, Delta Dunării ce-ți mai poți dori? Eu, unul, tot timpul vin acasă cu mare drag. Au fost perioade în care veneam și de trei-patru ori pe an. Acum obișnuiesc să vin cu întreaga familie.</p>
<p>Îmi doresc ca și copiii mei să simtă românește, să viziteze cât mai des România și să învețe să iubească România. Personal, când sunt în Canada îmi este dor de tot ceea ce are frumos România”, a spus Lucian Bute, vădit emoționat.</p>
<p>Pentru Lucian Bute vacanțele petrecute în România reprezintă o adevărată plăcere, dar recunoaște că sunt destul de obositoare.</p>
<p>„Dorim să facem foarte multe lucruri într-un timp foarte scurt. Trebuie să petrecem timp cu familia: părinții, surorile, nepoții, dar vrem să și vizităm locurile superbe din țară.</p>
<p>De multe ori când ne întoarcem în Canada suntem obosiți fizic dar încărcați psihic și emoțional de o stare de bine. Și asta contează cel mai mult”, a explicat Lucian Bute.</p>
<h2><span>Știe care este cel mai frumos loc din țară</span></h2>
<p>Ca și frumusețe pitorească pentru Lucian Bute, Delta Dunării, este de departe cel mai frumos loc din România. „Spun asta nu doar pemtru faptul că mie îmi place foarte mult să pescuiesc. Delta este ceva unic la nivel planetar. Are o frumusețe care este cu greu de exprimat în cuvinte”, a punctat fostul mare pugilist.</p>
<p>Ca tradiții păstrate, în topul preferințelor sale, se află zona Maramureșului.</p>
<p>„Este una dintre zonele care și-a păstrat toate tradițiile de sute de ani. Eu am locuit timp de patru ani în Sighetul Marmației și pot să vă spun că tradiții atât de frumoase ca acolo rar mi-a fost dat să văd” a adăugat el. Cât privește partea gastronomică nimic nu poate bate celebrele sărmăluțe moldovenești. „Sunt preferatele mele”, susține fostul mare sportiv.</p>
<p>Și parcă nimic nu poate fi mai frumos fără o petrecere de la care să nu lipsească muzica românească.</p>
<p>„Ascult foarte multe melodii românești iar când merg la câte o petrecere dacă nu mă prind într-o horă sau nu dansez o sârbă românească înseamnă că ceva i-a lipsit acelei petreceri”, a mai spus Bute.</p>
<p><img alt="" class="aligncenter size-large wp-image-20349175" decoding="async" fetchpriority="high" height="934" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/12/lucian-bute-2-1-1400x934.jpg" srcset="https://www.prosport.ro/wp-content/uploads/2025/12/lucian-bute-2-1-1400x934.jpg 1400w, https://www.prosport.ro/wp-content/uploads/2025/12/lucian-bute-2-1-768x512.jpg 768w, https://www.prosport.ro/wp-content/uploads/2025/12/lucian-bute-2-1-1536x1024.jpg 1536w, https://www.prosport.ro/wp-content/uploads/2025/12/lucian-bute-2-1.jpg 1600w" width="1400"/></p>
<h2><span>Un nume cât o întreagă Românie</span></h2>
<p>Au existat multe persoane care de-a lungul timpului l-au sfătuit să-și deschidă în Canada o agenție de turism prin care să promoveze numele României.</p>
<p>„Le-am spus tuturor că eu consider că prin ceea ce am făcut eu prin sport am promovat foarte mult numele României, aici, în Canada. Nu vreau să creadă cineva că sunt lipsit de modestie.</p>
<p>Departe de mine acest gând. Dar la Montreal când spui Nadia Comăneci și Lucian Bute, spui România. Mulți, foarte mulți canadieni au ales să vină și să viziteze România, după ce au urmărit meciurile mele. Și asta mă bucură enorm”, a adăugat el.</p>
<h2><span>În vară, din nou acasă</span></h2>
<p>În timpul vacanței de vară a celor doi copii ai ai săi, Lucian Bute și-a planificat ca în 2026 să revină în țară pentru cel puțin o lună.</p>
<p>„Va fi o vacanță pe care o aștept cu mare nerăbdare. Va fi o vacanță petrecută din nou alături de cei dragi în care sunt sigur că voi trăi clipe de neuitat”, a încheiat el.</p>

]]></description>
    </item>
    <item>
      <title>Leonard Doroftei și-a deschis propria sală pentru tinerii pugiliști: „Atelierul de box”! „Cursanții m-au urmat”. EXCLUSIV</title>
      <link>https://www.prosport.ro/alte-sporturi/box/leonard-doroftei-si-a-deschis-propria-sala-pentru-tinerii-pugilisti-atelierul-de-box-cursantii-m-au-urmat-exclusiv-20348520</link>
      <description><![CDATA[<img src="https://www.prosport.ro//wp-content/uploads/2025/12/leonard-doroftei.jpg"/><br/><p>Visul lui Leonard Doroftei (55 de ani), fost campion mondial la box profesionist, de a-și deschide o sală de box numai a lui a prins contur.</p>
<p>După ce a decis să revină definitiv acasă, din Canada, Doroftei a căutat să-și continue activitatea ca antrenor de box pe care o începuse pe tărâm canadian, dar de această dată într-o sală care să fie doar a lui.</p>
<h2><span>Ce mai face Leonard Doroftei? Și-a deschis o sală de box</span></h2>
<p>Doroftei s-a retras din activitatea sportivă pe 24 iulie 2004, după un meci pierdut împotriva canadianului Arturo Gatti, confruntare care conta pentru centura WBA la o categorie superioară. Apoi s-a stabilit o bună bucată de creme la Montreal, Canada</p>
<p>„Am așteptat un pic pentru ca acest vis să mi se împlinească dar în cele din urmă pot spune că sunt mulțumit. Am în sfârșit o sală unde să pot preda box” a declarat Leonard.</p>
<p>Locația se află în zona de nord a capitalei, mai precis în Pipera.</p>
<p>„Înainte de a-mi deschide sala, am lucrat colaborator în altă parte. M-a bucurat să văd că persoanele pe care eu le antrenam m-au urmat și au ținut să-și continue pregătirea cu mine”, a mai spus Doroftei care a adăugat un amânunt inedit în această poveste a lui.</p>
<p>„Când a preluat actuala sală evident că trebuia să încep să o utilez. Cursanții mi-au spus că ei își doresc să vină lângă mine. Făceam antrenamente chiar și dacă sala nu era amenajată. E minunat să vezi că ești așa de iubit de atâta lume”, a adăugat Doroftei.</p>
<div class="wp-caption aligncenter" id="attachment_20148294" style="width: 1410px"><img alt="Sursa foto: Instagram" aria-describedby="caption-attachment-20148294" class="size-large wp-image-20148294" decoding="async" height="778" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-1400x778.jpg" srcset="https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-1400x778.jpg 1400w, https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-768x427.jpg 768w, https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup-1536x853.jpg 1536w, https://www.prosport.ro/wp-content/uploads/2025/04/Ce-se-intampla-de-fapt-in-sala-de-box-a-lui-Leonard-Doroftei.-„Ii-rup.jpg 1800w" width="1400"/><p class="wp-caption-text" id="caption-attachment-20148294">Sursa foto: Instagram</p></div>
<h2><span>Vizitat de Dorel Simion și de Florin Ioniță</span></h2>
<p>Unul dintre numele mari care i-au călcat deja pragul sălii lui Leonard Doroftei este actualul antrenor Dorel Simion. Care a mers împreună cu Florin Ioniță, sportivul despre care spune că are mari șanse să se califice la Jocurile Olimpice din 2028.</p>
<p>„Leonard a făcut o treabă excelentă la această sală din Pipera. Bravo lui!</p>
<p>Este un nume mare în box și sunt convins că foarte mulți iubitori ai boxului vor dori să se antreneze cu el”, a precizat Dorel Simion.</p>
<h2><span>Ce cifre are Leonard Doroftei</span></h2>
<p>Leonard Doroftei a participat la doua ediții ale Jocurilor Olimpice, în 1992, la Barcelona și in 1996, la Atlanta, de fiecare dată cucerind medalia olimpică de bronz.</p>
<p>În cariera sa la amatori a bifat 239 de victorii și a înregistrat 15 eșecuri.</p>
<p>În 1997, Leonard Doroftei a devenit boxer profesionist, iar pe 5 ianuarie 2002 a cucerit titlul de campion mondial profesionist la categoria semi-ușoară a versiunii WBA, după ce l-a învins la puncte pe argentinianul Raul Balbi.</p>
<p>Pe 24 octombrie 2003, Leonard Doroftei a pierdut titlul de campion mondial WBA, dupa meciul programat la București împotriva panamezului Miguel Callist.</p>

]]></description>
    </item>
    <item>
      <title>Are o avere de 192.000.000 de euro, dar a fugit de taxele și impozitele pe care Guvernul le introduce! Unde s-a mutat „Regele țiganilor” Tyson Fury</title>
      <link>https://www.prosport.ro/diverse/are-o-avere-de-192-000-000-de-euro-dar-a-fugit-de-taxele-si-impozitele-pe-care-guvernul-le-introduce-unde-s-a-mutat-regele-tiganilor-tyson-fury-20347841</link>
      <description><![CDATA[<img src="https://www.prosport.ro//wp-content/uploads/2025/12/Are-o-avere-de-192.000.000-de-euro-dar-a-fugit-de-taxele-si-impozitele-pe-care-Guvernul-le-introduce-Unde-s-a-mutat-„Regele-tiganilor-Tyson-Fury.jpg"/><br/><p>Pugilistul Tyson Fury (37 de ani) are o avere de 192.000.000 de euro, dar din cauza taxelor și impozitelor exorbitante pe care guvernul Marii Britanii urmează să le introducă a decis să părăsească țara.</p>
<p>Fury și familia sa, soția și cei șapte copii, s-au mutat pe Insula Man, aflată cam la jumătatea distanței dintre Belfast și Liverpool, iar stilul de viață nu le este diferit față de cel dinainte. Asta pentru că locuiesc într-un conac cu șase dormitoare, în valoare de aproximativ 9.600.000 de euro, notează <span>The Sun</span>.</p>
<h2><span>Tyson „Regele Țiganilor” Fury a fugit din țară de frica taxelor și impozitelor uriașe impuse de guvern</span></h2>
<p>Dublul campion de box la categorie grea, Tyson „Regele Țiganilor” Fury, a fugit din țară de taxele și impozitele pe care guvernul britanic urmează să le impună și care pot avea impact asupra averii sale de 192.000.000 de euro.</p>
<p>Fury, <span>cel provocat de Anthony Joshua la o luptă în ring</span>, a luat decizia de a pleca din Marea Britanie și a se stabili pe Insula Man, după ce Rachel Reeves, ministrul de Finanțe, a anunțat un nivel exorbitant al dărilor către stat.</p>
<p>Potrivit presei britanice, ratele impozitului pe venit pe Insula Man, teritorul autonom al Coroanei Britanice, sunt mai mici față de cele din Marea Britanie.</p>
<p>Rata mai mare a impozitului pe venit pe Insula Man este stabilită la 21%, față de 40% pentru contribuabilii cu venituri mai mari de pe „continent”, și 45% pentru cei din categoria lui Tyson Fury, adică a celor cu averi de peste 150.000.000 de euro.</p>
<p>Totodată, există un plafon de 264.000 de euro pentru suma venitului personal plătit de o persoană fizică în fiecare an.</p>
<p>Potrivit sursei menționate, pugilistul și soția sa și-au schimbat statutul de rezidență în documente, astfel că în mod oficial vor plăti taxele și impozitele stabilite de Douglas, capitala Insulei Man.</p>
<p>Cei doi împreună cu familia lor locuiesc în apropierea capitalei Douglas, într-un conac cu șase dormitoare, evaluat la aproximativ 9.600.000 de euro.</p>
<h2><span>Locuințele de lux, taxate de guvern</span></h2>
<p>Luna trecută ministrul de Finanțe, Rachel Reeves, a anunțat că vor fi supuse taxării toate locuințele, vilele sau conacele care au o valoare mai mare 2.400.000 de euro.</p>
<p>O sursă a celor de la The Sun a declarat că „Tyson le-a spus prietenilor că s-a mutat pe insulă. În place foarte mul Insula Man și le-a spus locuitorilor că abia așteaptă să se stabiliească acolo”. De altfel, familia Fury s-a ocupat și de aspectul legat de educația copiilor, având în vedere că cei mai mulți dintre ei sunt de vârstă școlară: cel mai mic este născut în 2023, iar cel mai mare este în 2009.</p>
<p><span>Tyson Fury s-a retras din box</span>, însă urmărește cu interes tot ce se întâmplă în lumea sportului în care s-a consacrat.</p>

]]></description>
    </item>
    <item>
      <title>Controversatul Andrew Tate a fost bătut măr și s-a ales cu ochiul distrus după ce s-a luptat, la Dubai, cu un star TV!</title>
      <link>https://www.prosport.ro/alte-sporturi/controversatul-andrew-tate-a-fost-batut-mar-si-s-a-ales-cu-ochiul-distrus-dupa-ce-s-a-luptat-la-dubai-cu-un-star-tv-20347794</link>
      <description><![CDATA[<img src="https://www.prosport.ro//wp-content/uploads/2025/12/Controversatul-Andrew-Tate-a-fost-batut-mar-si-s-a-ales-cu-ochiul-distrus-dupa-ce-s-a-luptat-la-Dubai-cu-un-star-TV.jpg"/><br/><p>Andrew Tate, celebrul miliardar stabilit în România, a fost bătut măr de Chase DeMoor, un star TV, la Dubai.</p>
<p>Fostul luptător de kickboxing nu a reușit să-l învingă într-un meci de box de 6 runde pe DeMoor, care a fost mult mai puternic de la începutul meciului până la finalul acestuia.</p>
<h2><span>Controversatul Andrew Tate a fost bătut măr și s-a ales cu ochiul distrus după ce s-a luptat, la Dubai, cu un star TV!</span></h2>
<p>Andrew Tate a revenit în ring după o pauză de cinci ani, dar întoarcerea sa a fost una foarte dificilă. În meciul principal al galei Misfits Mania din Dubai, influencerul în vârstă de 39 de ani a fost învins fără emoții de Chase DeMoor, un star TV.</p>
<p>Andrew Tate a fost bătut măr și a sângerat foarte tare după loviturile încasate de la adversarul său. Deși<span> celebrul influencer</span> anunțase înainte de meci că vrea să demonstreze că este mult mai bun și să-l învingă clar pe adversarul său, lucrurile au stat exact invers.</p>
<p>DeMoor, mai tânăr cu zece ani și cu aproximativ 20 de kilograme mai greu, a controlat lupta și și-a apărat titlul la categoria grea. Doi dintre arbitri i-au acordat victoria lui DeMoor, iar al treilea a văzut meciul egal, deși Tate a fost distrus în fiecare rundă de mai tânărul său adversar.</p>
<p>Pe parcursul confruntării, DeMoor a fost mai eficient, în timp ce Tate a părut obosit încă din primele runde, reușind cu greu să ducă lupta până la final.</p>
<p>După meci, Andrew Tate a spus că nu este dezamăgit, explicând că a acceptat intenționat o provocare grea, împotriva unui adversar mai puternic și mai tânăr. Totodată, influencerul a lăsat de înțeles că ar putea să se retragă definitiv din sporturile de contact, din cauza vârstei.</p>
<p>Aceasta a fost prima sa luptă de box profesionist, iar înfrângerea îl lasă cu un bilanț de 0-1. Ultima apariție a lui Tate într-un ring fusese un meci de kickboxing, disputat chiar în România, în 2020.</p>

]]></description>
    </item>
  </channel>
</rss>
