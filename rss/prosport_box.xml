<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA A ajuns de nerecunoscut! Marele campion a venit la premiera filmului despre viața lui și nimeni nu și-a dat seama că e chiar el</title>
      <link>https://www.prosport.ro/diverse/a-ajuns-de-nerecunoscut-marele-campion-a-venit-la-premiera-filmului-despre-viata-lui-si-nimeni-nu-si-a-dat-seama-ca-e-chiar-el-20359099</link>
      <description><![CDATA[<img src="https://www.prosport.ro//wp-content/uploads/2026/01/A-ajuns-de-nerecunoscut-Marele-campion-a-venit-la-premiera-filmului-despre-viata-lui-si-nimeni-nu-si-a-dat-seama-ca-e-chiar-el.jpg"/><br/><p>Legendarul boxer este de nerecunoscut astăzi! A apărut la premiera unui film despre el însuși și nimeni nu l-a recunoscut!</p>
<p>Fostul mare boxer „Prince” Naseem Hamed a apărut la premiera propriului film alături de Pierce Brosnan, dar mulți nu l-au recunoscut inițial pe legendarul campion.</p>
<h2><span>Aproape nimeni nu l-a recunoscut pe legendarul campion, deși toți veniseră la premiera filmului despre viața lui</span></h2>
<p>Filmul urmărește ascensiunea incredibilă a fostului campion, acum în vârstă de 51 de ani, și relația sa deteriorată cu antrenorul sub a cărui îndrumare a devenit o vedetă mondială. Unul dintre producătorii filmului este Sylvester Stallone, al cărui prim film despre boxerul Rocky Balboy i-a adus faimă mondială.</p>
<p>Naseem Hamed, cunoscut sub porecla „Prințul” în timpul carierei sale de succes, a boxat între 1992 și 2002. A fost deținut centa supremă la categoria pană între 1995 și 2000 și a fost campion absolut între 1998 și 2001. În 2015, <span>a fost inclus în International Boxing Hall of Fame</span>.</p>
<p>De-a lungul carierei sale, a avut 37 de lupte și a câștigat la 36. Majoritatea victoriilor, 31, au fost prin knockout, iar singura sa înfrângere a fost în fața lui Marco Antonio Barrera în penultimul meci, când a pierdut titlul IBO. La revenirea în ring, a recâștigat centura.</p>
<p>„Prințul” Naseem Hamed a fost ghidat către un titlu mondial de antrenorul Brendan Ingle. Cei doi au avut o despărțire dureroasă în 1998. Ulterior, a fost pregătit de <span>Emanuel Steward, decedat acum mai bine de un deceniu</span>.</p>
<h2><span>„Prince” Naseem «Naz» Hamed regretă și acum despărțirea de antrenorul Brendan Ingle</span></h2>
<p>Mult așteptatul film „Giant” a fost lansat săptămâna aceasta în Marea Britanie, relatând relația complexă pe care luptătorul campion mondial a avut-o cu Ingle, care l-a luat pe Hamed sub aripa sa protectoare la celebra sală de sport Wincobank din Sheffield.</p>
<p>După ce a devenit profesionist la doar 18 ani, Hamed a devenit campion european la 20 de ani, înainte de a-l învinge prin knockout pe Steve Robinson în runda a opta, un an mai târziu, devenind campion mondial WBO la categoria pană în 1995.</p>
<p>Una dintre cele mai bune victorii ale sale a fost împotriva lui Kevin Kelly în 1997 la Madison Square Garden, când, după ce fusese doborât de trei ori, și-a revenit pentru a-l opri pe american în runda a patra, apărându-și titlul WBO. După despărțirea de antrenor, Hamed avea să mai lupte doar de 6 ori.</p>
<p>„Avem multe regrete, nu-i așa? A fost probabil mai greu să văd filmul pentru prima dată decât oricând. De fiecare dată când îl văd, devine puțin mai ușor. Acest om a fost o parte importantă a vieții mele.</p>
<p>Tot începutul meu de a înțelege cum să lupți, acea mișcare, fundamentele, acea bază, de la el le-am luat. Un lucru pe care l-a iubit enorm a fost toată extravaganța și încrederea pe care le arătam în ring.</p>
<p>Nu am vrut să fac acele sărituri în prima luptă (n.r. – salt pe spate, după ce realiza un KO). Eram atât de jenat la televizor și nu am vrut să fac asta. Dar el mi-a spus: «fă săriturile, își vor aminti de tine!».</p>
<p>Mi-am zis ceva de genul: nu vreau să le fac. Dar știi ce? Pentru Brendan, o să le fac, așa că le-am făcut”, a transmis fostul mare boxer.</p>
<h2><span>Pierce Brosnan a devorat toate cărțile pentru a intra cât mai bine în pielea lui Brendan Ingle</span></h2>
<p>După ce a emigrat din Dublin, Ingle a înființat inițial sala de sport Wincobank în anii 1960 pentru a oferi îndrumare și disciplină tinerilor cu probleme. Avea să aibă un succes extraordinar, ducându-i pe Johnny Nelson, Junior Witter sau Kell Brook spre titluri mondiale. Ingle a murit în 2018, la vârsta de 77 de ani.</p>
<p>Însă perioada petrecută cu «Naz» l-a catapultat în lumina reflectoarelor și l-a adus pe scena mondială. Ingle este interpretat de Pierce Brosnan în „Giant”, iar fostul actor din James Bond se simte privilegiat că a fost ales pentru acest rol.</p>
<p>„A fost o întreprindere uriașă. Am fost captivat de scenariu. Îmi place povestea. Mi-am investit timpul și studiile uitându-mă la Brendan, citind cărțile și pur și simplu trăind constant drept Brendan Ingle.</p>
<p>M-am dus și am vizitat sala de sport din Sheffield. Fiind eu însumi irlandez și știind cum e să fii imigrant și să vii în Anglia când aveam 11 ani, în 1964, încercând să mă asimilez, să mă integrez, m-am putut identifica cu Brendan care încerca să fie omul care era pe vremuri.</p>
<p>Să fiu în Sheffield, să vreau să fiu un boxer mare, să vreau să am acea ambiție arzătoare, așa cum am eu ca actor, să vreau să fiu mare în ceea ce faci, să fiu dat jos pe trotuar din când în când, sub autobuz și apoi să mă ridic din nou.</p>
<p>Exista acea identificare pentru mine în rolul și religia omului, era un om sfânt în multe privințe, în sensul că a creat o comunitate și o enclavă pentru tinerii care se zbăteau prin viață și nu știau încotro să se ducă.</p>
<p>Le-a transmis acea pasiune și dragoste de viață și disciplină de viață. Pentru mine, a existat o empatie puternică față de acest om”, a spus Brosnan, potrivit <span>Sky Sports</span>.</p>
<p>Cel care interpretează rolul lui «Naz» este Amir El-Masry și, fiindcă a crescut admirându-l pe Hamed, recunoaște că asumarea rolului a fost intimidantă.</p>
<p>„Nu a fost o performanță ușoară. Una era să vreau să obțin jobul și alta era să-l fac! Am avut 4 săptămâni de antrenament riguros, 12 ore pe zi la sală, constant. I-am studiat luptele cu sfințenie. Pentru că era un erou de-ai mei, a fost foarte stresant. Dar am reușit. Sunt atât de mândru de ceea ce am realizat. Scenele de luptă arată incredibil”, a spus el.</p>

]]></description>
    </item>
    <item>
      <title>Cine e bărbatul care plimbă un leu în lesă</title>
      <link>https://www.prosport.ro/alte-sporturi/box/cine-e-barbatul-care-plimba-un-leu-in-lesa-20356456</link>
      <description><![CDATA[<img src="https://www.prosport.ro//wp-content/uploads/2026/01/Cine-e-barbatul-care-plimba-un-leu-in-lesa-1400x887.png"/><br/><p>Mahmoud Charr (41 de ani), fost boxer la categoria grea, l-a provocat pe britanicul Tyson Fury (37) în timp ce plimba un leu în lesă.</p>
<p>Videoclipul a fost postat pe platformele de socializare și s-a viralizat instant, ajungând să fie preluat și de mai multe publicații internaționale.</p>
<h2><span>„Regele Arabiei e aici!”. Mahmoud Charr l-a provocat pe Tyson Fury în timp ce plimba un leu în lesă</span></h2>
<p><span>Tyson Fury s-a retras din box</span> după ultima înfrângere încasată în fața rivalului ucrainean Oleksandr Usyk, însă așa cum anticipau cei mai mulți, decizia britanicului nu a rămas mult timp în picioare.</p>
<p>Pe final de 2025, <span>Fury s-a mutat în Thailanda</span>, unde a reluat intens antrenamentele, iar în 2026 a sugerat că va reveni în ring pentru a face din nou spectacol.</p>
<p>Anthony Joshua l-a provocat deja, imediat după victoria prin K.O. în fața youtuber-ului Jake Paul, însă britanicul nu este singurul care vrea să îl înfrunte.</p>
<p>Mahomoud Charr, fost boxer la categoria grea, unde are un palmares de 34 de victorii în 39 de lupte, l-a provocat public pe Tyson Fury și a ales să o facă prin intermediul unui videoclip inedit.</p>
<p>Potrivit <span>The Sun</span>, sportivul cu origini siriene s-a filmat în timp ce plimba un leu în lesă, iar în momentul în care a îndreptat privirea către cameră a transmis răspicat:</p>
<p>„Tyson Fury, regele Arabiei a venit. Acceptă provocarea. Vin după tine în Marea Britanie. Sunt gata să te pocnesc în față, omule. Nu mă duce cu vorba, doar semnează contractul. Ai promis oamenilor”, a transmis Mahmoud Charr.</p>
<p>Conform sursei citate, Fury nu a oferit încă o reacție, însă continuă să se antreneze tare în Thailanda. Cel mai probabil, oamenii din staff-ul său vor analiza toate provocările în perioada următoare și în 2026 iubitorii boxului îl vor putea vedea pe fostul campion de la grea din nou la treabă.</p>
<h2><span>Cine este Mahmoud Charr</span></h2>
<p>Mahmoud Charr a avut parte de câteva meciuri tari de-a lungul carierei, iar în 2012 se putea mândri cu un record de 21-0. A urmat apoi un meci pentru titlul mondial, împotriva ucraineanului Vitali Klitschko, iar la finalul luptei, care a avut loc la Moscova, sportivul cu origini siriene a încasat prima înfrângere. Klitschko l-a pus la podea încă din runda a doua, după care în runda a patra meciul a fost oprit de arbitru.</p>
<p>Revenind mai aproape de prezent, Mahmoud Charr a boxat ultima oară în decembrie 2024, atunci când a fost învins de bulgarul Kubrat Pulev (44 de ani).</p>
<p>Nu doar realizările din sport l-au ajutat pe Charr să ajungă în presa internațională, ci și un incident tragic care se putea sfârși extrem de urât. În 2022, el a fost împușcat în timpul unui atac armat care a avut loc la un restaurant din Essen, Germania. El a fost supus mai multor intervenții chirurgicale și a supraviețuit miraculos, în timp ce atacatorul, un bărbat pe nume Youssef Hassan, a fost condamnat la doar 5 ani de închisoare.</p>

]]></description>
    </item>
    <item>
      <title>EXCLUSIV Bogdan Stoica scrie istorie: luptă în K-1 Tokyo și devine primul român prezent în toate marile promoții de kickboxing. „Mă bucur că am putut contribui la acest moment”</title>
      <link>https://www.prosport.ro/alte-sporturi/bogdan-stoica-scrie-istorie-lupta-in-k-1-tokyo-si-devine-primul-roman-prezent-in-toate-marile-promotii-de-kickboxing-ma-bucur-ca-am-putut-contribui-la-acest-moment-exclusiv-20357039</link>
      <description><![CDATA[<img src="https://www.prosport.ro//wp-content/uploads/2026/01/Bogdan-Stoica-scrie-istorie-lupta-in-K-1-Tokyo-si-devine-primul-roman-prezent-in-toate-marile-promotii-de-kickboxing.-„Ma-bucur-ca-am-putut-contribui-la-acest-moment.-EX-1.jpg"/><br/><p>Luptătorul român Bogdan Stoica va participa la turneul K-1 World Grand Prix –90 kg, programat să aibă loc la Tokyo, Japonia, la începutul lunii viitoare. Stoica va intra în competiție direct din faza sferturilor de finală, unde îl va întâlni pe sportivul italian Mattia Faraoni, într-o luptă revanșă după controversa de acum doi ani.</p>
<p>Apariția în K-1 marchează <span>un moment important în cariera lui Bogdan Stoica</span>, care devine astfel primul luptător român din istorie prezent în toate marile promoții internaționale de kickboxing, după ce a evoluat anterior în Superkombat, Glory, Enfusion și ONE Championship.</p>
<h2><span>Bogdan Stoica scrie istorie: luptă în K-1 Tokyo și devine primul român prezent în toate marile promoții de kickboxing. „Mă bucur că am putut contribui la acest moment”</span></h2>
<p>De-a lungul carierei sale, Stoica a câștigat multiple titluri naționale și internaționale și a fost recunoscut pentru performanțele sale în categoria grea. În Superkombat și Enfusion, <span>sportivul a obținut titluri de campion mondial, în Glory și ONE Championship </span>a reprezentat România în competiții internaționale de nivel înalt, printre cei pe care i-a învins de-a lungul carierei numărându-se Luis Tavares, Vladimir Tok, Fabio Kwasi și Zinedine Hammeur Laine.</p>
<p>Turneul K-1 World GP de la Tokyo se desfășoară într-un format eliminatoriu, într-o singură seară în care câștigătorii meciurilor din sferturile de finală avansează în semifinale și finală. Astfel, dacă va trece de Faraoni, în aceeași seară, pe 8 februarie, Stoica îl va înfrunta pe învingătorul dintre iranianul Mahmoud Sattari și japonezul K-Jee.</p>
<p>Pe lângă aceștia, în piramidă mai sunt confirmați Ibrahim El Bouni (Maroc/Olanda), Marco Antonio (Brazilia), Aslan Koshiev (Kazahstan) și Nikita Kozlov (Rusia). K-1 este una dintre cele mai prestigioase promoții de kickboxing din lume, recunoscută pentru nivelul ridicat al sportivilor și pentru tradiția de a organiza competiții care reunesc cei mai buni luptători internaționali încă din 1993, atunci când a avut loc primul World Grand Prix din istorie.</p>
<p>Duelul cu Mattia Faraoni reprezintă pentru Stoica o revenire pe ring împotriva unui adversar cunoscut, într-un context diferit față de prima întâlnire. Accidentarea suferită în urmă cu doi ani a întrerupt atunci meciul, iar acum sportivul român va intra într-o confruntare complet diferită.</p>
<h2><span>Bogdan Stoica slăbește 15 kilograme pentru lupta din Japonia</span></h2>
<p>Înaintea competiției din Japonia, Stoica a declarat că este apt din punct de vedere fizic și pregătit pentru turneu: „Este un pas important în cariera mea să pot lupta în K-1. Sunt pregătit pentru turneu și pentru meciul cu Mattia Faraoni. Abia aștept să îl revăd în ring, din acea seară îmi tot doresc revanșa, iar acum sunt bucuros să am parte de ea”.</p>
<p>Pentru competiția din Japonia, Stoica slăbește aproximativ 15 kilograme, turneul desfășurându-se la -90 de kilograme. „În ultimele luni mi-am dorit să lupt doar la grea, la +100, dar când am aflat că există această posibilitate, am spus da fără să clipesc. Cu siguranță voi fi în categorie până la ora luptei”, a adăugat campionul român.</p>
<p>Turneul K-1 World GP de la Tokyo se va desfășura în Yoyogi National Stadium, una dintre cele mai cunoscute arene sportive din Japonia, situată în centrul capitalei. Complexul este renumit pentru organizarea de evenimente internaționale de sport și divertisment, fiind gazda unor competiții de box, arte marțiale și sporturi de contact de nivel înalt.</p>
<p><span>ProSport </span>a vorbit cu managerul DFS, Alin Huiu, după ce Bogdan Stoica a semnat contractul: „Mă bucur că am avut ocazia să contribui la acest moment din parcursul lui Bogdan. Inițiativa este rezultatul unei colaborări constructive între K-1, ISKA și DFS, care creează noi oportunități pentru sportivii români de a accede în circuitul K-1. Totodată, anul acesta România va găzdui turneul de calificare K-1 Max pentru Europa de Est, un pas important pentru dezvoltarea acestui sport în regiune”.</p>

]]></description>
    </item>
    <item>
      <title>Marele campion a lăsat o avere uriașă moștenitorilor săi: 50 de milioane de euro și un imperiu financiar</title>
      <link>https://www.prosport.ro/diverse/marele-campion-a-lasat-o-avere-uriasa-mostenitorilor-sai-50-de-milioane-de-euro-si-un-imperiu-financiar-20356220</link>
      <description><![CDATA[<img src="https://www.prosport.ro//wp-content/uploads/2026/01/Marele-campion-a-lasat-o-avere-uriasa-mostenitorilor-sai-50-de-milioane-de-euro-si-un-imperiu-financiar.jpg"/><br/><p>Marele campion mondial, Ricky Hatton, decedat la numai 46 de ani, a lăsat o avere uriașă moșternitorilor săi: 50 de milioane de euro și un imperiu financiar, care le asigură viitorul celor trei copii ai săi, dintre care doi sunt minori.</p>
<p>Hatton a fost desemnat „Luptătorul Anului 2015” în Marea Britanie, iar moartea sa, deși „<span>nu a fost considerată suspectă</span>”, a fost surprinzătoare, mai ales că nimic nu indica vreo problemă.</p>
<h2><span>Marele campion, avere uriașă pentru moștenitorii săi</span></h2>
<p>Regretatul Ricky Hatton, fost campion mondial, le-a lăsat o avere uriașă moștenitorilor săi, după ce și-a construit un adevărat imperiu financiar și imobiliar. Astfel, cei trei copii ai acestuia, Campbell (24 de ani), Millie (13 ani) și Fearne (12 ani) au viitorul financiar asigurat, prin câștigurile din box investite de Hatton, care au dus la o moștenire de 50 de milioane de euro.</p>
<p>Potrivit <span>The Sun</span>, care citează documente financiare, Hatton și-a folosit câștigurile obținute din lupte pentru a finanța o serie de afaceri, iar cele mai multe dintre investiții au fost în domeniul imobiliar. Concret, Hatton a investit în apartamente, ansambluri rezidențiale și case, în zona orașului Hyde, orașul său natal, dar și în zone mai îndepărtate, precum Londra, Kent sau Leicestershire.</p>
<p>„Mulți, foarte mulți boxeri se retrag din ring și ajung fie în faliment, fie descoperă că nu au atât de mulți bani pe cât credeau. Ricky era hotărât să se asigure că va lăsa o moștenire financiară din incredibila sa carieră și a investit cu inteligență. În timpul vieții sale, Ricky a făcut o treabă excelentă în a-i asigura un viitor celor pe care i-a iubit cel mai mult – copiii săi”, a declarat o sursă apropiată publicației britanice.</p>
<p>Hatton a avut zeci de firme, inclusiv una de tip „bancar”, prin intermediul căreia a împrumutat bani altor afaceri de ale sale în vederea achiziționării de proprietăți.</p>
<p>Însă, principalul  vehicul pentru veniturile sale din box a fost Punch Promotions Ltd, care avea un capital propriu de peste 18,4 milioane de euro la momentul decesului său.</p>
<p>De asemenea, Hatton deținea o casă de 2 milioane de euro în Gee Cross (Great Manchester) și o sală de box ultramodernă în orașul natal.</p>
<h2><span>Hatton, adversari de calibru în cariera de boxer</span></h2>
<p>Ricky Hatton a câștigat titluri mondiale la categoriile semimijlocie și mijlocie și a avut adverdari de calibru în cei 15 ani de carieră. Hatton a reușit 45 de victorii, din care 32 prin KO, și a fost învins de trei ori, în toate prin KO.</p>
<p>Între adversarii lui Hatton s-au aflat Kostya Tszyu și Jose Luis Castillo, pe care i-a învins în perioada de glorie, dar și Floyd Mayweather, care l-a făcut KO în 2007, sau Manny Pacquiao, care l-a învins, prin KO, în 2009.  Ultima luptă a lui Hatton a fost în 2012, încheiată cu o înfrângere, în fața lui Vyacheslav Senchenko.</p>
<p>Hatton s-a luptat cu problemele de sănătate mintală, iar după moartea fostului campion, familia și prietenii acestuia au înființat o fundație care îi poartă numele, cu scopul de a ajuta și ale persoane care trec prin astfel de situații. Mai mult, Campbell, fiul lui Hatton, a devenit un puternic susținător al problemelor de sănătate mintală.</p>
<p>Potrivit sursei menționate, cauza probabilă a decesului a fost spânzurarea, însă o anchetă completă asupra morții lui Hatton este programată să fie făcută publică în martie 2026.</p>
<p><span>La înmormântarea lui Hatton au participat sute de vedete</span>, atât din lumea boxului, cât și din cea artistică, toți dorind să îi aducă un ultim omagiu fostului campion.</p>

]]></description>
    </item>
    <item>
      <title>Rana lui Leonard Doroftei care nu se va închide niciodată și România are o mare vină: „E marele meu regret”</title>
      <link>https://www.prosport.ro/alte-sporturi/box/rana-lui-leonard-doroftei-care-nu-se-va-inchide-niciodata-si-romania-are-o-mare-vina-e-marele-meu-regret-20355463</link>
      <description><![CDATA[<img src="https://www.prosport.ro//wp-content/uploads/2026/01/Rana-lui-Leonard-Doroftei-care-nu-se-va-inchide-niciodata-si-Romania-are-o-mare-vina.-„E-marele-meu-regret-1400x934.jpg"/><br/><p><!--StartFragment --></p>
<p class="pf0"><span class="cf0">Legendarul boxer </span><span class="cf1">Leonard Doroftei</span><span class="cf0">, ajuns la 56 de ani, </span><span class="cf1">a dezv</span><span class="cf2">ăluit </span><span class="cf0">de cur</span><span class="cf3">â</span><span class="cf0">nd </span><span class="cf1">care a fost marele regret al carierei sale.</span></p>
<p class="pf0"><span class="cf0">Cel poreclit </span><span class="cf4">„</span><span class="cf0">Moșu” </span><span class="cf3">î</span><span class="cf0">și reproșează că nu a trecut mai repede la profesioniști și </span><span class="cf3">î</span><span class="cf0">n acest sens le transmite tinerilor pugili</span><span class="cf0">ști din Rom</span><span class="cf3">â</span><span class="cf0">nia </span><span class="cf0">să nu-i repete această eroare. </span></p>
<h2 class="pf0"><span><span class="cf0">Marele regret al lui </span><span class="cf5">Leonard Doroftei</span><span class="cf0">. </span><span class="cf5">„</span><span class="cf0">Trebuia să fac asta</span><span class="cf5">”</span></span></h2>
<p class="pf0"><span>Fostul mare pugilist Leonard Doroftei</span><span class="cf0"> a vorbit despre </span><span class="cf5">marele regret </span><span class="cf0">pe care l-a trăit </span><span class="cf3">î</span><span class="cf0">n cariera sa. </span><span class="cf0">Acesta </span><span class="cf5">își reproșează că </span><span class="cf0">a rămas prea mulți ani </span><span class="cf3">î</span><span class="cf0">n boxul amator </span><span class="cf0">și nu a trecut mai repede </span><span class="cf5">la profesioniști</span><span class="cf0">.</span></p>
<p class="pf0"><span class="cf4">„</span><span class="cf0">Moșu” povestește că după ce a fost medaliat cu bronz la Jocurile Olimpice de la Barcelona trebuia să facă acest pas, </span><span class="cf3">î</span><span class="cf0">ns</span><span class="cf0">ă acesta a trecut la profesioniști abia șase ani mai t</span><span class="cf3">â</span><span class="cf0">rziu, primul meci disput</span><span class="cf3">â</span><span class="cf0">ndu-l </span><span class="cf3">î</span><span class="cf0">n luna aprilie 1998. </span></p>
<p class="pf0"><span class="cf3">Î</span><span class="cf0">n acest context, adaug</span><span class="cf0">ă el, nu a avut timp suficient să facă o carieră de top </span><span class="cf3">î</span><span class="cf0">n boxul profesionist, a</span><span class="cf0">șa cum au făcut alți mari pugiliști. </span><span class="cf3">Î</span><span class="cf0">n atare condiții</span><span class="cf0">, </span><span class="cf5">le transmite tinerilor pugiliști </span><span class="cf0">rom</span><span class="cf3">â</span><span class="cf0">ni </span><span class="cf5">să nu-i repete această eroare</span><span class="cf0"> și să ajungă c</span><span class="cf3">â</span><span class="cf0">t mai repede </span><span class="cf3">î</span><span class="cf0">n boxul mare.</span></p>
<p class="pf0"><span class="cf5">„Din păcate pentru mine, am stat prea mult în boxul amator. Stilul meu deja se formase pe lovituri multe. Nu trebuie să mai stăm atât de mult în boxul amator, important e să putem face performanță cât putem de repede, după care să trecem la profesioniști.</span></p>
<p class="pf0"><span class="cf5">După Barcelona </span><span class="cf1">‘</span><span class="cf5">92 trebuia să trec la profesioniști și atunci aveam timpul necesar să fac o carieră la boxeri profesioniști, așa cum și-o fac toți marii boxeri. Cum a fost Oscar de la Hoya, după Barcelona a trecut imediat”, a spus Doroftei la „<span>Un Podcast</span>”.</span></p>
<div class="wp-caption aligncenter" id="attachment_20061324" style="width: 1410px"><img alt="Sursa foto: Mediafax Foto 29.12.2024" aria-describedby="caption-attachment-20061324" class="size-large wp-image-20061324" decoding="async" fetchpriority="high" height="1295" sizes="(max-width: 1400px) 100vw, 1400px" src="https://www.prosport.ro//wp-content/uploads/2024/12/Teroarea-vietii-lui-Leonard-Doroftei.-M-au-dat-afara-de-la-munca.-Mancam-ciorbita-si-mancare-facuta-de-mama-acasa-1-1400x1295.jpg" srcset="https://www.prosport.ro/wp-content/uploads/2024/12/Teroarea-vietii-lui-Leonard-Doroftei.-M-au-dat-afara-de-la-munca.-Mancam-ciorbita-si-mancare-facuta-de-mama-acasa-1-1400x1295.jpg 1400w, https://www.prosport.ro/wp-content/uploads/2024/12/Teroarea-vietii-lui-Leonard-Doroftei.-M-au-dat-afara-de-la-munca.-Mancam-ciorbita-si-mancare-facuta-de-mama-acasa-1-768x710.jpg 768w, https://www.prosport.ro/wp-content/uploads/2024/12/Teroarea-vietii-lui-Leonard-Doroftei.-M-au-dat-afara-de-la-munca.-Mancam-ciorbita-si-mancare-facuta-de-mama-acasa-1-1536x1420.jpg 1536w, https://www.prosport.ro/wp-content/uploads/2024/12/Teroarea-vietii-lui-Leonard-Doroftei.-M-au-dat-afara-de-la-munca.-Mancam-ciorbita-si-mancare-facuta-de-mama-acasa-1.jpg 1700w" width="1400"/><p class="wp-caption-text" id="caption-attachment-20061324">Sursa foto: Mediafax Foto 29.12.2024</p></div>
<p><!--StartFragment --></p>
<h2 class="pf0"><span><span class="cf0">Peste zece ani </span><span class="cf1">î</span><span class="cf0">n boxul amator</span></span></h2>
<p class="pf0"><span class="cf0">Dup</span><span class="cf0">ă mai mult de un deceniu la amatori, cu 239 de victorii din 250 de meciuri, Leonard Doroftei trece la </span><span class="cf0">profesionişti</span><span class="cf0">, </span><span class="cf1">în 1998. </span><span class="cf1">Acesta a fost legitimat, în Canada, la clubul </span><span class="cf1">Interbox</span><span class="cf1"> din Montreal. <span>În cariera sa la profesioniști</span>, acesta </span><span class="cf1">a obținut </span><span class="cf2">22 de victorii din 24, din care opt prin KO.</span></p>
<p><!--StartFragment --></p>
<p class="pf0"><span class="cf0">Sportivul a c</span><span class="cf1">â</span><span class="cf0">știgat </span><span class="cf2">titlul mondial WBA la categoria </span><span class="cf2">semiuşoară</span><span class="cf2">, pe 5 ianuarie 2002, </span><span class="cf3">î</span><span class="cf2">mpotriva lui </span><span class="cf3">Raul </span><span class="cf3">Balbi</span><span class="cf0">. </span><span class="cf2">Patru luni mai t</span><span class="cf3">ârziu, Leonard Doroftei l-a învins Raul </span><span class="cf3">Balbi</span><span class="cf3">, </span><span class="cf1">î</span><span class="cf0">n revan</span><span class="cf0">șa cerută de acesta, </span><span class="cf3">meciul având loc în Sala Polivalent</span><span class="cf2">ă. </span></p>
<p class="pf0"><span class="cf2">A urmat anul următor meciul cu</span><span class="cf3"> Paul </span><span class="cf3">Spadafora</span><span class="cf3">, </span><span class="cf0">îns</span><span class="cf0">ă </span><span class="cf1">î</span><span class="cf0">n ciuda domin</span><span class="cf0">ării teritoriale, arbitrii au decis egalitate. Doroftei a pierdut</span><span class="cf2"> centura pe 23 octombrie 2003, </span><span class="cf3">î</span><span class="cf2">naintea luptei </span><span class="cf0">cu </span><span class="cf3">Miguel </span><span class="cf3">Callist</span><span class="cf0">, atunci c</span><span class="cf1">â</span><span class="cf0">nd nu a intrat </span><span class="cf1">î</span><span class="cf0">n greutate la </span><span class="cf2">c</span><span class="cf3">ântarul oficial.</span></p>
<p><span class="cf4">„</span><span class="cf0">Moșu” </span><span class="cf2">şi</span><span class="cf2">-a </span><span class="cf2">anunţat</span><span class="cf2"> ulterior retragerea din box, dar a revenit asupra deciziei, iar pe 24 iulie 2004 a urcat </span><span class="cf3">î</span><span class="cf2">n ring cu marele </span><span class="cf2">Arturo </span><span class="cf2">Gatti</span> <span class="cf3">într</span><span class="cf3">-un meci care conta pentru centura mondial</span><span class="cf2">ă WBC. a fost făcut KO </span><span class="cf0">dup</span><span class="cf0">ă doar două reprize, ced</span><span class="cf1">â</span><span class="cf0">nd </span><span class="cf1">î</span><span class="cf0">n ring </span><span class="cf2">primul meci din carieră. La final </span><span class="cf5">Leonard Doroftei a decis s</span><span class="cf2">ă se retragă definitiv din box.</span></p>
<p><!--EndFragment --></p>
<p><!--EndFragment --></p>
<p><!--EndFragment --></p>

]]></description>
    </item>
  </channel>
</rss>
