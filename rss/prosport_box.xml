<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Afacerile în care a fost implicat Mihai Leu. Cum arată cifrele din conturile marelui campion</title>
      <link>https://www.prosport.ro/diverse/afacerile-in-care-a-fost-implicat-mihai-leu-cum-arata-cifrele-din-conturile-marelui-campion-20208757</link>
      <description><![CDATA[<img src="https://www.prosport.ro/wp-content/uploads/2025/07/Afacerile-in-care-a-fost-implicat-Mihai-Leu.-Cum-arata-cifrele-din-conturile-marelui-campion-1400x936.jpg"/><br/><p>După decesul regretatului Mihai Leu au ieșit la iveală informații despre alte surse de venit ale fostului campion, dincolo de cele din cariera sa sportivă.</p>
<p>Mihai Leu împreună cu soția acestuia, Anna Leu, au avut de-a lungul timpului mai multe afaceri.</p>
<h2><span>Implicațiile financiare ale lui Mihai Leu. Cum arată cifrele din afacerile campionului</span></h2>
<p>Anna și Mihai Leu au fost implicați în administrarea mai multor afaceri. Printre acestea se numără Marco Exim Moda SRL, o companie specializată în închirierea și subînchirierea proprietăților imobiliare, care în urmă cu un an a raportat o cifră de afaceri aproape de 200.000 de lei și un profit de 31.600 de lei. Fondată acum trei decenii, societatea a fost deținută în mod majoritar de Anna Leu, aceasta având 90% din acțiuni, iar Mihai Leu restul de 10%. Deși în 2008 valoarea activelor companiei era estimată la 1,37 milioane lei, ea s-a redus considerabil în timp, ajungând în prezent la circa 420.000 de lei.</p>
<p>O altă companie în care <span>fostul mare campion</span> figura ca asociat este ML Int Asig SRL, alături de Dora Adina Pocsai, care deținea 40% din acțiuni, în timp ce Mihai Leu deținea 60%. Societatea își desfășoară activitatea în domeniul agențiilor și brokerajului în asigurări. În anul 2024, ML Int Asig SRL a raportat o cifră de afaceri de 21.500 de lei, consemnând anul cu un profit de 13.500 de lei.</p>
<p>De asemenea, fostul campion la box și raliuri a mai fost implicat ca asociat într-o companie de consultanță în afaceri și management, Romital Service SRL, împreună cu Andrea Poggi. Această firmă și-a suspendat activitatea în 2009 iar în 2011 a fost desființată. O situație similară a avut loc și în cazul societății Global Sport Promotion, unde Mihai Leu a fost asociat alături de Nicolae Leu, conform informațiilor <span>Fanatik</span>.</p>
<h2><span>Reacția lui Leonard Doroftei după ce a aflat de moartea șocantă a campionului</span></h2>
<p>Leonard Doroftei a vorbit cu regret legat de <span>pierderea marelui campion</span> și a punctat cum Mihai Leu a fost o sursă de inspirație pentru industria boxului. Totodată, Doroftei s-a arătat plin de admirație cu privire la ce carieră deosebită a avut fostul campion la box și raliuri.</p>
<p>„Îmi pare rău să vorbim despre subiectul ăsta. Nu mi-aș fi dorit să vorbim așa de repede despre asta. Din păcate a plecat prea devreme dintre noi!</p>
<p>Prin muncă, prin dorință, ne-a făcut pe toți să mergem mai departe și să reușim, atât în boxul amator, cât și în boxul profesionist.</p>
<p>L-am cunoscut ca junior. Mai departe a plecat în Germania. Am văzut meciul lui de titlu mondial. A fost un boxer foarte bun. Unul din marii boxeri ai României.</p>
<p>Cu astea rămânem în viață. Să ne păstrăm bunul simț, să avem respect față de ceilalți și să nu aruncăm cu noroi.</p>
<p>Mihai Leu s-a născut campion și a rămas un campion! Din păcate, acum vorbim la trecut despre Mihai Leu. Aveam atâtea de povestit și de vorbit!</p>
<p>Trebuie să mergem în continuare mai departe. Vei trăi mereu printre noi”, a declarat Leonard Doroftei, conform <span>Digi Sport</span>.</p>

]]></description>
    </item>
    <item>
      <title>Povestea fabuloasă a celui mai tare meci din cariera lui Mihai Leu, care i-a adus hunedoreanului și titlul mondial: „O audiență colosală, un record! Foile mele erau pline de sudoarea și sângele lui!”. EXCLUSIV</title>
      <link>https://www.prosport.ro/alte-sporturi/box/povestea-fabuloasa-a-celui-mai-tare-meci-din-cariera-lui-mihai-leu-care-i-a-adus-hunedoreanului-si-titlul-mondial-o-audienta-colosala-un-record-foile-mele-erau-pline-de-sudoarea-si-sangel-20208555</link>
      <description><![CDATA[<img src="https://www.prosport.ro/wp-content/uploads/2025/07/Povestea-fabuloasa-a-celui-mai-tare-meci-din-cariera-lui-Mihai-Leu.jpg"/><br/><p>Plecat dintre noi în cursul zilei de marți, Mihai Leu a scris istorie pentru sportul din România, iar <span>ProSport </span>vă oferă povestea memorabilă a victoriei din 1997, atunci când hunedoreanul a devenit campion mondial în Germania.</p>
<p>În vârstă acum de 74 de ani, Ionel Stoica își aduce aminte în cele mai mici amănunte partida extraordinară de la Hamburg, care a fost urmărită inclusiv de Emil Constantinescu, președintele României din acea perioadă.</p>
<h2><span>Comentatorul sportiv Ionel Stoica, dezvăluiri despre meciul care i-a adus titlul mondial lui Mihai Leu: „O audiență colosală!”</span></h2>
<p>O figură cu adevărat remarcabilă, Mihai Leu a avut relații foarte bune cu toată lumea, fiind o persoană cu adevărat deosebită în orice situație.</p>
<p>Ionel Stoica nu-l poate uita nici el pe Mihai Leu, dar mai ales meciul istoric pe care acesta l-a avut în 1997, în luna februarie, atunci când a devenit campion mondial în disputa cu Santiago Samaniego.</p>
<p>Obișnuit cu meciurile de fotbal, Ionel Stoica și-a adus aminte că a comentat un meci de box în premieră la vremea respectivă, așa că nu i-a fost ușor să se adapteze din mers.</p>
<p>Interesant este că la anul 1997 a fost unul foarte bun pentru sportul din România. Elcovent este faptul că naționala României atingea cel mai bun loc din istorie în ierarhia FIFA, poziția a 3-a. Asta pentru că reușea 9 victorii din 10 în preliminariile Cupei Mondiale din Franța, fără să piardă vreun meci, cu un golaveraj general de 37-4.</p>
<blockquote><p>Meciul care i-a adus titlul mondial lui Mihai Leu s-a văzut doar în sistem pay-per-view și a făcut o audiență colosală pentru vremurile respective. Țin minte că a fost vorba despre un record pentru foarte mult timp. Și Emil Constantinescu (n.n. președintele României la vremea respecitvă) a vrut neapărat să-l vadă. Eu nu mai comentasem box până atunci, așa că mai mult am trăit meciul alături de Mihai decât să-l comentez. Am comentat partida alături de Eustațiu Mărgărit, iar el a fost mai emoționat decât mine, Dumnezeu să-l ierte”, și-a adus aminte Ionel Stoica, pentru <span>ProSport.</span></p></blockquote>
<h2><span>„Foile mele erau pline de sudoarea și sângele lui Mihai Leu!”</span></h2>
<p>Comentatorii partidei lui Mihai Leu <span>au trăit la intesitate maximă partida care a avut loc la Hamburg</span>, mai ales că ringul era foarte aproape de aceștia.</p>
<p>Astfel, Ionel Stoica a putut observa foarte bine cum fostul mare campion a tras tare pentru a obține victoria carierei, una care l-a făcut celebru în toată lumea.</p>
<blockquote><p>Țin minte că am comentat meciul de pe primul rând al ringului, iar foile mele (n.n. documentarea pentru partidă) erau pline cu sudoarea lui Mihai Leu și sângele lui”, a subliniat fostul mare comentator sportiv, care a ținut să adauge: „Nu trebuie uitat faptul că Mihai Leu este pe locul 7 într-o top 10 al celor mai buni pugiliști fără vreo remiză sau înfrângere în cele 28 de meciuri în care a obținut 28 de victorii”.</p></blockquote>
<h2><span>Ionel Stoica: „Cristian Țopescu ne-a spus să avem mare grijă de Mihai Leu!”</span></h2>
<p>Cristian Țopescu a fost printre primii care au remarcat potențialul imens al lui <span>Mihai Leu, care va fi înmormântat la Hunedoara. </span>Celebrul comentator sportiv, plecat și el dintre noi, a fost convins că hunedoreanul poate să scrie o pagină de istorie.</p>
<p>Înainte de a „exploda” pe plan extern, Mihai Leu a cucerit titlul național al României în 1983, 1984, 1985 și 1986.</p>
<blockquote><p>Ne leagă o prietenie lungă, de 32 de ani. Ne-am cunoscut în 1993, atunci când el a putut să revină în țară. Am făcut împreună emisiuni, interviuri, reportaje. Cristian Țopescu ne-a spus să avem mare grijă de el, pentru că va scrie istorie în box și poate să ne aducă o mare bucurie, să ne îndeplinească un vis extraordinar. Mai ales că la noi boxul profesionist a fost interzis o perioadă de timp. Mi-a fost greu să-l mai sun în ultima perioadă și chiar el încerca să mă încurajeze. O persoană foarte carismatică și un om cu o sinceritate extraordinară, care nu avea cum să nu fie iubit”, a mai afirmat Ionel Stoica, încă marcat de moartea marelui campion care va fi condus pe ultimul drum la Hunedoara.</p></blockquote>

]]></description>
    </item>
    <item>
      <title>Finalul dureros al ultimelor clipe din viața lui Mihai Leu: „Nu mai putea vorbi. M-a salutat prin gesturi”</title>
      <link>https://www.prosport.ro/diverse/finalul-dureros-al-ultimelor-clipe-din-viata-lui-mihai-leu-nu-mai-putea-vorbi-m-a-salutat-prin-gesturi-20209017</link>
      <description><![CDATA[<img src="https://www.prosport.ro/wp-content/uploads/2025/07/Finalul-dureros-al-ultimelor-clipe-din-viata-lui-Mihai-Leu.-„Nu-mai-putea-vorbi.-M-a-salutat-prin-gesturi.jpg"/><br/><p>Mihai Leu a pierdut lupta cu boala la doar 56 de ani, însă ultimele clipe din viața sa au fost cu adevărat dramatice.</p>
<p>Fostul mare campion al României nu mai putea vorbi și a avut o mare dorință, din păcate neîndeplinită, să moară acasă, la Hunedoara.</p>
<h2><span>Ultimelor clipe din viața lui Mihai Leu au fost terifiante: „Nu mai putea vorbi”</span></h2>
<p>Mihai Leu a pierdut lupta cu perfidul cancer la doar 56 de ani, însă ultimele clipe din viața sa au fost cu adevărat terifiante. Fostul mare campion din box și raliuri <span>nu mai putea vorbi în ultima perioadă</span> și a avut o mare dorință, din păcate neîndeplinită, să moară acasă, la Hunedoara, orașul natal care l-a format ca om și ca sportiv.</p>
<p>Mihai Leu ajunsese din nou, în urmă cu două săptămâni, în stare gravă la Fundeni. Chiar dacă Irinel Popescu, reputatul medic care i-a prelungit viața în ultimii ani, s-a sfătuit să să rămână în București, având în vedere starea sa extrem de precară de sănătate, fostul campion nu a putut să stea mai mult de o lună.</p>
<p>Și, parcă presimțindu-și moartea, i-a cerut unui prieten să-l ducă de urgență cu mașina acasă la Hunedoara. La scurt timp după ce a ajuns în orașul său natal, i s-a declanșat o hemoragie puternică, în urma căreia a făcut cale întoarsă, din nou, la spitalul Fundeni. Din păcate, pentru ultima dată. el nu a mai ieșit din comă până în momentul în care a fost declarat decesul.</p>
<p>„Mihai a venit cu o mașină până la Hunedoara. A stat pe bancheta din spate. La scurt timp după ce a ajuns, a avut o sângerare puternică și s-a simțit foarte rău. A fost dus mai întâi la spitalul din Hunedoara, apoi cu elicopterul din Sibiu, direct la Fundeni. Din păcate, nu mai era operabil. De fapt, părerea mea este că el, cumva, a vrut sa moară aici, acasă. Cred că de aceea s-a și întors în Hunedoara”, a mărturisit pentru <span>Cancan</span> primarul Hunedoarei, Dan Bobouțanu.</p>
<p><img alt="" class="size-large wp-image-20208060" decoding="async" fetchpriority="high" height="1400" src="https://www.prosport.ro/wp-content/uploads/2025/07/Mesaj-emotionant-postat-de-sotia-lui-Mihai-Leu-„Un-sot-si-un-tata-minunat.-Nu-te-vom-uita-niciodata-1119x1400.jpg" width="1119"/></p>
<h2><span>Când a comunicat ultima oară cu soția sa</span></h2>
<p>Ultima oară când Mihai Leu a vorbit cu soția a fost la Hunedoara, <span>înainte de a fi transportat de urgență</span>, cu elicopterul, din nou la Spitalul Fundeni.</p>
<p>„Când era la Fundeni, înainte de a se externa, am vorbit la telefon. Am comunicat apoi și când stătea în apartamentul din București. Pe urmă, când a revenit acasă și a cerut să-l ducem iar la spital (n.r. în Hunedoara), mi l-au dat la telefon dar nu putea vorbi.</p>
<p>M-a salutat prin gesturi, mi-au spus cei din spital. Ultima oară a vorbit cu soția aici, în Hunedoara. Apoi nu a mai putut. Nu a mai ieșit din comă”, a mai spus edilul pentru sursa citată.</p>

]]></description>
    </item>
    <item>
      <title>Imaginile durerii de la Hunedoara! Rămasă fără cuvinte, soția lui Mihai Leu a fost consolată de sute de oameni: gestul fotbaliştilor de la Corvinul</title>
      <link>https://www.prosport.ro/diverse/imaginile-durerii-de-la-hunedoara-ramasa-fara-cuvinte-sotia-lui-mihai-leu-a-fost-consolata-de-sute-de-oameni-gestul-fotbalistilor-de-la-corvinul-20208809</link>
      <description><![CDATA[<img src="https://www.prosport.ro/wp-content/uploads/2025/07/ProSport-are-imaginile-emotionante-ale-durerii-de-la-Hunedoara.jpg"/><br/><p>Imagini impresionante de la Hunedoara! Jucătorii Corvinului, dar și sute de oameni au venit să-și ia adio de la legendarul Mihai Leu, plecat dintre noi în ultimele ore ale serii de marți.</p>
<p>La capătul puterilor, după ce a fost alături de Mihai Leu până în ultimul moment, soția Anna a fost consolată de sute de oameni, inclusiv de oameni simpli veniți și din afara orașului.</p>
<h2><span>Imaginile emoționante ale durerii de la Hunedoara! Soția lui Mihai Leu, consolată de sute de oameni</span></h2>
<p>Revenirea lui Mihai Leu la Hunedoara, de această dată pentru ultimul drum, a fost una emoționantă din toate punctele de vedere.</p>
<p>Unul dintre legendarii sportivi ai României a fost primit ca un adevărat campion, iar la priveghiul din această seară au fost prezenți și jucătorii Corvinului, dar și staff-ul tehnic al clubului, în frunte cu Florin Maxim, omul care a adus Cupa României la Hunedoara.</p>
<p>Cu siguranță, cea mai afectată de de moartea lui Mihai Leu a fost soția acestuia, Anna, care nu și-a revenit încă din șoc, după ce a aflat că legendarul sportiv nu mai este printre noi.</p>
<p>Peste 200 de oameni au ținut să fie alături de familia lui Mihai Leu încă de la sosirea marelui campion la Hunedoara, dar lumea continuă să vină într-un număr important chiar și la această oră.</p>
<p>Din primul moment în care a aflat despre dispariția lui Mihai Leu, primarul Hunedoarei, Dan Bobouțanu, a fost alături de familia care trece prin clipe extrem de dificile. Alături de soția marelui campion a fost și Ioan Andone, care a plecat și el imediat din București în cursul zilei de miercuri. Fostul antrenor al lui Dinamo a fost foarte apropiat atât de Mihai Leu, cât și de familia acestuia.</p>
<figure aria-labelledby="figcaption_attachment_20208836" class="wp-caption aligncenter" id="attachment_20208836"><img alt="" class="wp-image-20208836 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/sotie-Leu-1400x1050.jpg" srcset="https://www.prosport.ro/wp-content/uploads/2025/07/sotie-Leu-1400x1050.jpg 1400w, https://www.prosport.ro/wp-content/uploads/2025/07/sotie-Leu-768x576.jpg 768w, https://www.prosport.ro/wp-content/uploads/2025/07/sotie-Leu-1536x1152.jpg 1536w, https://www.prosport.ro/wp-content/uploads/2025/07/sotie-Leu.jpg 1600w" width="1400"/><figcaption class="wp-caption-text" id="figcaption_attachment_20208836">Anna Leu trece prin momente foarte grele după dispariția marelui campion la box</figcaption></figure>
<h2><span>Căpitanul Alexandru Neacșa, gest superb pentru Mihai Leu</span></h2>
<p>Îmbrăcați în tricourile echipei, jucătorii Corvinului au fost și ei prezenți la priveghiul de miercuri, fiind și aceștia marcați profund de moartea lui Mihai Leu. Mai ales că o parte dintre ei l-au cunoscut bine pe marele campion, care a prins marile meciuri ale echipei din ultima perioadă, mai ales cele din sezonul istoric care a adus Cupa României la Hunedoara.</p>
<p>Căpitanul Alexandru Neacșa a fost cel care a dus o eșarfă la sicriul unde se află trupul neînsuflețit al lui Mihai Leu, momentul cu mijlocașul Corvinului în prim-plan fiind cu adevărat emoționant.</p>
<p>Cetățean de onoare al municipiului Hunedoara încă din 1997, anul în care a scris istorie și a devenit campion mondial,<span> Mihai Leu va fi condus vineri pe ultimul drum</span>, ceremonia de înmormântare urmând să înceapă la ora 12:00.</p>
<p>La înmormântare sunt așteptați mii de oameni, Mihai Leu fiind poate cel mai iubit sportiv din istoria județului Hunedoara. Asta chiar dacă Corvinul lui Mircea Lucescu a avut un parcurs de excepție și a dat României jucători excepționali, precum Ioan Andone, Mircea Rednic, Michael Klein sau Romulus Gabor.</p>
<figure aria-labelledby="figcaption_attachment_20208834" class="wp-caption aligncenter" id="attachment_20208834"><img alt="" class="wp-image-20208834 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/preoti-Leu-priveghi-1400x1050.jpg" srcset="https://www.prosport.ro/wp-content/uploads/2025/07/preoti-Leu-priveghi-1400x1050.jpg 1400w, https://www.prosport.ro/wp-content/uploads/2025/07/preoti-Leu-priveghi-768x576.jpg 768w, https://www.prosport.ro/wp-content/uploads/2025/07/preoti-Leu-priveghi-1536x1152.jpg 1536w, https://www.prosport.ro/wp-content/uploads/2025/07/preoti-Leu-priveghi.jpg 1600w" width="1400"/><figcaption class="wp-caption-text" id="figcaption_attachment_20208834">Slujba ținută în memoria lui Mihai Leu la Hunedoara a fost una cu adevărat emoționantă</figcaption></figure>

]]></description>
    </item>
    <item>
      <title>Gest pentru Mihai Leu. A fost luată decizia pentru Vulcanii Noroioşi</title>
      <link>https://www.prosport.ro/diverse/gest-pentru-mihai-leu-a-fost-luata-decizia-pentru-vulcanii-noroiosi-20208808</link>
      <description><![CDATA[<img src="https://www.prosport.ro/wp-content/uploads/2025/07/Gest-pentru-Mihai-Leu.-A-fost-luata-decizia-pentru-Vulcanii-Noroiosi-e1751487132310-1400x797.jpg"/><br/><p>Motorsportul românesc își cinstește eroii! Etapa de automobilism de la Vulcanii Noroioși va fi dedicată memoriei lui Mihai Leu.</p>
<p>Fostul mare campion <span>s-a stins din viață</span> pe data de 1 iulie, după o luptă cu o boala crâncenă.</p>
<h2><span>Gest simbolic pentru Mihai Leu. Organizatorii de la Vulcanii Noroioşi îi vor dedica etapa</span></h2>
<p>Organizatorii competiției automobilistice „Rally Start România Pitorească” au luat o decizie cu profundă încărcătură emoțională și simbolică, alegând să transforme etapa programată la Vulcanii Noroioși într-un eveniment omagial dedicat uneia dintre cele mai respectate figuri din sportul cu motor autohton, regretatul Mihai Leu.</p>
<p>În semn de recunoștință pentru întreaga sa contribuție la dezvoltarea motorsportului din România, dar și pentru valorile umane pe care le-a promovat de-a lungul vieții sale, competiția de la Scorțoasa, județul Buzău, va purta începând cu ediția din 2025 denumirea „Trofeul Vulcanii Noroioși – In Memoriam Mihai Leu”.</p>
<p>Evenimentul, programat să se desfășoare în weekendul 5–6 iulie 2025, într-unul dintre cele mai spectaculoase și pitorești peisaje din România, își propune să onoreze moștenirea unui campion care a făcut istorie atât în box, cât și în raliuri.</p>
<p>În plus față de competiția propriu-zisă, sunt așteptate și momente comemorative speciale dedicate fostului campion, menite să ofere un cadru de reflecție și celebrare. Prin „Trofeul Vulcanii Noroioși – In Memoriam Mihai Leu”, motorsportul românesc transmite un mesaj puternic: Mihai Leu nu va fi uitat.</p>
<h2><span>Primarul Hunedoarei, devastat de moartea lui Mihai Leu: „Un om de excepție”</span></h2>
<p>Dan Bobouțanu, primarul Hunedoarei, <span>este devastat</span> după moartea lui Mihai Leu. Fostul mare campion român a trecut în neființă după o luptă crâncenă cu o boală nemiloasă.</p>
<p>„Pe Mihai l-am cunoscut de când lumea, dar ne-am împrietenit cel mai tare din anul 2008 când am întrat împreună ca şi consilieri locali. A fost un prieten foarte bun și un om de excepție!</p>
<p>Împreună am revitalizat fotbalul în municipiul Hunedoara. În anul 2010, eram amândoi consilieri locali, am înființat clubul FC Hunedoara. Era un moment când nu mai exista echipa de fotbal după ce Corvinul a fost dezafectat în 2004 si „Corvinul 2005″ care era un alt club a dat faliment în 2008.</p>
<p>Atunci i-am lămurit pe Mircea Lucescu și pe Ioan Andone să devină membrii fondatori la noul nostru club.</p>
<p>Mereu ne întâlneam si împreună l-am făcut Cetățean de Onoare pe Mircea Lucescu plus alte multe lucruri bune pentru comunitate.</p>
<p>Şi-a iubit orașul cu pasiune și de câte ori venea acasă de pe undeva trecea pe la mine la o cafea și mereu îmi spunea: acasă la Hunedoara e cel mai bine!</p>
<p>Am vorbit cu soția lui să ne organizăm să-l aducem acasă. Dumnezeu să-l odihnească”, a spus Dan Bobouțanu, primarul Hunedoarei, pentru <span>ProSport</span>.</p>

]]></description>
    </item>
  </channel>
</rss>
