<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Mi-e milă de el”. Milionarul care a dat 10 la sută din avere bisericii şi alți 10 la sută celor săraci îl judecă pe bărbatul care a făcut 1,2 miliarde de dolari</title>
      <link>https://www.prosport.ro/alte-sporturi/box/mi-e-mila-de-el-milionarul-care-a-dat-10-la-suta-din-avere-bisericii-si-alti-10-la-suta-celor-saraci-il-judeca-pe-barbatul-care-a-facut-12-miliarde-de-dolari-20200527</link>
      <description><![CDATA[<img src="https://www.prosport.ro/wp-content/uploads/2025/06/„Mi-e-mila-de-el.-Milionarul-care-a-dat-10-la-suta-din-avere-bisericii-si-alti-10-la-suta-celor-saraci-il-judeca-pe-barbatul-care-a-facut-12-miliarde-de-dolari-e1750605720306.jpg"/><br/><p>Milionarul care a ales să doneze 10 la sută din averea pe care o are bisericii și alți 10 la sută celor săraci îl judecă din nou pe bărbatul care a făcut 1.2 miliarde de dolari.</p>
<p>Manny Pacquiao nu s-a putut abține și l-a criticat dur pe Floyd Mayweather, în timpul unui interviu pe care l-a acordat recent, vorbind despre averea pe care rivalul lui a adunat-o de-a lungul anilor.</p>
<h2><span>Manny Pacquiao, atac la adresa lui Floyd Mayweather</span></h2>
<p>Milionarul care a ales să doneze 10 la sută din averea pe care o are bisericii și alți 10 la sută celor săraci îl judecă din nou pe bărbatul care a făcut 1.2 miliarde de dolari.</p>
<p>Manny Pacquiao<span> nu s-a putut abține și l-a criticat dur pe Floyd Mayweather</span>, în timpul unui interviu pe care l-a acordat recent, vorbind despre averea pe care rivalul lui a adunat-o de-a lungul anilor.</p>
<p>„Da, e lăudăros. Cred că Dumnezeul lui sunt lucrurile materiale, banii, tot ce e de genul ăsta. Și mi-e milă de el. Cu siguranță mi-e milă de el. Pentru că vreau să împărtășesc cuvântul lui Dumnezeu pentru el, dacă el crede în Dumnezeu. Există o disciplină, un echilibru. Controlează-te. De exemplu, tu câștigi bani, așa că ceea ce am făcut eu a fost să ajut biserica.</p>
<p>Dau 10 procente bisericii din averea mea și 10 procente separat pentru a ajuta oamenii săraci, a construi case, a le oferi mijloace de trai durabile”, a declarat Manny Pacquiao, conform <span>talksport.com</span>.</p>
<h2><span>Floyd Mayweather dă în judecată un ziarist şi publicația la care scrie</span></h2>
<p><span>Mayweather a depus o cerere la Tribunalul Districtual al SUA</span> pentru Districtul Sudic din New York împotriva Business Insider, a companiei-mamă a acesteia, Insider Inc., și a reporterului Daniel Geiger .</p>
<p>Legenda din box susține că Geiger și Business Insider au publicat un articol în mod conștient fals și defăimător care a denaturat investițiile sale imobiliare, în care i-au atacat reputația și au dat dovadă de prejudecăți rasiale și politice, notează morningstar.com.</p>

]]></description>
    </item>
    <item>
      <title>Jake Paul a cheltuit toți cei 39.000.000 de dolari din bătaia cu Mike Tyson pe un singur lucru: „Era visul meu”</title>
      <link>https://www.prosport.ro/alte-sporturi/box/jake-paul-a-cheltuit-toti-cei-39-000-000-de-dolari-din-bataia-cu-mike-tyson-pe-un-singur-lucru-era-visul-meu-20199849</link>
      <description><![CDATA[<img src="https://www.prosport.ro/wp-content/uploads/2025/06/Jake-Paul-a-cheltuit-toti-cei-39.000.000-de-dolari-din-bataia-cu-Mike-Tyson-pe-un-singur-lucru-„Era-visul-meu-1400x933.jpg"/><br/><p>Jake Paul (28 de ani), creatorul de conținut care a încasat peste 39.000.000 de dolari de pe urma unei lupte demonstrative cu Mike Tyson (58), a anunțat că a cheltuit toți banii.</p>
<p>Paul a dezvăluit în cadrul unui podcast recent că întreaga sumă a fost investită în atingerea unui vis pe care îl avea încă din copilărie.</p>
<h2><span>„A costat 39.000.000 de dolari… Este imensă, era visul meu”. Unde a investit Jake Paul toți banii câștigați din lupta cu Mike Tyson</span></h2>
<p>În noiembrie 2024, <span>Jake Paul a câștigat aproape 40.000.000 de dolari</span> de pe urma unei lupte demonstrative pe care a dat-o, pe reguli de box, cu legendarul Mike Tyson.</p>
<p>Controversatul creator de conținut a câștigat bătălia la decizie, după 8 runde, iar astfel și-a crescut și mai tare reputația la nivelul sporturilor de contact.</p>
<p>La doar câteva luni de zile după ce <span>a pus mâna pe cele 40.000.000 de dolari din bătaia cu Mike Tyson</span>, s-a vehiculat că Jake Paul a început să „spargă” banii. Concret, s-a scris că și-a cumpărat un avion privat de câteva milioane de euro, dar și un SUV produs de celebra companie germană Mercedes.</p>
<p>În realitate, cecul luat de pe urma luptei din noiembrie 2024 a avut o altă destinație, după cum a mărturisit Jake Paul în cadrul unui podcast recent.</p>
<p>Aflat în așteptarea unei noi lupte, care să îi crească și mai mult averea, Paul a spus că imediat după duelul cu Tyson a investit 39.000.000 de dolari în achiziționarea unei ferme. Youtuberul a susținut că a visat să dețină o fermă încă de când era un copil, iar acum, la aproape 30 de ani, a găsit de locația și fondurile necesare:</p>
<blockquote><p>Nu am anunțat până acum, dar mi-am cumpărat o fermă. O fermă destul de scumpă. De 15 ani mi-am dorit să cumpăr una. Era cumva visul meu și unul dintre motivele pentru care am muncit atât de mult. Pur și simplu iubesc tot ceea ce are legătură cu asta: vânătoarea, ski-jet-ul, ATV-urile, pescuitul, caii, vacile și așa mai departe. Am crescut mergând des la țară cu tatăl meu, așa că mereu mi-am dorit să mă întorc la asta. Am lucrat foarte mult la achiziționarea unei ferme. M-a costat 39.000.000 de dolari… Este imensă. E chiar puțin mai mare decât mi-am dorit, dar când am ajuns acolo, mi-am zis: «Trebuie să o cumpăr»”, a declarat Jake Paul, citat de <span>BloodyYelbow.com</span>.</p></blockquote>
<h2><span>Ce a spus despre o potențială luptă cu fratele său</span></h2>
<p>În urmă cu câteva luni, <span>un adversar vehiculat pentru Jake Paul era britanicul Anthony Joshua</span>, fost campion mondial la categoria grea din box. Însă, se pare că viitorul său adversar va fi Julio Cesar Chavez Jr, fost campion mondial WBC la categoria mijlocie.</p>
<p>Pe de altă parte, Jake Paul a fost întrebat și despre o eventuală luptă cu fratele său, Logan, iar răspunsul a sunat în felul următor:</p>
<blockquote><p>Nu cred. Chiar nu cred se va întâmpla. Singurul motiv pentru care poate am face-o este pur și simplu faptul că noi facem tot ceea ce nimeni altcineva nu face. Nicio altă pereche de frați din istoria boxului nu a luptat. Klitschko, Charlo și lista poate continua. Așa că noi am putea fi primii idioți care să spună pur și simplu: «La naiba». Dar părinții noștri au spus mereu nu. Au spus mereu: «Dacă faceți asta, vă vom renega»”, a completat Jake Paul.</p></blockquote>

]]></description>
    </item>
    <item>
      <title>Surse: Mihai Leu e în stare critică, în comă indusă, la Spitalul Fundeni!</title>
      <link>https://www.prosport.ro/alte-sporturi/box/surse-mihai-leu-e-in-stare-critica-in-coma-indusa-la-spitalul-fundeni-20200973</link>
      <description><![CDATA[<img src="https://www.prosport.ro/wp-content/uploads/2025/05/Mihai-Leu-05-1400x933.jpg"/><br/><p>Veste tristă pentru sportul românesc. Mihai Leu, fostul campion la box și automobilism se află, din nou, în stare critică, la Spitalul Fundeni!</p>
<p>Chinuit de peste 10 ani de zile de un cancer la colon, Mihai Leu a mai trecut razant pe lângă moarte în ultimii ani, când a fost salvat de reputatul chirurg Irinel Popescu.</p>
<h2><span>Viața legendarul pugilist este din nou în mare cumpănă</span></h2>
<p>O nouă veste tristă lovește sportul românesc. Mihai Leu, fostul campion la box și raliuri, din nou, în stare critică, la Spitalul Fundeni!</p>
<p>Chinuit de peste un deceniu de un cancer la colon, Mihai Leu <span>a mai fost la un pas moarte de două ori în ultimii ani</span>, când a fost salvat de reputatul chirurg Irinel Popescu.</p>
<p>„Mihai Leu a fost adus de la Hunedoara la București, la spitalul Fundeni, unde a fost internat în stare critică” , susțin surse <span>ProSport</span>. Marele campion ar fi fost intubat și se află acum pe secția ATI. Acesta a suferit o nouă hemoragie masivă, în contextul în care se confruntă cu multiple metastaze.</p>
<blockquote><p>După o lungă luptă cu o boală foarte păcătoasă şi care e destul de bine controlată în momentul de faţă, boala lui de fond, pentru care a fost operat în urmă cu 11 ani, în cursul anului trecut au apărut nişte complicaţii abdominale nelegate de acea boală, dar care au dus la rândul lor într-un fel de avalanşă de complicaţii la mai multe internări, la intervenţii succesive, unele în mare urgenţă, inclusiv ultima dintre ele. A reuşit să depăşească cu bine momentele astea şi noi, aşa cum am fost în toţi cei 11 ani, suntem foarte aproape de el şi ţine legătura permanent cu noi. Sperăm să putem controla cât mai mult timp acest lucru. Deocamdată urmează să rămână în Bucureşti, deci a fost adus de urgenţă cu elicopterul de trei ori de la Hunedoara în cursul acestui an şi ultima discuţie şi i-am înţeles pe colegii de la SMURD care cumva puneau la îndoială necesitatea unui transport de urgenţă cu elicopterul şi a treia oară şi după ce l-am explicat, am înţeles foarte bine situaţia, dar mă gândesc că n-aş mai lua aceste riscuri pentru viitorul apropiat şi l-am rugat să găsească o modalitate”, a declarat dr. Irinel Popescu (<span>news.ro</span>, 13 mai 2025)</p></blockquote>
<p><img alt="" class="size-full wp-image-20103981" decoding="async" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata.webp" srcset="https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata.webp 1280w, https://www.prosport.ro/wp-content/uploads/2025/02/Cine-e-femeia-care-l-a-ajutat-pe-Mihai-Leu-sa-lupte-si-sa-invinga-cel-mai-grei-adversari-in-lupta-pentru-viata-768x432.webp 768w" width="1280"/></p>
<h2><span>În urmă cu două luni a trecut din nou razant pe lângă moarte</span></h2>
<p>În urmă cu două luni, Mihai Leu fusese adus cu elicopterul la Spitalul Fundeni din București, după ce <span>a suferit o hemoragie internă severă</span>. După trei săptămâni, fostul campion mondial la box a transmis pe rețelele sociale un mesaj, la scurt timp după externare, în care a ținut să le mulțumească tuturor pentru gândurile bune trimise.</p>
<p>„Sunt acasă. După o perioadă grea, mă bucur din suflet să vă spun că m-am externat și sunt din nou alături de cei dragi. Vreau să le mulțumesc tuturor celor care mi-au trimis mesaje, gânduri bune și încurajări. Le-am simțit pe toate și m-au ajutat enorm.</p>
<p>Un gând special și recunoscător se îndreaptă către echipa de medici condusă de domnul profesor Irinel Popescu, mi-a fost alături pas cu pas. Le mulțumesc pentru profesionalism, grijă și empatie.</p>
<p>Recuperarea continuă, dar gândul meu e deja la cursele de super rally. Abia aștept să fiu din nou la volan, acolo unde mă simt cel mai bine. Ne revedem curând!”, a fost mesajul postat de Mihai Leu, pe contul său de Facebook.</p>

]]></description>
    </item>
    <item>
      <title>Fratele lui Mihai Leu se roagă pentru o nouă minune: „Să fie bine și de data aceasta”</title>
      <link>https://www.prosport.ro/alte-sporturi/box/fratele-lui-mihai-leu-se-roaga-pentru-o-noua-minune-sa-fie-bine-si-de-data-aceasta-20201575</link>
      <description><![CDATA[<img src="https://www.prosport.ro/wp-content/uploads/2025/06/Fratele-lui-Mihai-Leu-se-roaga-pentru-o-noua-minune-„Sa-fie-bine-si-de-data-aceasta-1400x778.jpg"/><br/><p>Din nefericire, Mihai Leu este nevoit să ducă o nouă luptă cu boala care îl macină de ani întregi. Fratele său speră să se întâmple și de această dată o minune.</p>
<p>Fostul mare pugilist și pilot de raliuri se află la Spitalul Fundeni din Capitală, în secția de Terapie Intensivă. Potrivit surselor <span>ProSport</span>, <span>a suferit o hemoragie masivă</span>, în contextul în care se confruntă cu multiple metastaze.</p>
<p>Problemele au început încă din 2014, când a primit cruntul diagnostic: cancer de colon. Au urmat nenumărate intervenții chirurgicale, inclusiv pentru montarea unui stent care a trebuit să fie înlocuit ulterior, în noiembrie 2024.</p>
<h2><span>Fratele lui Mihai Leu speră într-o nouă minune</span></h2>
<p>În cursul zilei de luni, 23 iunie, fratele lui Mihai Leu a oferit prima reacție cu privire la starea de sănătate a acestuia. Din păcate, a confirmat informațiile, implorând, totodată, divinitatea să-l ajute din nou.</p>
<blockquote><p>„Fratele meu e la Fundeni, așa e. Internat la Terapie Intensivă. Nu scapă de acele probleme grave pe care le are. Ne rugăm lui Dumnezeu să fie bine și de data aceasta”, a declarat Vlad Leu pentru <span>golazo.ro</span>.</p></blockquote>
<h2><span>Mihai Leu deborda de optimism în primăvară: „Aș duce un meci de trei reprize”</span></h2>
<p>Într-un interviu acordat în martie 2025, fostul campion mondial WBO vorbea despre procesul de recuperare după <span>cumpăna prin care trecuse anterior</span>. Veștile erau îmbucurătoare.</p>
<blockquote><p>„Sunt tot mai bine. Recuperarea e în grafic, respect ce mi-au spus medicii, așa că sper ca lucrurile să meargă din ce în ce mai OK. Aș duce un meci de trei reprize (n.r. râde).</p>
<p> </p>
<p>Sincer să vă spun, n-aș ști să vă dau detalii medicale precise. A fost foarte greu, o situație dificilă. Doctorul Irinel Popescu s-a ocupat, la Fundeni, și practic m-a ajutat să trec peste acest moment. Pentru că eram într-o stare rea.</p>
<p> </p>
<p>Dacă mă iau și după cât am slăbit, cred că în jur de 10 kilograme, aș spune că n-a fost tocmai ușor. Mai ales în primele luni de după operație. Bine, treaba cu greutatea e normală pentru că am stat destul de mult în spital. Dar acum mă pun pe picioare și în curând o să fiu apt.</p>
<p> </p>
<p>Am mai stat de vorbă cu alți sportivi de mare performanță și am ajuns la concluzia că și asta contează (n.r. o bună pregătire psihică). Și cam toți, cumva, se cred invincibili. Ca și mine. Pentru că așa te formează sportul. Fie că mergi pe teren sau în ring, tu mergi cu ideea că ești cel mai bun și nimic nu ți se poate întâmpla. Dacă eziți, nu ai nicio șansă”, spunea Mihai Leu, conform sursei citate.</p></blockquote>

]]></description>
    </item>
    <item>
      <title>Anunțul Prof. Dr. Irinel Popescu despre starea lui Mihai Leu</title>
      <link>https://www.prosport.ro/alte-sporturi/anuntul-prof-dr-irinel-popescu-despre-starea-lui-mihai-leu-20200993</link>
      <description><![CDATA[<img src="https://www.prosport.ro/wp-content/uploads/2025/06/Anuntul-Prof.-Dr.-Irinel-Popescu-despre-starea-lui-Mihai-Leu.jpg"/><br/><p>Mihai Leu se luptă din nou pentru viața sa, așa cum a făcut-o de mai multe ori în ultimii ani, în războiul pe care îl poartă din 2014 cu un cancer de colon.</p>
<p>Profesorul doctor Irinel Popescu a vorbit despre starea de sănătate a legendarului sportiv și confirmă că aceasta este una „foarte gravă”.</p>
<h2><span>Anunțul teribil al prof. dr. Irinel Popescu despre starea lui Mihai Leu. „Foarte gravă”<br/>
</span></h2>
<p>Mihai Leu traversează un nou moment de mare cumpănă, așa cum a mai făcut-o în ultimii ani, în războiul pe care îl poartă de peste un deceniu cu un cancer de colon.</p>
<p>Profesorul doctor Irinel Popescu, <span>omul care i-a prelungit viața legendarului sportiv</span>, a confirmat că starea de sănătate a lui Mihai Leu este „foarte gravă”, acesta fiind monitorizat atent în permamență.</p>
<p>„Mihai Leu este în stare foarte gravă, fiind monitorizat în permanență”, a declarat Irinel Popescu pentru <span>Gândul</span>.</p>
<blockquote><p>E un drum care cere răbdare și tărie, dar sunt pregătit să merg până la capăt. Am visat secundă de secundă la acest moment, iar azi am reușit. Prima mea cursă din 2024. Nu am venit la Reșița cu un obiectiv anume, dar m-am simțit excelent. Cel mai bun timp al meu pe acest traseu era în 2018, când am terminat în 2:18,721. Azi am fost mai rapid cu trei secunde. Totuși, nu a fost suficient să urc pe podiumul final, dar nici nu mai era nevoie. Pentru mine e deja o victorie. O victorie pe care i-o dedic Annei, care m-a vegheat zi și noapte, fiului meu Marco pentru motivație, staffului medical, echipei mele tehnice, partenerilor care au fost alături de mine și nu în ultimul rând vouă care mi-ați transmis energia voastră pozitivă – Mihai Leu (8 iulie 2024)</p></blockquote>
<p> </p>
<p><img alt="Sursa foto: Instagram" class="size-large wp-image-20169360" decoding="async" fetchpriority="high" height="1400" sizes="(max-width: 923px) 100vw, 923px" src="https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-923x1400.jpg" srcset="https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-923x1400.jpg 923w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-768x1166.jpg 768w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1-1012x1536.jpg 1012w, https://www.prosport.ro/wp-content/uploads/2025/05/Care-e-starea-de-sanatate-a-lui-Mihai-Leu-dupa-ce-marele-campion-a-fost-internat-de-urgenta-1.jpg 1080w" width="923"/></p>
<h2><span>Decembrie 2024, un nou moment de cotitură. „Șansele mele de supraviețuire erau aproape de 0”</span></h2>
<p>La începutul lui decembrie anul trecut, Mihai Leu a trecut un hop imens, după ce, spunea chiar el, <span>șansele de supraviețuire erau nule</span>. Totul din cauza schimbării a unui banal stent la rinichi survenit la un spital privat din Capitală.</p>
<p>A fost nevoie de transferul la Institutul Clinic Fundeni, unde a ajuns pe mâna lui Irinel Popescu, cel care a rezolvat la acea vreme problema de viață și de moarte. După intervenție, Mihai Leu a ținut încă o dată să-i mulțumească reputatului medic român.</p>
<p>„Vă mulțumesc tuturor pentru gândurile bune și că mi-ați transmis energia voastră pozitivă. Din păcate, în urmă cu o lună, într-un spital privat din București, la o banală înlocuire a unui stent la rinichi, am ajuns în situația în care șansele mele de supraviețuire erau aproape de 0.</p>
<p>Familia a cerut transferul de urgență la Institutul Clinic Fundeni, iar acum sunt bine datorită domnului profesor Irinel Popescu și al echipei sale. Cu ajutorul lor, sunt în viață acum și mă recuperez.</p>
<p>O să vă țin la curent și sper să vă aduc numai vești bune. Al vostru, Mihai Leu”, a fost mesajul postat de Leu, pe social media.</p>
<p> </p>

]]></description>
    </item>
  </channel>
</rss>
