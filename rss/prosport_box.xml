<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Răsturnare de situație! Vrea ca Imane Khelif să returneze titlul olimpic: „Dă medalia înapoi”</title>
      <link>https://www.prosport.ro/alte-sporturi/box/rasturnare-de-situatie-vrea-ca-imane-khelif-sa-returneze-titlul-olimpic-da-medalia-inapoi-20208591</link>
      <description><![CDATA[<img src="https://www.prosport.ro/wp-content/uploads/2025/07/Rasturnare-de-situatie-Vrea-ca-Imane-Khelif-sa-returneze-titlul-olimpic-Da-medalia-inapoi-e1751468163706.jpg"/><br/><p>Imane Khelif, una dintre cele mai controversate sportive „gender row”, ar putea da înapoi medalia obținută la Jocurile Olimpice de la Paris 2024. Un fost șef al boxului îi cere vehement sportivei să facă acest gest.</p>
<p>Sportiva de 26 de ani a câștigat proba de box la Jocurile Olimpice de la Paris 2024, după ce a învins patru femei. Mai multe voci din sport sau ale fanilor i-au cerut acesteia să se retragă, întrucât consideră că ar avea avantaj biologic uriaș.</p>
<h2><span>Sportivă „gender row”, presată să dea medalia de la JO 2024 înapoi</span></h2>
<p>Federația Internațională de Baschet a interzis-o pe sportivă în anul 2023, după ce a picat un test de cromozomi, care practic atestă că ar avea sex masculin. Imediat după acest eveniment, forul internațional s-a dizolvat, apoi a fost înlocuit cu WB (World Boxing).</p>
<p>Kirsty Coventry, șeful noului organism din box, nu a obligat-o pe Imane Khalife să predea medalia de aur obținută în „Hexagon”. Însă, aceasta ar putea fi refuzată la următoarele Jocuri Olimpice, astfel că nu-și va putea apăra aurul.</p>
<h2><span>Cum a reacționat fostul șef al Federației Internaționale de Box</span></h2>
<p>Fostul șef al IBA a spus că sportiva transgeder ar trebui să predea medalia. Umar Kremlev este de părere că doar „o femeie adevărată” ar trebui să fie îndreptățită să primească medalia de aur.</p>
<p>„Eu cred că medalia trebuie obținută pe merit. Trebuie să protejăm sportivii și să le oferim cele mai bune condiții. Sunt aici pentru adevăr, transparență și deschidere. Acum, adevărul a ieșit la suprafață.</p>
<p>Nu ar trebui să fie nimeni neîndreptățit în box, iar federațiile internaționale trebuie să țină cont de grija sportivilor. Medalia trebuie să se întoarcă la adevăratul proprietar, o femeie adevărată. Tot ce s-a câștigat de la Jocurile Olimpice ar trebui împărțit cu sportivii.</p>
<p>Ei ar trebui să primească bani și medalii realizate chiar din metale prețioase, așa cum trebuie să fie. De ce atunci când sunt Jocurile Olimpice, administrația IOC stă în hoteluri de 5 stele, mănâncă la restaurante scumpe și călătorește cu avion privat, în timp ce sportivii stau într-un mic sat?</p>
<p>E nebunesc și mi se pare o prostie, pentru că ei sunt sportivi, iar ei își dedică viața, ceea ce face evenimentul realizabil pentru sponsori și deținătorii de drepturi de televizare. Ei ar trebui să călătorească în avioane private, cu medalii adevărate”, a spus Umar Kremlev, fostul șef al Internațional Boxing Association, conform <span>The Sun</span>.</p>
<p>Important de menționat este că Imane Khelif a infirmat întotdeauna faptul că s-ar fi născut bărbat. Aceasta chiar i-a acționat în judecată pe Elon Musk și J.K. Rowling, faimoasa scriitoare a seriei Harry Potter, pentru comentarii defăimătoare.</p>

]]></description>
    </item>
    <item>
      <title>Imaginile durerii de la Hunedoara! Rămasă fără cuvinte, soția lui Mihai Leu a fost consolată de sute de oameni: gestul fotbaliştilor de la Corvinul</title>
      <link>https://www.prosport.ro/diverse/imaginile-durerii-de-la-hunedoara-ramasa-fara-cuvinte-sotia-lui-mihai-leu-a-fost-consolata-de-sute-de-oameni-gestul-fotbalistilor-de-la-corvinul-20208809</link>
      <description><![CDATA[<img src="https://www.prosport.ro/wp-content/uploads/2025/07/ProSport-are-imaginile-emotionante-ale-durerii-de-la-Hunedoara.jpg"/><br/><p>Imagini impresionante de la Hunedoara! Jucătorii Corvinului, dar și sute de oameni au venit să-și ia adio de la legendarul Mihai Leu, plecat dintre noi în ultimele ore ale serii de marți.</p>
<p>La capătul puterilor, după ce a fost alături de Mihai Leu până în ultimul moment, soția Anna a fost consolată de sute de oameni, inclusiv de oameni simpli veniți și din afara orașului.</p>
<h2><span>Imaginile emoționante ale durerii de la Hunedoara! Soția lui Mihai Leu, consolată de sute de oameni</span></h2>
<p>Revenirea lui Mihai Leu la Hunedoara, de această dată pentru ultimul drum, a fost una emoționantă din toate punctele de vedere.</p>
<p>Unul dintre legendarii sportivi ai României a fost primit ca un adevărat campion, iar la priveghiul din această seară au fost prezenți și jucătorii Corvinului, dar și staff-ul tehnic al clubului, în frunte cu Florin Maxim, omul care a adus Cupa României la Hunedoara.</p>
<p>Cu siguranță, cea mai afectată de de moartea lui Mihai Leu a fost soția acestuia, Anna, care nu și-a revenit încă din șoc, după ce a aflat că legendarul sportiv nu mai este printre noi.</p>
<p>Peste 200 de oameni au ținut să fie alături de familia lui Mihai Leu încă de la sosirea marelui campion la Hunedoara, dar lumea continuă să vină într-un număr important chiar și la această oră.</p>
<p>Din primul moment în care a aflat despre dispariția lui Mihai Leu, primarul Hunedoarei, Dan Bobouțanu, a fost alături de familia care trece prin clipe extrem de dificile. Alături de soția marelui campion a fost și Ioan Andone, care a plecat și el imediat din București în cursul zilei de miercuri. Fostul antrenor al lui Dinamo a fost foarte apropiat atât de Mihai Leu, cât și de familia acestuia.</p>
<figure aria-labelledby="figcaption_attachment_20208836" class="wp-caption aligncenter" id="attachment_20208836"><img alt="" class="wp-image-20208836 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/sotie-Leu-1400x1050.jpg" srcset="https://www.prosport.ro/wp-content/uploads/2025/07/sotie-Leu-1400x1050.jpg 1400w, https://www.prosport.ro/wp-content/uploads/2025/07/sotie-Leu-768x576.jpg 768w, https://www.prosport.ro/wp-content/uploads/2025/07/sotie-Leu-1536x1152.jpg 1536w, https://www.prosport.ro/wp-content/uploads/2025/07/sotie-Leu.jpg 1600w" width="1400"/><figcaption class="wp-caption-text" id="figcaption_attachment_20208836">Anna Leu trece prin momente foarte grele după dispariția marelui campion la box</figcaption></figure>
<h2><span>Căpitanul Alexandru Neacșa, gest superb pentru Mihai Leu</span></h2>
<p>Îmbrăcați în tricourile echipei, jucătorii Corvinului au fost și ei prezenți la priveghiul de miercuri, fiind și aceștia marcați profund de moartea lui Mihai Leu. Mai ales că o parte dintre ei l-au cunoscut bine pe marele campion, care a prins marile meciuri ale echipei din ultima perioadă, mai ales cele din sezonul istoric care a adus Cupa României la Hunedoara.</p>
<p>Căpitanul Alexandru Neacșa a fost cel care a dus o eșarfă la sicriul unde se află trupul neînsuflețit al lui Mihai Leu, momentul cu mijlocașul Corvinului în prim-plan fiind cu adevărat emoționant.</p>
<p>Cetățean de onoare al municipiului Hunedoara încă din 1997, anul în care a scris istorie și a devenit campion mondial,<span> Mihai Leu va fi condus vineri pe ultimul drum</span>, ceremonia de înmormântare urmând să înceapă la ora 12:00.</p>
<p>La înmormântare sunt așteptați mii de oameni, Mihai Leu fiind poate cel mai iubit sportiv din istoria județului Hunedoara. Asta chiar dacă Corvinul lui Mircea Lucescu a avut un parcurs de excepție și a dat României jucători excepționali, precum Ioan Andone, Mircea Rednic, Michael Klein sau Romulus Gabor.</p>
<figure aria-labelledby="figcaption_attachment_20208834" class="wp-caption aligncenter" id="attachment_20208834"><img alt="" class="wp-image-20208834 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/preoti-Leu-priveghi-1400x1050.jpg" srcset="https://www.prosport.ro/wp-content/uploads/2025/07/preoti-Leu-priveghi-1400x1050.jpg 1400w, https://www.prosport.ro/wp-content/uploads/2025/07/preoti-Leu-priveghi-768x576.jpg 768w, https://www.prosport.ro/wp-content/uploads/2025/07/preoti-Leu-priveghi-1536x1152.jpg 1536w, https://www.prosport.ro/wp-content/uploads/2025/07/preoti-Leu-priveghi.jpg 1600w" width="1400"/><figcaption class="wp-caption-text" id="figcaption_attachment_20208834">Slujba ținută în memoria lui Mihai Leu la Hunedoara a fost una cu adevărat emoționantă</figcaption></figure>

]]></description>
    </item>
    <item>
      <title>Gest pentru Mihai Leu. A fost luată decizia pentru Vulcanii Noroioşi</title>
      <link>https://www.prosport.ro/diverse/gest-pentru-mihai-leu-a-fost-luata-decizia-pentru-vulcanii-noroiosi-20208808</link>
      <description><![CDATA[<img src="https://www.prosport.ro/wp-content/uploads/2025/07/Gest-pentru-Mihai-Leu.-A-fost-luata-decizia-pentru-Vulcanii-Noroiosi-e1751487132310-1400x797.jpg"/><br/><p>Motorsportul românesc își cinstește eroii! Etapa de automobilism de la Vulcanii Noroioși va fi dedicată memoriei lui Mihai Leu.</p>
<p>Fostul mare campion <span>s-a stins din viață</span> pe data de 1 iulie, după o luptă cu o boala crâncenă.</p>
<h2><span>Gest simbolic pentru Mihai Leu. Organizatorii de la Vulcanii Noroioşi îi vor dedica etapa</span></h2>
<p>Organizatorii competiției automobilistice „Rally Start România Pitorească” au luat o decizie cu profundă încărcătură emoțională și simbolică, alegând să transforme etapa programată la Vulcanii Noroioși într-un eveniment omagial dedicat uneia dintre cele mai respectate figuri din sportul cu motor autohton, regretatul Mihai Leu.</p>
<p>În semn de recunoștință pentru întreaga sa contribuție la dezvoltarea motorsportului din România, dar și pentru valorile umane pe care le-a promovat de-a lungul vieții sale, competiția de la Scorțoasa, județul Buzău, va purta începând cu ediția din 2025 denumirea „Trofeul Vulcanii Noroioși – In Memoriam Mihai Leu”.</p>
<p>Evenimentul, programat să se desfășoare în weekendul 5–6 iulie 2025, într-unul dintre cele mai spectaculoase și pitorești peisaje din România, își propune să onoreze moștenirea unui campion care a făcut istorie atât în box, cât și în raliuri.</p>
<p>În plus față de competiția propriu-zisă, sunt așteptate și momente comemorative speciale dedicate fostului campion, menite să ofere un cadru de reflecție și celebrare. Prin „Trofeul Vulcanii Noroioși – In Memoriam Mihai Leu”, motorsportul românesc transmite un mesaj puternic: Mihai Leu nu va fi uitat.</p>
<h2><span>Primarul Hunedoarei, devastat de moartea lui Mihai Leu: „Un om de excepție”</span></h2>
<p>Dan Bobouțanu, primarul Hunedoarei, <span>este devastat</span> după moartea lui Mihai Leu. Fostul mare campion român a trecut în neființă după o luptă crâncenă cu o boală nemiloasă.</p>
<p>„Pe Mihai l-am cunoscut de când lumea, dar ne-am împrietenit cel mai tare din anul 2008 când am întrat împreună ca şi consilieri locali. A fost un prieten foarte bun și un om de excepție!</p>
<p>Împreună am revitalizat fotbalul în municipiul Hunedoara. În anul 2010, eram amândoi consilieri locali, am înființat clubul FC Hunedoara. Era un moment când nu mai exista echipa de fotbal după ce Corvinul a fost dezafectat în 2004 si „Corvinul 2005″ care era un alt club a dat faliment în 2008.</p>
<p>Atunci i-am lămurit pe Mircea Lucescu și pe Ioan Andone să devină membrii fondatori la noul nostru club.</p>
<p>Mereu ne întâlneam si împreună l-am făcut Cetățean de Onoare pe Mircea Lucescu plus alte multe lucruri bune pentru comunitate.</p>
<p>Şi-a iubit orașul cu pasiune și de câte ori venea acasă de pe undeva trecea pe la mine la o cafea și mereu îmi spunea: acasă la Hunedoara e cel mai bine!</p>
<p>Am vorbit cu soția lui să ne organizăm să-l aducem acasă. Dumnezeu să-l odihnească”, a spus Dan Bobouțanu, primarul Hunedoarei, pentru <span>ProSport</span>.</p>

]]></description>
    </item>
    <item>
      <title>Afacerile în care a fost implicat Mihai Leu. Cum arată cifrele din conturile marelui campion</title>
      <link>https://www.prosport.ro/diverse/afacerile-in-care-a-fost-implicat-mihai-leu-cum-arata-cifrele-din-conturile-marelui-campion-20208757</link>
      <description><![CDATA[<img src="https://www.prosport.ro/wp-content/uploads/2025/07/Afacerile-in-care-a-fost-implicat-Mihai-Leu.-Cum-arata-cifrele-din-conturile-marelui-campion-1400x936.jpg"/><br/><p>După decesul regretatului Mihai Leu au ieșit la iveală informații despre alte surse de venit ale fostului campion, dincolo de cele din cariera sa sportivă.</p>
<p>Mihai Leu împreună cu soția acestuia, Anna Leu, au avut de-a lungul timpului mai multe afaceri.</p>
<h2><span>Implicațiile financiare ale lui Mihai Leu. Cum arată cifrele din afacerile campionului</span></h2>
<p>Anna și Mihai Leu au fost implicați în administrarea mai multor afaceri. Printre acestea se numără Marco Exim Moda SRL, o companie specializată în închirierea și subînchirierea proprietăților imobiliare, care în urmă cu un an a raportat o cifră de afaceri aproape de 200.000 de lei și un profit de 31.600 de lei. Fondată acum trei decenii, societatea a fost deținută în mod majoritar de Anna Leu, aceasta având 90% din acțiuni, iar Mihai Leu restul de 10%. Deși în 2008 valoarea activelor companiei era estimată la 1,37 milioane lei, ea s-a redus considerabil în timp, ajungând în prezent la circa 420.000 de lei.</p>
<p>O altă companie în care <span>fostul mare campion</span> figura ca asociat este ML Int Asig SRL, alături de Dora Adina Pocsai, care deținea 40% din acțiuni, în timp ce Mihai Leu deținea 60%. Societatea își desfășoară activitatea în domeniul agențiilor și brokerajului în asigurări. În anul 2024, ML Int Asig SRL a raportat o cifră de afaceri de 21.500 de lei, consemnând anul cu un profit de 13.500 de lei.</p>
<p>De asemenea, fostul campion la box și raliuri a mai fost implicat ca asociat într-o companie de consultanță în afaceri și management, Romital Service SRL, împreună cu Andrea Poggi. Această firmă și-a suspendat activitatea în 2009 iar în 2011 a fost desființată. O situație similară a avut loc și în cazul societății Global Sport Promotion, unde Mihai Leu a fost asociat alături de Nicolae Leu, conform informațiilor <span>Fanatik</span>.</p>
<h2><span>Reacția lui Leonard Doroftei după ce a aflat de moartea șocantă a campionului</span></h2>
<p>Leonard Doroftei a vorbit cu regret legat de <span>pierderea marelui campion</span> și a punctat cum Mihai Leu a fost o sursă de inspirație pentru industria boxului. Totodată, Doroftei s-a arătat plin de admirație cu privire la ce carieră deosebită a avut fostul campion la box și raliuri.</p>
<p>„Îmi pare rău să vorbim despre subiectul ăsta. Nu mi-aș fi dorit să vorbim așa de repede despre asta. Din păcate a plecat prea devreme dintre noi!</p>
<p>Prin muncă, prin dorință, ne-a făcut pe toți să mergem mai departe și să reușim, atât în boxul amator, cât și în boxul profesionist.</p>
<p>L-am cunoscut ca junior. Mai departe a plecat în Germania. Am văzut meciul lui de titlu mondial. A fost un boxer foarte bun. Unul din marii boxeri ai României.</p>
<p>Cu astea rămânem în viață. Să ne păstrăm bunul simț, să avem respect față de ceilalți și să nu aruncăm cu noroi.</p>
<p>Mihai Leu s-a născut campion și a rămas un campion! Din păcate, acum vorbim la trecut despre Mihai Leu. Aveam atâtea de povestit și de vorbit!</p>
<p>Trebuie să mergem în continuare mai departe. Vei trăi mereu printre noi”, a declarat Leonard Doroftei, conform <span>Digi Sport</span>.</p>

]]></description>
    </item>
    <item>
      <title>Omul pe care Mihai Leu l-a ajutat, după ce a făcut infarct, e convins: „Ar fi ieşit campion olimpic”. EXCLUSIV</title>
      <link>https://www.prosport.ro/alte-sporturi/box/omul-pe-care-mihai-leu-l-a-ajutat-dupa-ce-a-facut-infarct-e-convins-ar-fi-iesit-campion-olimpic-exclusiv-20208568</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-inmormantarea-lui-Mihai-Leu-scaled-e1751458843372-1400x945.jpg"/><br/><p>Titi Tudor, 70 de ani, omul care l-a scos în lumea boxului pe Leonard Doroftei, s-a aflat o perioadă și în staff-ul tehnic al lui Mihai Leu, cel care era condus de maestul Eustaţiu Mărgărit.</p>
<p>Titi Tudor, cunsocut ca Titi Prosop este unul dintre cei mai buni antrenori de box din România. Acesta a șlefuit foarte mulți campioni, iar cel mai cunoscut dintre aceștia este Leonard Doroftei, 55 de ani, fost campion mondial la box profesionist și medaliat olimpic.</p>
<p>Însă, Titi Tudor s-a aflat la începutul său în antrenorat în staff-ul tehnic al lui Mihai Leu de la juniori, anii ’84, ’85, ’86, cel care era condus de maestrul Eustațiu Mărgărit. Titi Prosop ne-a spus că a asistat la meciul dintre Mihai Leu și Feri Vaștag, cei care în anii ’84, ’85, ’86 erau rivali pe aceeași categorie, dar totodată și cei mai buni prieteni.<span> Vaștag</span> era din Reșița, iar<span> Mihai Leu</span> din Hunedoara.</p>
<h2><span>Omul pe care Mihai Leu l-a ajutat, după ce a făcut infarct, e convins: „Nu m-a uitat niciodată și m-a ajutat la greu. Lumea boxului din România de după anii 2000 trebuia să îl prețuiască mai mult și poate că nu se îndrepta către raliuri!”</span></h2>
<p><span>ProSport</span> l-a contactat pe Titi Tudor, cunoscut în lumea boxului ca Titi Prosop, iar pe acesta l-au năpădit lacrimile când a auzit despre subiectul pe care dorim să îl discutăm.</p>
<figure aria-labelledby="figcaption_attachment_18840389" class="wp-caption aligncenter" id="attachment_18840389"><img alt="Mihai Leu și Feri Vaștag sunt premiați de regretatul Emanoil Savin" class="wp-image-18840389 size-full" decoding="async" height="510" src="https://www.prosport.ro/wp-content/uploads/2017/05/16258194/1-emanuel-savin-mihai-leu-mircea-simion-si-francisc-vastag-mediafa.jpg" width="815"/><figcaption class="wp-caption-text" id="figcaption_attachment_18840389">Mihai Leu și Feri Vaștag sunt premiați de regretatul Emanoil Savin</figcaption></figure>
<p>„De marți noapte plâng încontinu. Diferența dintre mine și Mihai e de 14 ani, dar eu l-am considerat pe Mihai ca și pe copilul meu, așa cum l-am considerat și pe Moșu (n.r. Leonard Doroftei.) Pe Mihai îl știu de prin ’82-’83, atunci când eu eram la început de antrenorat, iar maestrul său, Eustațiu Mărgărit mi-a propus să intru în echipa lui de pregătire.</p>
<p>Mihai Leu era omul lor numărul 1. Mihai era al naibii de bun și îl avea rival la categorie pe atunci pe Francisc Vaștag. Diferența de vârstă dintre ei doi este de trei luni, iar Doroftei e mai mic decât ei cu un an. România avea la vremea aia un lot de juniori bun de tot, iar la Havana ai noștri Leu și Feri Vaștag i-au spart pe cubanezi și au ieșit campioni mondiali la ei acasă. S-a întâmplat prin ’87. Dar, din păcate, un an mai târziu Mihai Leu a decis să fugă din România la o acțiune a lotului național prin Grecia. Eu zic că, dacă Leu rămânea în România, la Olimpiada de la Barcelona din 1993 el ieșea sigur campion olimpic. Era foarte bun, iar rivalitatea cu Feri Vaștag era benefică pentru România. La Barcelona al meu Doru Doroftei a luat medalia de broz.</p>
<p>Însă, noi aveam o problemă în țară. Feri și Leu erau pe aceeași categorie și chiar s-au bătut între ei pentru supremație. Trebuia să rezolvăm cumva disputa asta, pentru că ambii erau la fel de buni. Erau buni de tot, dar la acel meci la care eu am asistat Mihai Leu l-a învins pe Feri Vaștag. Și rețineți, ei la lot erau ca frații, însă în ring erau rivali.</p>
<p>Au fost în aceeași situație ca Lucian Bute și Dorel Simion. Și ei doi s-au bătut pe aceeași categorie și a trebuit să se facă până la urmă o departajare. Eu sunt convins că, dacă Mihai Leu rămânea în România, Feri trecea pe altă cateogire, iar la Barcelona unul dintre Feri, Leu și Doroftei ieșea campion olimplic. Însă, nu a fost să fie.</p>
<p>Mihai Leu nu m-a uitat și după foarte mulți ani m-a ajutat. În 2013 am făcut un infarct la un campionat european de juniori prin Rusia. Iar după o perioadă Mihai Leu a aflat și m-a ajutat. Mi-a spus apoi să încerc să nu mă mai consum atât de mult la meciuri, voi știți povestea mea cu mușcatul din prosop. Și Doru Doroftei mi-a spus să încerc să fiu mai calm, pentru că o să mor lângă ring, dar ăsta sunt eu. Îmi pare rău și plâng încontinu după Mihai Leu. Îmi pare rău că lumea boxului de după anii 2000 din România nu l-a prețuit cum trebuia. Mihai putea să ajute boxul românesc mult de tot, dar a iubit și raliurile și s-a îndreptat apoi spre acest sport”, a spus Titi Tudor, pentru <span>ProSport</span>.</p>
<figure aria-labelledby="figcaption_attachment_20208631" class="wp-caption aligncenter" id="attachment_20208631"><img alt="Titi Tudor" class="wp-image-20208631 size-full" decoding="async" height="506" loading="lazy" src="https://www.prosport.ro/wp-content/uploads/2025/07/titi-prosop-1.png" width="755"/><figcaption class="wp-caption-text" id="figcaption_attachment_20208631">Titi Tudor</figcaption></figure>

]]></description>
    </item>
  </channel>
</rss>
