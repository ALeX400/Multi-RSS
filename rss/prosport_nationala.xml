<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Unde a ascuns Daniel Prodan 10.000 de dolari: „Era și maică-sa de față”</title>
      <link>https://www.prosport.ro/diverse/unde-a-ascuns-daniel-prodan-10-000-de-dolari-era-si-maica-sa-de-fata-20351576</link>
      <description><![CDATA[<img src="https://www.prosport.ro//wp-content/uploads/2025/12/Unde-a-ascuns-Daniel-Prodan-10.000-de-dolari-„Era-si-maica-sa-de-fata-1400x1050.jpg"/><br/><p>Constantin Tică Dănilescu (77 de ani), fost director sportiv la Steaua, dar și la Dinamo, a povestit un episod amuzant în care a fost protagonist regretatul Daniel Prodan. Acesta, în timp ce se discuta transferul său la Steaua, a ascuns 10.000 de dolari, banii pe care îi primise pentru semnătură, într-un loc inedit, spre surprinderea celor prezenți la discuții.</p>
<p>Daniel Didi Prodan a jucat la Steaua în două perioade, 1992-1996 și ianuarie – iunie 2000, în aceasta din urmă, sub formă de împrumut de la Rangers.</p>
<ul>
<li>Prodan a făcut parte din Generația de Aur, care <span>a scris istorie pentru România la CM 1994</span> din SUA.</li>
</ul>
<h2><span>Unde a ascuns Daniel Prodan 10.000 de dolari</span></h2>
<p>Constantin Dănilescu, fost director sportiv la Steaua, a dezvăluit momentul în care s-a dus împreună cu Constantin Dimitriu la Satu Mare pentru a-l convinge pe Daniel Prodan să semneze cu gruparea din Ghencea, dar și reacția „hâtră” pe care regretatul „tricolor” a avut-o de față cu cei prezenți, între care se afla și mama sa. Potrivit lui Dănilescu, inclusiv echipa din „Ștefan cel Mare”, marea rivală a Stelei, îl dorea pe Prodan.</p>
<p>„A ținut foarte mult Dinamo să-l ia, el a stat și în curte la Dinamo. Și am fost la Satu Mare (n.r. când juca la Olimpia) cu Țiți Dumitriu.</p>
<p>Didi a venit, i-am dat 10.000 de dolari la semnătură și, dintr-o dată, a luat un ghiveci din casa de acolo, a scos floarea, a pus banii și floarea peste. Era și maică-sa de față. Era un tip hâtru, cu glume la el. El, Costel Gâlcă, Panduru… aveau trupa lor”, a spus Constantin Dănilescu la „<span>Un Podcast</span>”</p>
<p>În cariera sa, Daniel Didi Prodan a jucat la Olimpia Satu Mare, Steaua, Rocar și FC Național, iar debutul în fotbalul internațional l-a făcut în 1996, când s-a transferat la Atletico. În Europa a mai jucat la Rangers și Messina Peloro.</p>
<p>S-a retras din fotbal în 2003, de la FC Național, iar în 2016, la numai 44 de ani, <span>Didi Prodan a murit în urma unui infarct</span>, lăsând un gol imens în lumea fotbalului românesc.</p>
<h2><span>Didi Prodan, cea mai bună performanță pentru „tricolori” la un turneu final</span></h2>
<p>Didi Prodan a fost component al naționalei României în perioada 1993-2001, timp în care a participat la ultimele două ediții de World Cup, SUA 1994 și Franța 1998.</p>
<p>La cea din 1994, „tricolorii” lui Anghel Iordănescu au reușit cea mai bună performanță la un turneu final, după ce au ajuns în sferturile de finală, pe care le-au pierdut în fața reprezentativei Suediei, la loviturile de departajare.</p>
<p>Didi Prodan a avut 54 de meciuri jucate, cu un gol înscris în calificările pentru EURO 1996 Anglia. În 2001, Prodan a jucat în ultimul său meci pentru „tricolori”, în calificările pentru CM 2002, organizat în Coreea de Sud și Japonia.</p>

]]></description>
    </item>
    <item>
      <title>Bilanțul generației 2003: ce s-a ales de România U19. „Din 22 de jucători, doar 4-5 au ajuns fotbaliști”. Unul dintre ei vinde mașini din străinătate. EXCLUSIV</title>
      <link>https://www.prosport.ro/exclusiv-fcsb/bilantul-generatiei-2003-ce-s-a-ales-de-romania-u19-din-22-de-jucatori-doar-4-5-au-ajuns-fotbalisti-unul-dintre-ei-vinde-masini-din-strainatate-exclusiv-20351455</link>
      <description><![CDATA[<img src="https://www.prosport.ro//wp-content/uploads/2025/12/Bilantul-unei-generatii-ratate-Ce-s-a-ales-de-nationala-Romaniei-U19-„Din-22-de-jucatori-doar-4-5-au-ajuns-fotbalisti.-Unul-dintre-ei-vinde-masini-din-strainatate.-EXCLUSIV.jpg"/><br/><p>În cadrul emisiunii <span>EXCLUSIV FCSB</span> de la <span>ProSport </span>s-a ridicat subiectul legat de generațiile de tineri fotbaliști din România care s-au ratat în ultimii ani.</p>
<p>De această dată, Marius Ciobanu, fostul jucător de la FCSB II și U Cluj, a vorbit despre generația 2003 din care a făcut și el parte și din care nu prea mulți jucători au ajuns să evolueze la nivel înalt. Deși are doar 22 de ani, Marius Ciobanu a decis să-și agațe ghetele în cui încă din luna septembrie a acestui an.</p>
<h2><span>Bilanțul generației 2003: ce s-a ales de România U19. „Din 22 de jucători, doar 4-5 au ajuns fotbaliști”</span></h2>
<p>Marius Ciobanu a comparat generația României U19 cu generația Serbiei U19. Conform acestuia, din generația României „doar 4-5 jucători au ajuns să evolueze la Liga 1 și Liga 2, iar restul s-au lăsat de fotbal”. În iunie 2021 cele două reprezentative s-au întâlnit în două partide amicale, iar sârbii s-au impus de fiecare dată cu 1-0.</p>
<p>„Din generația mea, în Liga 1 și Liga 2 mai sunt 4-5 jucători. Am avut un meci cu Serbia în care am făcut 0-0, apoi am bătut cu 1-0 <em>(n.r. după verificarea rezultatelor, în ambele partide Serbia a învins cu 1-0)</em>. Din generația noastră de atunci, din 22 de jucători, mai sunt 4-5 jucători care evoluează în Liga 1 sau Liga 2, restul nu mai e nicăieri. Dacă ne uităm pe lotul Serbiei, care a fost la acel moment, sunt jucători la Partizan, la Steaua Roșie, prin Olanda, prin Germania. Românii care au ajuns fotbaliști sunt Pantea, Bodișteanu, mai erau vreo 2-3 care sunt prin Liga 2”, a declarat Marius Ciobanu la <span>EXCLUSIV FCSB</span>.</p>
<p>Robert Panduru, fostul preparator fizic al naționalei U19 a României, care a ajuns anul acesta până în semifinalele Campionatului European, l-a completat pe Marius Ciobanu.</p>
<p>„Ar trebui să ne uităm și la generația U19 (n.r. care a ajuns în semifinalele turneului final de anul acesta). Haideți să vedem unde vor fi jucătorii macedoneni, spanioli și olandezi, care acum când am jucat cu ei la U19 erau la echipe de Liga 1 foarte puternice. Să vedem ce se va întâmpla cu jucătorii de la U19 peste 5-6 ani. Vă garantez că mulți, cu părere de rău, se vor lăsa de fotbal. Iar jucătorii cu care ei au jucat la Campionatul European vor ajunge foarte sus. De ce? Pentru că țările respective au grijă de juniorii pe care îi țin la loturile naționale”, a spus și Robert Panduru.</p>
<h2><span>Ce s-a întâmplat cu jucătorii României U19 din 2021: unul dintre ei vinde mașini, alții s-au retras prematur</span></h2>
<p>Mulți dintre fotbaliștii României U19 care întâlneau Serbia în iunie 2021 s-au retras sau joacă în prezent în ligile inferioare din România, deși au 22 de ani. După analiza situației, <span>ProSport </span>a descoperit că doar 6 jucători români din generația 2003 sunt legitimați în prezent la echipe din Liga 1, însă unul dintre aceștia, portarul Alexandru Silveanu, tocmai a revenit dintr-un împrumut la Câmpulung și nu a apărut în niciun meci pe foaia de joc pentru FC Argeș, echipă unde este legitimat în prezent.</p>
<p>Sportivii care s-au retras s-au angajat în diverse domenii. Din primele informații, Fabrizio Constantin, după ce s-a retras, pare să se fi apucat de adus mașini din străinătate pe care ulterior le vinde în România. Dovadă stau zecile de anunțuri pe site-urile de specialitate, unde numărul de telefon este chiar al fostului jucător. Totodată, Marius Ciobanu, un alt jucător retras, continuă acum să fie antrenor personal la o școală de fotbal. <span>Acesta din urmă a explicat la EXCLUSIV FCSB motivul pentru care a renunțat la cariera de fotbalist</span>.</p>
<div class="wp-caption aligncenter" id="attachment_20351505" style="width: 1290px"><p class="wp-caption-text" id="caption-attachment-20351505"><em>Așa arată anunțul unei mașini pe care o vinde Fabrizio Constantin, fost component al naționalei României U19</em></p></div>
<ul>
<li>Leonard Aldescu – portar Dunărea Călărași (Liga 3)</li>
<li>Alexandru Silveanu – portar FC Argeș (Liga 1, dar are 0 meciuri pentru piteșteni, fiind împrumutat până de curând la Câmpulung în Liga 2)</li>
<li>Marius Ciobanu – retras în septembrie 2025</li>
<li>Sergiu Pîrvulescu – Gloria Bistrița (Liga 2), a fost și în Liga 1 la Buzău</li>
<li>Gabriel Dănuleasă – Metalul Buzău (Liga 2)</li>
<li>Adrian Nicolae – CS Dinamo (Liga 2)</li>
<li>Botond Gergely – AFC Odorheiu Secuiesc (Liga 3)</li>
<li>Cristian Ignat – Rapid (Liga 1)</li>
<li>Alexandru Pantea – FCSB (Liga 1)</li>
<li>Fabrizio Constantin – retras</li>
<li>Andrei Pandele – FC Voluntari (Liga 2)</li>
<li>Luca Ciontea – retras</li>
<li>Dan Sîrbu – Farul Constanța (Liga 1)</li>
<li>Nicolas Popescu – CSA Steaua (Liga 2)</li>
<li>Romeo Adrian Niță – ACS Oltul Curtişoara (Liga 3)</li>
<li>Claudiu Negoescu – retras</li>
<li>Rareș Ilie – FC Empoli (Serie B – Italia)</li>
<li>Alexandru Trifan – retras</li>
<li>Ștefan Bodișteanu – FC Botoșani (Liga 1)</li>
<li>Denis Radu – Petrolul (Liga 1)</li>
<li>Luca Andronache – SGV Freiberg (Liga 4 – Germania)</li>
<li>Andreas Chirițoiu – FC Bihor (Liga 2)</li>
</ul>
<h2><span>Ce s-a întâmplat cu jucătorii Serbiei U19 de la meciul din 2021</span></h2>
<p>De partea cealaltă, din generația născută în 2003, sârbii se pot lăuda cu toți jucătorii activi. Doi dintre ei nu au echipă din iulie anul acesta, însă nu s-au retras. În rest, majoritatea fotbaliștilor joacă în prima ligă din Serbia.</p>
<ul>
<li>Marko Copic – portar fără echipă din iulie 2025 – ultima dată la Gzira United FC, în Liga 1 din Malta</li>
<li>Ognjen Lukic – portar FK Zeleznicar Pancevo (Liga 1 – Serbia)</li>
<li>Uros Lazic – OFK Beograd (Liga 1 – Serbia)</li>
<li>Lazar Kalicanin – Cukaricki (Liga 1 – Serbia)</li>
<li>Stefan Despotovski – OFK Beograd (Liga 1 – Serbia)</li>
<li>Luka Subotic – Spartak Subotica (Liga 1 – Serbia)</li>
<li>Nemanja Krsmanovic – Spartak Subotica (Liga 1 – Serbia)</li>
<li>Nikola Petkovic – FC Charlotte (Liga 1 – MLS SUA)</li>
<li>Jovan Mituljikic – Francs Borains (Liga 2 – Belgia)</li>
<li>Nikola Mituljikic – Zulte Waregem (Liga 1 – Belgia)</li>
<li>Nikola Stankovic – Steaua Roșie Belgrad (Liga 1 – Serbia)</li>
<li>Ognjen Ajdar – Graficar (Liga 2 – Serbia)</li>
<li>Dragan Stoisavljevic – OFK Petrovac (Liga 1 – Muntenegru)</li>
<li>Mateja Djordjevic – Austin (Liga 1 – MLS SUA)</li>
<li>Jaksa Jevremovic – Graficar (Liga 2 – Serbia)</li>
<li>Vladimir Miletic – Napredak (Liga 1 – Serbia)</li>
<li>Nemanja Motika – NK Olimpija (Liga 1 – Slovenia)</li>
<li>Igor Miladinovic – Saint-Etienne (Liga 2 – Franța)</li>
<li>Dario Grgic – FK Zeleznicar Pancevo (Liga 1 – Serbia)</li>
<li>Luka Cveticanin – fără echipă din iulie 2025 – ultima dată la FK Zemun, în Liga 2 din Serbia</li>
<li>Samed Bazdar – Real Zaragoza (Liga 2 – Spania)</li>
<li>Marko Lazetic – Aberdeen (Liga 1 – Scoția)</li>
<li>Marko Milovanovic – Alverca (Liga 1 – Portugalia)</li>
</ul>
<p>Și la capitolul antrenori situația este interesantă. Dacă selecționerul Serbiei U19 de atunci, Ivan Jevic (50 de ani) a ajuns la Qyzyljar (Liga 1 din Kazakhstan), Adrian Văsîi, tehnicianul de pe banca României U19 este acum la Hermannstadt U19, în timp ce secundul său, Laurențiu Roșu, este în prezent asistentul lui Cosmin Contra la Al-Arabi, Liga 1 din Qatar.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/FlCS6d8Iwgg?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="EXCLUSIV FCSB - Adevărul despre retragerea prematură din fotbal a doi fotbaliști de la FCSB" width="500"></iframe></div>
<h2><span>Cum au arătat echipele de start din Serbia U19 – România U19 1-0 din 5 iunie 2021</span></h2>
<p>România U19: Aldescu – M. Ciobanu, Gergely, Dănuleasă, Pantea – Pandele, Sîrbu – Niță, Ilie, Bodișteanu – Andronache</p>
<p>Serbia U19: Copic – Lazic, Despotovski, Subotic, Krsmanovic – Petkovic – J. Mituljikic, N. Mituljikic, Stankovic, Ajdar – Stoisavlje</p>

]]></description>
    </item>
    <item>
      <title>Daniel Bîrligea știe care este cheia succesului în Turcia – România: „Trebuie să facem asta”</title>
      <link>https://www.prosport.ro/fotbal-intern/nationala/daniel-birligea-stie-care-este-cheia-succesului-in-turcia-romania-trebuie-sa-facem-asta-20351557</link>
      <description><![CDATA[<img src="https://www.prosport.ro//wp-content/uploads/2025/12/Daniel-Birligea-stie-care-este-cheia-succesului-in-Turcia-Romania-„Trebuie-sa-facem-asta-scaled-e1766908741388-1400x1013.jpg"/><br/><p>Daniel Bîrligea (25 ani) a vorbit despre meciul Turcia – România, de la barajul pentru CM 2026, din martie, un meci extrem de important pentru „tricolorii” care nu s-au mai calificat la un turneu final de la ediția din 1998.</p>
<p>România a încheiat grupa H pe locul 3, însă merge la baraj din postura de câștigătoare a grupei de Liga Națiunilor. Dacă găsește cheia succesului în <span>partida cu reprezentativa Turciei, ce va avea loc la Istanbul</span>, România se va confrunta în „finală” cu învingătoarea dintre Slovacia și Kosovo.</p>
<h2><span>Daniel Bîrligea știe care este cheia succesului în Turcia – România</span></h2>
<p>Daniel Bîrligea, cel mai bun marcator al FCSB în sezonul trecut, știe care este cheia succesului în Turcia – România, meci decisiv pentru a ajunge în „finala” barajului și a prinde „biletul” de SUA.</p>
<p>„Trebuie să fie ca o finală, să ne prezentăm pregătiți și cu o atitudine foarte bună. Trebuie să dăm totul pe teren. Nu o să facă Turcia un pas înapoi și să zică «treceți voi».</p>
<p>Trebuie să mergem peste ei și să-i atacăm din toate pozițiile. Da, eu cred foarte mult în visul calificării. Vreau să fac multe persoane fericite și să reușim această calificare”, a declarat Daniel Bîrligea pentru <span>Fanatik</span>.</p>
<p>Bîrligea ar putea să fie chiar titular pentru această confruntare, din cauza suspendării lui Denis Drăguș, care a primit direct cartonaș roșu la numai două minute de la intrarea în teren, în meciul Bosnia – România, 3-1, din preliminariile CM.</p>
<h2><span>Turcia – România, la Istanbul</span></h2>
<p>Pentru meciul Turcia – România, cel puțin 2.000 de suporteri ai „tricolorilor” vor putea asista la partida care va avea loc la Istanbul, pe Bekiștaș Park Arena, un stadion cu o capacitate de peste 42.000 de locuri.</p>
<p>„Federația de Fotbal din Turcia a anunțat locul de desfășurare a partidei Turcia – România, programate pe 26 martie, primul meci din play-off-ul de calificare la Campionatul Mondial din 2026! Jocul va fi găzduit de Beșiktaș Park din Istanbul, o arenă cu o capacitate de 42.590 de locuri! Vom reveni cu detalii despre bilete în momentul în care vor exista astfel de informații”, a transmis FRF.</p>
<h2><span>Dacă trece de Turcia, următoarea adversară de la baraj ar putea fi Kosovo</span></h2>
<p>Dacă naționala lui Mircea Lucescu găsește „cheia succesului” și reușește să treacă de turci, următoarea adversară îi este învingătoarea dintre Slovacia și Kosovo, partidă care se decide în 26 martie.  „Finala” barajului va avea loc tot în deplasare și este programată pe 31 martie.</p>
<p>În cazul calificării la turneul final, unde România nu a mai fost din 1998, „tricolorii” se vor afla în Grupa D, alături de SUA, Australia și Paraguay.</p>
<ul>
<li>Cea mai bună performanță a „tricolorilor” la CM a fost în 1994, în SUA, când jucătorii antrenați de Anghel Iordănescu au atins sferturile de finală, pe care <span>le-au pierdut, la loviturile de departajare, cu reprezentativa Suedia</span>.</li>
</ul>

]]></description>
    </item>
    <item>
      <title>E gata cu transferul lui Nicolae Stanciu la Rapid! Răzvan Raț a făcut anunțul: „Vrea ceva mai sus!”</title>
      <link>https://www.prosport.ro/fotbal-intern/superliga/e-gata-cu-transferul-lui-nicolae-stanciu-la-rapid-razvan-rat-a-facut-anuntul-vrea-ceva-mai-sus-20351119</link>
      <description><![CDATA[<img src="https://www.prosport.ro//wp-content/uploads/2025/12/E-gata-cu-transferul-lui-Nicolae-Stanciu-la-Rapid-Razvan-Rat-a-facut-anuntul-„Vrea-ceva-mai-sus.jpg"/><br/><p>Fostul internațional Răzvan Raț, omul lui Dan Șucu de la Genoa, a făcut anunțul privind transferul lui Nicolae Stanciu la Rapid. Deși trece printr-o perioadă mai dificilă, din punct de vedere sportiv, cu numai câteva meciuri în picioare la echipa din Serie A, Nicolae Stanciu nu a luat în calcul o revenire în Superliga, dorind să joace la o echipă peste valoarea Rapidului, susține Raț.</p>
<p>În prezent, Rapid se află pe locul secund în Superliga, cu 39 de puncte, la un singur punct în urma liderului Universitatea Craiova.</p>
<p>Nicolae Stanciu (32 de ani) a jucat în actualul sezon în doar șase partide, cu un gol marcat în Cupa Italiei. Iar evoluția modestă la nivel de club, din ultima perioadă, l-a determinat pe selecționerul Mircea Lucescu să îl tragă „pe linie moartă”, însă <span>explicația primită nu l-a convins pe Stanciu</span>.</p>
<h2><span>E gata cu transferul lui Nicolae Stanciu la Rapid</span></h2>
<p><span>Numele lui Nicolae Stanciu a fost intens vehiculat în privința unui transfer la Rapid</span>, celălalt club unde Dan Șucu este acționar. Răzvan Raț a făcut anunțul legat de acest transfer și a afirmat că pentru internațional este important să aibă echipă unde să joace, dar dacă va face pasul va alege ceva mai puternic decât gruparea din Giulești. Asta deși din perspectiva strictă a poziției din clasament, Rapid stă mult mai bine, locul 2 în Superliga, față de locul 17 pe care îl ocupă Genoa în Serie A.</p>
<p>„Este frustrat pentru că obiectivul lui este să revină la echipa națională. E căpitanul echipei naționale, e important și pentru el și pentru echipa națională. E important pentru el să aibă o echipă unde să joace, indiferent că ea va fi Genoa sau alta. Nu cred că există vreo șansă să se întoarcă în România. Dacă va fi să plece de la Genoa, eu cred că în mintea lui își dorește ceva mai sus decât Rapid”, a spus Răzvan Raț pentru <span>Sport.ro</span>.</p>
<p>Rapid, de pe locul pe care îl ocupă după 21 de etape, arată ca o candidată serioasă la titlu, după ce inițial se luase în vizor o clasare pe un loc cât mai sus și accederea în cupele europene.</p>
<p>„Rapid va fi o candidată serioasă la titlu în sensul în care în play-off se va decide totul”, a mai spus Raț.</p>
<h2><span>Nicolae Stanciu, de cinci ori titular</span></h2>
<p>Stanciu a fost de cinci ori titular în cele șase partide în care a jucat pentru Genoa în acest sezon, iar cel mai recent meci în care a evoluat a fost cel din optimile Cupei Italiei, cu Atalanta, de la începutul lunii decembrie. Evoluția din victoria lui Genoa i-a fost notată de <span>SofaScore</span> cu 7.</p>
<ul>
<li>Mijlocașul se află sub contract cu Genoa până în vara lui 2027, iar cota sa de piață este de 2 milioane de euro.</li>
</ul>
<p>În șapte din ultimele opt meciuri (campionat și Cupă), Nicolae Stanciu a stat pe banca de rezervă, după ce întreaga lună octombrie a absentat din motive medicale, în urma unei leziuni musculare.</p>
<ul>
<li>În ultima etapă din Serie A, Genoa joacă la AS Roma (locul 4). Meciul este programat pe 29 decembrie și încheie anul 2025.</li>
</ul>

]]></description>
    </item>
    <item>
      <title>Sfatul unui portar cu sute de meciuri la activ în fotbalul românesc pentru Ionuț Radu: „Dacă ar face un pas în față ar fi complet”. EXCLUSIV</title>
      <link>https://www.prosport.ro/fotbal-intern/nationala/sfatul-unui-portar-cu-sute-de-meciuri-la-activ-in-fotbalul-romanesc-pentru-ionut-radu-daca-ar-face-un-pas-in-fata-ar-fi-complet-exclusiv-20350183</link>
      <description><![CDATA[<img src="https://www.prosport.ro//wp-content/uploads/2025/12/Sfatul-unui-portar-cu-sute-de-meciuri-la-activ-in-fotbalul-romanesc-pentru-Ionut-Radu-1400x933.jpg"/><br/><p>Ionuț Radu (28 de ani), jucătorul celor de la Celta Vigo, s-a impus ca titular în primul 11 creionat de Mircea Lucescu la naționala României.</p>
<p>Cătălin Mulțescu, fost portar în Divizia A peste 250 de meciuri, crede că acesta e cel mai bun goalkeeper al momentului însă ar putea fi și mai bun.</p>
<h2><span>Ce îi lipsește lui Ionuț Radu pentru a fi complet? „Dacă ar face un pas în față ar fi complet”</span></h2>
<p>Detaliul observat: se apără foarte aproape de linia porții și asta i-ar putea crea probleme. Cătălin Mulțescu, fiul legendarului Gigi Mulțescu, a vorbit despre meseria de antrenor cu portarii.</p>
<p>„Dacă am trăit portar, pot să ofer ceva ca antrenor cu portarii, pentru că am trăit lucrul ăsta. Și trăirile mele pot să le transmit și portarilor. Și atunci am zis, băi, este mai bine aici.</p>
<p>Vreau să le transmit ceva, vreau să îi învăț ceva. Sunt licențiat A – Goalkeepers pentru postul de antrenor cu portarii și pot să fac lucrul ăsta. Plus că am fost la foarte multe congrese de antrenori de portari și afară.</p>
<p>Cred că pot să le ofer și am doar, să zicem, trei sau patru resurse mai mulți. Asta a fost problema și mi-a plăcut foarte mult să le ofer.</p>
<p>(Dacă tot ești specializat la portari, care e portarul echipei naționale cel mai bun din cei convocați de Mircea Lucescu? Știi că acum ceva timp a fost o polemică legată de faptul cine trebuie să apere)</p>
<p>Nu pot să zic… Moldovan înseamnă într-un fel, îi antrenez fratele. Nu joacă, ceea ce este un impediment. Dar înainte a făcut greșeala cu Canada, dar eu cred că înainte de acel meci, cel puțin el când a intrat în poartă, eu zic că a avut o evoluție extraordinar de bună. Ca stil el îmi place, să zic așa.</p>
<h2><span>Despre Stelea: „Mamă, cum se pregătea. Doamne, incredibil. N-aveai cum să nu îl admiri”</span></h2>
<p>(Dar și Ionuț Radu e ca tine, e mic așa?) Da. Ionuț Radu este un portar destul de reactiv. Totuși un pic… Mie îmi plac portarii iuți. Așa, îmi plac portarii iuți. Gen Lobonț. Am fost colegi de generație.</p>
<p>Idolul meu a fost Bogdan Stelea. De departe. L-a antrenat tata, la Samsunspor.  Am fost tot timpul lângă el, la Dinamo. Fabulos. Un portar fabulos, efectiv.</p>
<blockquote><p>Mamă, cum se pregătea Stelea. Doamne, incredibil. N-aveai cum să nu îl admiri</p></blockquote>
<p><img alt="" class="aligncenter size-full wp-image-18700966" decoding="async" height="481" src="https://www.prosport.ro//wp-content/uploads/2013/06/10983049/1-stelea-psp-982.jpg" width="815"/></p>
<p>(Dar Ionuț Radu nu e genul ăsta tot așa?) Ionuț Radu este un portar care își apără poarta la o distanță foarte mică. Din punctul meu de vedere, cred că dacă ar face un pas în față, cred că ar avea mai mult succes.</p>
<p>E punctul meu de vedere. El are reflexe de acolo de unde este. Un pic mai în față și cred că ar fi un portar complet”, a încheiat Cătălin Mulțescu dialogul cu <span>ProSport</span>.</p>
<ul>
<li><span>UN AMPLU INTERVIU CU CĂTĂLIN MULȚESCU PUTEȚI VIZIONA AICI</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" loading="lazy" referrerpolicy="strict-origin-when-cross-origin" src="https://www.youtube.com/embed/mVQR1gGGfMc?start=595&amp;feature=oembed" title="Cătălin Mulțescu, mărturisiri cutremurătoare: „La noi acasă e totul sărac, aici se mânca fotbal”" width="500"></iframe></div>
<h2><span>Cine este Cătălin Mulțescu</span></h2>
<p>Cătălin Mulțescu terminat junioratul la Sportul Studențesc și a debutat în eșalonul secund la Rocar București, în 1994.</p>
<p>Cătălin Mulțescu și-a continuat apoi cariera la Steaua Mizil, Astra Giurgiu, Zimbru Chișinău (Moldova), Ceahlăul Piatra Neamț, Jiul Petroșani, Petrolul Ploiești și s-a retras în 2008, când a apărat ultimul meci în Liga 1, Universitatea Craiova – Ceahlăul 3-2.</p>
<p>Peste 250 de jocuri a apărat Cătălin Mulțescu în fotbalul românesc. Are în palmares două trofee, Cupa Moldovei cu Zimbru Chișinău (2003, 2004), precum și două promovări în prima divizie, cu Astra și Jiul Petroșani.</p>

]]></description>
    </item>
  </channel>
</rss>
