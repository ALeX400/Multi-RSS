<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Sunteți dispus să-i cedați locul la națională lui Gică Hagi?”. Mircea Lucescu a răspuns pe loc</title>
      <link>https://www.prosport.ro/fotbal-intern/nationala/sunteti-dispus-sa-i-cedati-locul-la-nationala-lui-gica-hagi-mircea-lucescu-a-raspuns-pe-loc-20269447</link>
      <description><![CDATA[<img src="https://www.prosport.ro//wp-content/uploads/2025/09/Mesaj-dur-si-impotriva-lui-Mircea-Lucescu-„Este-un-antrenor-expirat-si-trebuie-sa-intelaga-singur-acest-lucru.-EXCLUSIV.webp"/><br/><p>Echipa naționala a României a terminat la egalitate duelul din deplasare, cu Cipru, scor 2-2, în preliminariile pentru Cupa Mondială.</p>
<p>Mircea Lucescu a fost contestat de mai multe nume importante din fotbalul românesc în urma acestui rezultat.</p>
<h2><span>„Sunteți dispus să-i cedați locul la națională lui Gică Hagi?”. Mircea Lucescu a răspuns pe loc</span></h2>
<p>Naționala României are 7 puncte adunate în 5 meciuri din actuala campanie de calificare pentru Cupa Mondială, iar șansele de a mai termina pe primele două poziții sunt reduse.</p>
<p>În tot acest context, s-a vorbit inclusiv despre următorul selecționer care ar putea prelua naționala noastră, iar cel mai vehiculat nume este cel al lui Gică Hagi.</p>
<p>Inclusiv Mircea Lucescu a vorbit despre această posibilitate și a recunoscut că este dispus să-i cedeze locul lui Gică Hagi, dacă „Regele” fotbalului românesc își dorește o aventură la echipa națională.</p>
<p>Totuși, actualul selecționer l-a avertizat pe Gică Hagi că situația nu este deloc una simplă, multe lucruri fiind de pus la punct în cadrul naționalei.</p>
<p>„Eu am încercat să am o discuție cu ei. Mâine discut cu ei. Dacă există posibilitatea pentru înlocuirea mea, mă dau la o parte. Niciun fel de problemă. Gică trebuie să calculeze că el nu mai are voie să greșească.</p>
<p>Dacă are această ambiție și această dorință, mă dau foarte ușor la o parte pentru el. E un moment de schimbare de generații. Să nu credeți că lucrurile sunt simple.</p>
<p>Eu mai am și altceva în perioada asta. Inclusiv arbitrajul de ieri a fost teribil. Când l-a lovit pe Șut nu poți să nu dai nici măcar fault. La noi orice acțiune era întreruptă”, a declarat Mircea Lucescu, la <span>Digi Sport</span>.</p>
<h2><span>Ciprian Marica, sigur că Gică Hagi e cea mai bună soluție pentru echipa națională: „E un moment bun!”</span></h2>
<p>Cel mai mare susținător al ideii de a-l avea pe Gică Hagi la echipa națională este Ciprian Marica, <span>acționarul de la Farul fiind convins</span> că „Regele” fotbalului românesc poate face o treabă excelentă pe banca României.</p>
<p>„Eu îl văd pe Gică Hagi mergând la națională, mai ales în situația actuală. Cred că ar fi un moment bun și pentru el și pentru națională. Dar Gică vrea un proiect pe termen lung.</p>
<p>Dacă nu-l cunoști pe Gică Hagi, atunci poți avea dubii că e acționar. Dar eu nu aș face mișmașuri ca să-l scot pe Gică Hagi din acționariat ca să fie selecționer. Dacă îmi asum să îl pun pe Hagi selecționer, înseamnă că sunt convins că nu va face niciun parti pris”, a declarat Ciprian Marica, potrivit gsp.ro.</p>

]]></description>
    </item>
    <item>
      <title>De ce a pierdut Mircea Lucescu bătălia ca selecționer al României? Gabriel Berceanu dezvăluie „după 15 ani de fotbal în toate zonele”, iar Daniel Nazare conchide: „Mircea cel Bătrân, dar mai ales cel Încăpățânat”</title>
      <link>https://www.prosport.ro/fotbal-intern/nationala/de-ce-a-pierdut-mircea-lucescu-batalia-ca-selectioner-al-romaniei-gabriel-berceanu-dezvaluie-dupa-15-ani-de-fotbal-in-toate-zonele-iar-daniel-nazare-conchide-mircea-cel-b-20269429</link>
      <description><![CDATA[<img src="https://www.prosport.ro//wp-content/uploads/2025/09/De-ce-a-pierdut-Lucescu-batalia-ca-selectioner-al-Romaniei-Gabriel-Berceanu-dezvaluie-„dupa-15-ani-de-fotbal-in-toate-zonele-iar-Daniel-Nazare-conchide-„Mircea-cel-Batran-dar-mai-ales-cel-Incapatanat.jpg"/><br/><p>Șansele la locul 1 în grupa de calificare la CM 2026 au devenit aproape nule. Practic, s-a compromis calificarea directă la Mondial. Pentru naționala României, inclusiv asigurarea locului 2 în grupă, pentru un posibil statut de cap de serie la baraj, a devenit o misiune foarte complicată, după 2-2 în Cipru. Cel mai probabil vom ajunge la baraj, dar prin prisma statutului dobândit în Liga Națiunilor din toamna trecută.</p>
<p>Dar, dincolo de toate calculele pe care le poți descoperi aici, realitatea este că Mircea Lucescu a bătut bătălia ca selecționer al României. Senzația este că rezultatele din toamnă, perfecte însă fără adversari de calibru, au fost o continuare din inerție a stării de spirit și a modului de lucru din mandatul Edi Iordănescu, o prelungire cumva a performanțelor calificării la EURO 2024 și a turneului final din Germania.</p>
<p>Urmează o discuție între Mircea Lucescu și conducerea FRF pentru clarificarea raporturilor, dar cert este că bătălia, ca selecționer, pare una pierdută pentru selecționer. Echipa nu joacă, Lucescu jignește jurnaliști, își critică public jucătorii la nici 24 de ore după remiza din Cipru, un climat din care e imposibil să speri la ceva.</p>
<p>De ce a pierdut Lucescu bătălia ca selecționer al României? În rubrica „Două răspunsuri, o întrebare” cu jurnaliștii Gabriel Berceanu și Daniel Nazare, pe care o regăsești în fiecare miercuri doar pe <span>ProSport</span>, perspectivele stau față în față. Iar la finalul materialului tu votezi care crezi că e motivul principal!</p>
<h2><span>Gabriel Berceanu: „Cele o mie de chipuri ale unui singur orgoliu mistuitor”</span></h2>
<p>Orgoliul l-a făcut pe Mircea Lucescu să piardă bătălia ca selecționer al României. Orgoliul de a se considera omnipotent, omniscient și fără sfârșit.</p>
<p>De aceea nici nu a vrut un antrenor secund care să fie și antrenor, nu doar „secund”. A dat peste cap rolul preparatorului fizic încă din primele zile de mandat, a devalorizat importanța esențială a datelor, parametrilor și elementelor analitice de fotbal 2025.</p>
<p>Din orgoliu, ca să arate încă o dată că e deasupra tuturor, deși a fost angajat să ducă România la Mondial, nu să-și reconfirme statutul de inovator!, a improvizat neproductiv și nejustificat. Nu o mai iau de la începutul anului, strict pe acțiunea asta: Dobre în flancul stâng, Miculescu tot în stânga, Ghiță pe post de fundaș central-dreapta, deși la club joacă, în linie de trei și pe post de fundaș central-stânga!</p>
<p>Orgoliul l-a făcut să ignore publicul tricolor, cea mai importantă armă a Generației de Suflet!, și să-l trateze disprețuitor: pentru că, tratând astfel jurnaliștii, jignești de fapt publicul. Pentru public sunt necesare informațiile, răspunsurile și argumentele solicitate de jurnaliști.</p>
<div class="wp-caption aligncenter" id="attachment_20269296" style="width: 1930px"><img alt="" aria-describedby="caption-attachment-20269296" class="size-full wp-image-20269296" decoding="async" fetchpriority="high" height="1186" sizes="(max-width: 1920px) 100vw, 1920px" src="https://www.prosport.ro//wp-content/uploads/2025/09/Mircea-Lucescu-derapaj-grosolan-„Avortoni-Cap-patrat-de-Banciu-injura-pe-toata-lumea.-Escrocul-de-Iancu-sa-stea-ascuns-scaled-e1757507216529.jpg" srcset="https://www.prosport.ro/wp-content/uploads/2025/09/Mircea-Lucescu-derapaj-grosolan-„Avortoni-Cap-patrat-de-Banciu-injura-pe-toata-lumea.-Escrocul-de-Iancu-sa-stea-ascuns-scaled-e1757507216529.jpg 1920w, https://www.prosport.ro/wp-content/uploads/2025/09/Mircea-Lucescu-derapaj-grosolan-„Avortoni-Cap-patrat-de-Banciu-injura-pe-toata-lumea.-Escrocul-de-Iancu-sa-stea-ascuns-scaled-e1757507216529-1400x865.jpg 1400w, https://www.prosport.ro/wp-content/uploads/2025/09/Mircea-Lucescu-derapaj-grosolan-„Avortoni-Cap-patrat-de-Banciu-injura-pe-toata-lumea.-Escrocul-de-Iancu-sa-stea-ascuns-scaled-e1757507216529-768x474.jpg 768w, https://www.prosport.ro/wp-content/uploads/2025/09/Mircea-Lucescu-derapaj-grosolan-„Avortoni-Cap-patrat-de-Banciu-injura-pe-toata-lumea.-Escrocul-de-Iancu-sa-stea-ascuns-scaled-e1757507216529-1536x949.jpg 1536w" width="1920"/><p class="wp-caption-text" id="caption-attachment-20269296">FOTO: Sportpictures</p></div>
<p>Din orgoliu și-a înțepat predecesorii, din orgoliu a început pe parcurs să critice tot ce preluase bun, în fapt, de la Edi Iordănescu. Și din orgoliu de salvator a încercat să propage ideea că s-a sacrificat acceptând postul de selecționer, într-un moment critic al naționalei. FALS!</p>
<p>Mircea Lucescu a venit în cel mai bun moment al naționalei după foarte mulți ani. N-a avut nimic de reconstruit, ci doar de continuat! Cosmin Contra a venit după haosul lui Daum. Mirel Rădoi și-a asumat riscurile tranziției unei generații de la U21. Edi Iordănescu a preluat naționala dezorientantă și cu moralul la pământ. Mircea Lucescu? A preluat o națională cu un nucleu clar, ieșită din grupe la EURO 2024.</p>
<p>Din orgoliu, Mircea Lucescu a crezut că poate rezolva totul pe baza flerului și a experienței. N-a mai investit vagoane de ore ca să descopere specificul tricolorilor: buni, răi, ei sunt un circuit de vreo 35 de inși maximum, cu un nucleu de vreo 20. L-a ignorat pe Louis Munteanu când era în formă, l-a crezut pe Vlad Dragomir mijlocaș la închidere.</p>
<p>Mai mult, încep să cred că efectiv a trăit cu convingerea că pe Baiaram l-a introdus pe teren cu Cipru în a doua repriză, nu pe Sorescu. Așa se explică reacția din conferință în care Lucescu spune că „e cel mai ofensiv jucător al nostru, marchează meci de meci în campionat”. Doar așa se justifică faptul că, după meci, le-ar fi mărturisit apropiaților că a făcut tot ce se putea face, enumerând jucătorii utilizați titulari și pe parcurs, adăugându-l în discuție pe băiatul în formă din atac, de la Craiova. Baiaram?! Deian era Baiaram?!</p>
<div class="wp-caption aligncenter" id="attachment_20268344" style="width: 1290px"><img alt="" aria-describedby="caption-attachment-20268344" class="size-full wp-image-20268344" decoding="async" height="720" sizes="(max-width: 1280px) 100vw, 1280px" src="https://www.prosport.ro//wp-content/uploads/2025/09/Mircea-Lucescu-si-a-pus-in-cap-vestiarul-nationalei-Romaniei.-Deciziile-care-i-au-socat-pe-greii-de-la-FCSB-dar-si-pe-doi-stranieri.-EXCLUSIV.jpeg" srcset="https://www.prosport.ro/wp-content/uploads/2025/09/Mircea-Lucescu-si-a-pus-in-cap-vestiarul-nationalei-Romaniei.-Deciziile-care-i-au-socat-pe-greii-de-la-FCSB-dar-si-pe-doi-stranieri.-EXCLUSIV.jpeg 1280w, https://www.prosport.ro/wp-content/uploads/2025/09/Mircea-Lucescu-si-a-pus-in-cap-vestiarul-nationalei-Romaniei.-Deciziile-care-i-au-socat-pe-greii-de-la-FCSB-dar-si-pe-doi-stranieri.-EXCLUSIV-768x432.jpeg 768w" width="1280"/><p class="wp-caption-text" id="caption-attachment-20268344">Fotomontaj: ProSport</p></div>
<p>Orgoliu l-a făcut să devină primul selecționer din ultimul deceniu care-și atacă jucătorii, nominal, în intervenții tv, după nici 24 de ore de la eșecul echipei. Ca să se salveze. Să tragă perdeaua alibiurilor peste miza personală, altfel nu poate fi imaginat așa ceva, cu atât mai puțin la un antrenor cu reputația, valoarea și experiența lui Lucescu!</p>
<p>Încă din 6 august anul trecut, <span>mi-am permis să adresez 10 întrebări publice, aici, după numirea lui Mircea Lucescu</span>. În 3 septembrie, <span>aici, scriam despre riscul ca Lucescu să ne orbească</span>. Am fost singurul care am deschis gura atunci (sabotor, părtinitor, nebun, fără bun simț, doar dușman al poporului n-am fost făcut!). Nu-i titlu de glorie pe durerea românilor de-acum și pe fundalul linșajului public de azi față de Lucescu. Am avut informații și date, le-am analizat și le-am publicat. Atâta tot și nimic mai mult. Apoi, în martie anul ăsta, <span>am venit aici cu alte întrebări</span>. Pentru ca, finalmente, <span>să dezvălui aici miturile lui Mircea Lucescu demontate devastator</span>.</p>
<p>În 15 ani de activitate în fotbal, în aproape toate zonele lui, confirmarea nu m-a durut nici măcar o dată. Mai mult, în presă, ea aduce satisfacție. Dar acum, pentru prima oară, pur și simplu mă simt gol pe dinăuntru și mă doare. De ce?</p>
<p>Pentru jucătorii naționalei. Pentru Rațiu, Burcă, Bancu, Răzvan Marin și Marius Marin, pentru Nicolae Stanciu, pentru Mitriță și Drăguș. Mă doare că am avut dreptate, cea mai tâmpită dreptate, pe suferința lor și a românilor.</p>
<p>Iar cea mai cumplită formă de orgoliu pentru care Mircea Lucescu a pierdut bătălia ca selecționer este și prima, cronologic: aceea prin care a pornit, de la bun început, acest drum. Doar ca să încheie rotund și magic, în povestea personală, ceva ce nu avea argumente că poate fi la fel și pentru noi, restul lumii.</p>
<h2><span>Daniel Nazare: „Mircea cel Bătrân, dar mai ales cel Încăpățânat”</span></h2>
<p>Mircea Lucescu pare atât de sigur pe el când spune prostii, a depășit limitele după Cipru, încât te enervează mai tare decât atunci când ar recunoaște că a greșit. La ultima variantă ar fi simpatic, acum te irită.</p>
<p>A comis multe erori, se întâmplă, și, ca oricare antrenor mare, e încăpățânat. Rău de tot. Vrea mereu să aibă dreptate. Uitați-vă la conferința de presă, cum tratează jurnaliștii. „Ce jucători ofensivi? Haideți, gata! Ajunge!”.</p>
<p>Cea mai mare greșeală e că n-a văzut, deși părea concentrat la joc, cât de obosit și fără chef e Dennis Man și el l-a scos pe Dobre, care alergase cel mai mult până atunci. Man, care ratase șansa lui 3-1 și apoi a tratat cu superficialitate faza premergătoare lui 2-2. Măcar parametrii fizici să-i fi comunicat cineva. Dar nu cred că Lucescu ascultă de cineva.</p>
<p>Tehnicianul octogenar a persistat într-o formulă de joc, neschimbată față de cea de la meciul cu Canada. Cu alte cuvinte, a greșit primul 11. Dar și schimbările. Râdem de Gigi Becali că nu știe nimic tactic: Mircea Lucescu știe și tot a dat-o de gard. Nu din neștiință, ci din încăpățânare.</p>
<p>Nu pentru că nu știa ce are de făcut, ci pentru că are idei fixe, a mers cu Drăguș până în pânzele albe: atacantul a jucat bine, a dat 2 goluri dar, când vezi că nu mai poate, schimbă-l! El, nu și nu!</p>
<div class="wp-caption aligncenter" id="attachment_20265168" style="width: 1378px"><img alt="" aria-describedby="caption-attachment-20265168" class="size-full wp-image-20265168" decoding="async" height="912" sizes="(max-width: 1368px) 100vw, 1368px" src="https://www.prosport.ro//wp-content/uploads/2025/09/Mircea-Lucescu-10.jpeg" srcset="https://www.prosport.ro/wp-content/uploads/2025/09/Mircea-Lucescu-10.jpeg 1368w, https://www.prosport.ro/wp-content/uploads/2025/09/Mircea-Lucescu-10-768x512.jpeg 768w" width="1368"/><p class="wp-caption-text" id="caption-attachment-20265168">Foto: Mihai Pop, ProSport</p></div>
<p>Baiaram e cel mai în formă fotbalist din Superliga și n-a fost introdus deloc. Mitriță, chemat din China ca să facă sprinturi la colțul terenului? Bagă-i, boss, mai ales că noi ofensiv n-am contat în partea secundă: niciun șut pe poartă! „Il Luce” i-a preferat, la schimbări, pe Șut și Sorescu, ultimul văzut atacant de selecționer!</p>
<p>Nu sunt sigur dacă staff-ul tehnic îl mai contrazice la una sau două idei. Deși am început meciul bine, am terminat în genunchi, pentru că n-am știut să schimbăm ceva. N-am făcut-o nici după Canada, n-am făcut-o nici la pauză cu Cipru și ne-am trezit egalați. Lipsă de reacție pe gazon, dar mai ales pe banca tehnică.</p>
<p>În afară de episodul Euro 1984, Lucescu a compromis toate calificările naționalelor: Mexic 1986, perioada Turcia 2017-2019 și acum. Se poate lăuda cu un parcurs de excepție în Liga Națiunilor, ceea ce ne va trimite la baraj. Nu ăla de la Vidraru, golit în prezent, ci acela pentru Mondialele 2026, plin de incertitudini.</p>
<p>N-avem perspective! Comparația Edi Iordănescu – Mircea Lucescu e în favoarea primului. A avut noroc și a scos mai mult decât titratul tehnician. Ne place sau nu, Lucescu rămâne un mare antrenor și un mic selecționer. Încăpățânat, evident.</p>
<h2><span>De ce a pierdut Mircea Lucescu bătălia ca selecționer al României?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>„E un conflict de interese la Hagi!”. Adrian Mutu a spus de ce „Regele” ar avea probleme în a deveni selecționerul României după Mircea Lucescu</title>
      <link>https://www.prosport.ro/fotbal-intern/nationala/e-un-conflict-de-interese-la-hagi-adrian-mutu-a-spus-de-ce-regele-ar-avea-probleme-in-a-deveni-selectionerul-romaniei-dupa-mircea-lucescu-20269426</link>
      <description><![CDATA[<img src="https://www.prosport.ro//wp-content/uploads/2025/09/„E-un-conflict-de-interese-la-Hagi.-Adrian-Mutu-a-spus-de-ce-„Regele-ar-avea-probleme-in-a-deveni-selectionerul-Romaniei-dupa-Mircea-Lucescu-scaled-e1757516684144-1400x851.jpg"/><br/><p>Echipa națională a terminat la egalitate duelul din deplasare, cu Cipru, scor 2-2, din preliminariile pentru Cupa Mondială.</p>
<p>România are doar 7 puncte după primele 5 meciuri jucate în această grupă de calificare.</p>
<h2><span>„E un conflict de interese la Hagi!”. Adrian Mutu a spus de ce „Regele” ar avea probleme în a deveni selecționerul României după Mircea Lucescu</span></h2>
<p>În tot acest context, au apărut multe zvonuri conform cărora Mircea Lucescu nu va mai continua pe banca echipei naționale, foarte multe nume importante din fotbalul românesc fiind dezamăgite de prestația tricolorilor.</p>
<p>Adrian Mutu a analizat și el situația și a tras o concluzie clară. „Briliantul” și-ar dori ca Mircea Lucescu să continue pe banca României, dar, în caz contrar, oficialii naționalei trebuie să găsească rapid o soluție foarte bună.</p>
<p>Întrebat despre varianta Gică Hagi, Mutu e convins că ar fi o mare problemă faptul că „Regele” fotbalului românesc este acționar la Farul Constanța, iar asta ar duce la un conflict de interese.</p>
<p>Totuși, dacă s-ar rezolva această situație, Adrian Mutu e sigur că Gică Hagi reprezintă cea mai bună variantă pentru banca naționalei.</p>
<p>„(n.r. – Dacă crede că vine Gică Hagi la echipa națională) Nu cred că vine Hagi. Cred că ar trebui să rămână Lucescu. Dacă nea Mircea decide să nu mai rămână, atunci trebuie să aduci pe cineva.</p>
<p>La Hagi este o singură problemă. Faptul că este proprietarul unui club de fotbal. Asta e singura problemă, este un conflict de interese în ceea ce înseamnă un selecționer.</p>
<p>Dacă domnul Lucescu consideră că nu mai vrea să continue la echipa națională, îl lăsăm pe Gică Hagi, care îi cunoaște pe toți, să își facă treaba. Hagi îi cunoaște pe toți, i-a format pe majoritatea. Ar fi cea mai logică continuare!”, a spus Adrian Mutu, potrivit <span>Fanatik</span>.</p>
<h2><span>Ciprian Marica a vorbit despre posibilitatea ca Gică Hagi să ajungă selecționerul României</span></h2>
<p><span>Ciprian Marica e convins</span> că „Regele” fotbalului românesc ar accepta o ofertă, mai ales că echipa națională are mare nevoie de el.</p>
<p>„Eu îl văd pe Gică Hagi mergând la națională, mai ales în situația actuală. Cred că ar fi un moment bun și pentru el și pentru națională. Dar Gică vrea un proiect pe termen lung.</p>
<p>Dacă nu-l cunoști pe Gică Hagi, atunci poți avea dubii că e acționar. Dar eu nu aș face mișmașuri ca să-l scot pe Gică Hagi din acționariat ca să fie selecționer. Dacă îmi asum să îl pun pe Hagi selecționer, înseamnă că sunt convins că nu va face niciun parti pris”, a declarat Ciprian Marica, potrivit gsp.ro.</p>

]]></description>
    </item>
    <item>
      <title>„Mircea Lucescu putea să aștepte liniștit poștașul acasă, dar s-a băgat când alții au refuzat naționala la greu”. EXCLUSIV</title>
      <link>https://www.prosport.ro/fotbal-intern/nationala/mircea-lucescu-putea-sa-astepte-linistit-postasul-acasa-dar-s-a-bagat-cand-altii-au-refuzat-nationala-la-greu-exclusiv-20269208</link>
      <description><![CDATA[<img src="https://www.prosport.ro//wp-content/uploads/2025/09/FRF-a-luat-decizia-legata-de-demiterea-lui-Mircea-Lucescu-in-avionul-spre-Bucuresti-„Nici-musca-nu-s-a-auzit-scaled-e1757520069520-1400x728.jpg"/><br/><p>Gică Burleanu, 65 de ani, tatăl președintelui FRF, Răzvan Burleanu, a spus pentru <span>ProSport</span> că fiul său trebuie să îi dea în continuare credit la echipa națională lui Mircea Lucescu.</p>
<p>România a remizat în Cipru, scor 2-2, iar șansele de calificare la CM din 2026 prin actualele preliminarii s-au diminuat aproape în totalitate. Astfel că, tricolorilor le mai rămâne acum doar varianta barajului de pe urma Ligii Națiunilor.</p>
<p>Însă, va mai continua <span>Mircea Lucescu</span> pe banca tricolorilor? Deși unii oameni din fotbalul românesc și-au manifestat deja părerea în legătura cu faptul că „Il Luce”<span> nu ar mai trebui</span> să fie selecționerul României, totuși Gheorghe Burleanu, tatăl președintelui FRF, Răzvan Burleanu, nu este de aceeași părere.</p>
<h2><span>Gheorghe Burleanu: „Mircea Lucescu putea să aștepte liniștit poștașul acasă”</span></h2>
<p>Gheorghe Burleanu a spus pentru <span>ProSport</span> că se pare că unii oameni din fotbalul românesc uită repede că Mircea Lucescu a preluat echipa națională, deoarece altora mult mai tineri decât el le-a fost teamă să accepte provocarea preliminariilor CM din 2026, după ce Edi Iordănescu decisese să nu mai continue pe banca tricolorilor.</p>
<p><img alt="" class="aligncenter size-full wp-image-20269241" decoding="async" height="600" loading="lazy" sizes="auto, (max-width: 900px) 100vw, 900px" src="https://www.prosport.ro//wp-content/uploads/2025/09/burleanu.webp" srcset="https://www.prosport.ro/wp-content/uploads/2025/09/burleanu.webp 900w, https://www.prosport.ro/wp-content/uploads/2025/09/burleanu-768x512.webp 768w" width="900"/></p>
<p>(Gică Burleanu)</p>
<p>„Domnilor, eu am jucat fotbal până la nivelul Ligii 1 din România. Nu mă consider eu că am fost un mare fotbalist, dar am fost totuși un jucător care a evoluat și în prima noastră ligă și a avut meciuri destul de multe.</p>
<p>Așa că, știu cum se simte un fotbalist și un antrenor în momente de bucurie, dar știu și cum se trăiește și după rezultate negative. Însă, la noi din păcate unele răutăți continuă să persiste. Pe timpuri Mircea Sandu era acuzat că nu a făcut mai nimic să îl convingă pe Mircea Lucescu să revină la națională, iar acum când Răzvan a realizat acest lucru, tot nu e bine, nu? Vad și citesc tot felul de răutăți la adresa domnului Mircea. Ba că a ajuns la 80 de ani, ba că una, ba că alta. Dar oare uităm atât de repede că domnul Mircea a fost singurul care nu a lăsat după plecarea lui Edi Iordănescu naționala la greu? După ce alții au refuzat-o sau nici nu doreau să audă de vreo propunere că știau că vor intra după Liga Națiunilor în perioada asta de preliminarii pentru mondiale, domnul Lucescu a acceptat să preia naționala și să vină să ne ajute. Dânsul putea să stea liniștit acasă și să aștepte poștașul cu pensia, dar nu a făcut acest lucru. Putea să stea lejer în sânul familiei sale și să își vadă de viața lui,</p>
<p>Alții au refuzat sau s-au rugat să nu fie ofertați, că știau că Edi scosese cam totul din generația asta și era greu să te califici și la mondiale. Iar când Mircea Lucescu a acceptat să ne ajute acum dăm în dânsul? Am ajuns să îl contestăm și pe Mircea Lucescu? A greșit domnul Lucescu la vreo centrare sau la vreo fază de gol primit? A ratat dânsul desprinderea și marcarea golului trei? Asta e viața în fotbal. Eu am jucat mijlocaș central și știu ce simt și băieții ăia doi Răzvan Marin și Marius Marin când nu îți iese jocul. Se vorbește deja de plecarea lui Mircea Lucescu? Eu știu că, dacă începi o partidă din minutul 1, atunci trebuie să o duci până la fluierul final. Trebuie să credem în Mircea Lucescu și în băieții ăștia ai noștri, iar eu nu văd o soluție bună renunțarea la domnul Lucescu. Trebuie lăsat să își continue mandatul”, a spus Gheorghe Burleanu.</p>
<ul>
<li><span>353 de meciuri a jucat Gică Burleanu în Divizia A a României</span></li>
<li><span>2 finale a disputat Gică Burleanu în cariera de jucător. O finală de Cupa Balcanică și o finală de Cupa României</span></li>
</ul>

]]></description>
    </item>
    <item>
      <title>UEFA nu o vrea pe România la Campionatul Mondial? Mircea Lucescu lansează o ipoteză șoc</title>
      <link>https://www.prosport.ro/fotbal-intern/nationala/uefa-nu-o-vrea-pe-romania-la-campionatul-mondial-mircea-lucescu-lanseaza-o-ipoteza-soc-20269471</link>
      <description><![CDATA[<img src="https://www.prosport.ro//wp-content/uploads/2025/09/UEFA-nu-o-vrea-pe-Romania-la-Campionatul-Mondial-Mircea-Lucescu-lanseaza-o-ipoteza-soc.jpg"/><br/><p>Mircea Lucescu a răbufnit la adresa UEFA lansând o ipoteză șoc cu privire la ce i s-ar întâmpla de fapt naționalei României.</p>
<p>A fost o seară neagră în Cipru, acolo unde „tricolorii” au sperat să bifeze un succes extrem de important pentru grupa C din preliminariile Cupei Mondiale 2026. Din păcate, calculele de acasă nu s-au potrivit cu cele de pe teren și elevii lui Mircea Lucescu au obținut doar un punct, la Nicosia. <span>Mircea Lucescu a început </span>să creadă într-o posibilă conspirație de la cel mai înalt nivel al fotbalului mondial împotriva României.</p>
<h2><span>Mircea Lucescu, ipoteza șoc despre UEFA: „Mi-a venit această idee”</span></h2>
<p>Selecționerul României nu a stat pe gânduri și a doua zi după rușinea din Cipru a vorbit despre ce se întâmplă la națională. A recunoscut că a greșit, dar a început să ia în calcul și o posibilă conspirație de la nivel înalt legat de șansele României de calificare. Mircea Lucescu consideră că poate nu suntem doriți la acest Mondial și de aceea au loc aceste rezultate dezastruoase.</p>
<blockquote><p>„Eu mă gândesc la o altă chestie care e foarte serioasă. E un joc la nivel de conducere. Nu din România. Internațional, de la UEFA. N-are nicio legătură nici cu Bosnia, nici cu Austria. Nu vreau să spun, dar gândiți-vă voi. Poate că n-am dreptate, dar punând lucrurile unul lângă altul și analizându-le mi-a venit această idee”, a declarat Mircea Lucescu, la <span>DigiSport.</span></p></blockquote>
<h2><span>Pentru cine e dispus Lucescu să cedeze postul de seelcționer: „Mă dau la o parte”</span></h2>
<p>După semi-eșecul de la Nicosia se vorbește deja despre posibilul înlocuitor al lui Mircea Lucescu. Selecționerul a recunoscut că <span>e gata oricând să facă un pas în spate</span> dacă vine altcineva în locul său, mai ales dacă e vorba despre Gică Hagi.</p>
<p>„Regele” este avertizat, totuși, să se gândească foarte bine dacă preia cârma naționalei deoarece situația e foarte complicată și nu își poate permite pași greșiți.</p>
<blockquote><p>„Eu am încercat să am o discuție cu ei. Mâine discut cu ei. Dacă există posibilitatea pentru înlocuirea mea, mă dau la o parte. Niciun fel de problemă. Gică trebuie să calculeze că el nu mai are voie să greșească. Dacă are această ambiție și această dorință, mă dau foarte ușor la o parte pentru el. E un moment de schimbare de generații. Să nu credeți că lucrurile sunt simple.</p>
<p>Eu mai am și altceva în perioada asta. Inclusiv arbitrajul de ieri a fost teribil. Când l-a lovit pe Șut nu poți să nu dai nici măcar fault. La noi orice acțiune era întreruptă”, a declarat Mircea Lucescu, la <span>Digi Sport.</span></p></blockquote>

]]></description>
    </item>
  </channel>
</rss>
