<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Giovanni Becali, atac devastator la adresa lui Mircea Lucescu: „Sunt niște amatori! Lui Târnovanu i se face o mare nedreptate”. EXCLUSIV</title>
      <link>https://www.prosport.ro/fotbal-intern/nationala/giovanni-becali-atac-devastator-la-adresa-lui-mircea-lucescu-sunt-niste-amatori-lui-tarnovanu-i-se-face-o-mare-nedreptate-exclusiv-20191912</link>
      <description><![CDATA[<img src="https://www.prosport.ro/wp-content/uploads/2025/06/Giovanni-Becali-atac-devastator-la-adresa-lui-Mircea-Lucescu-„Sunt-niste-amatori-Lui-Tarnovanu-i-se-face-o-mare-nedreptate.-EXCLUSIV.jpeg"/><br/><p>Giovanni Becali a vorbit în termeni duri despre Mircea Lucescu și stafful acestuia, de la echipa națională.</p>
<p>Marți, de la ora 21:45, România va primi vizita Ciprului, pe Arena Națională, într-o partidă care contează pentru etapa a 4-a din preliminariile Campionatului Mondial din 2026. Meciul va putea fi urmărit, în format live text, pe prosport.ro.</p>
<h2><span>Giovanni Becali, cuvinte dure la adresa lui Mircea Lucescu</span></h2>
<p><span>Giovanni Becali a avut o reacție</span> nervoasă la adresa lui Mircea Lucescu, fiind revoltat de faptul că portarul celor de la FCSB, Ștefan Târnovanu, nu a fost utilizat în niciun meci oficial al echipei naționale de seniori, deși este convocat în mod constant.</p>
<blockquote><p>„Lui Târnovanu i se face o mare nedreptate! Târnovanu a fost campion al României de două ori la rând, consecutiv. A jucat peste 25 de meciuri în cupele europene, este convocat printre cei trei portari și nu a fost folosit niciodată la un meci oficial. E o mare nedreptate care i se face lui Târnovanu! Nu vorbesc numai despre Lucescu, ci și despre ceilalți antrenori. E o mare nedreptate! Este singurul portar al României care are un corp de portar, o înălțime adecvată de portar…</p>
<p> </p>
<p>Își vor da cu palmele peste față într-o zi, când îl vor vedea pe Târnovanu la o echipă mare. Abia atunci o să zică: «Stai, domne, că joacă la o echipă mare». Și acum unde joacă? Nu joacă la o echipă mare? Dacă tot jucăm cu jucători care n-au jucat mai mult de 10% din meciuri… Păi, hai, mă, să facem echipa din jucători care au jucat peste 70% din meciurile unei echipe, indiferent că este în afară sau în România”, a declarat Giovanni Becali, în exclusivitate, pentru <span>ProSport</span>.</p></blockquote>
<h2><span>Giovanni Becali îi scoate vinovați pe antrenorii de portari</span></h2>
<p><span>Fostul impresar</span> a mai spus că, în opinia sa, antrenorii de portari, de la echipa națională, sunt „niște amatori”, deoarece nu l-ar sfătui corect pe Mircea Lucescu, în privința portarului care ar trebui să fie titular la echipa națională.</p>
<p>„Cred că antrenorii de portari, de la echipa națională, sunt niște amatori! Ei trebuie să-l înștiințeze pe antrenorul principal că Târnovanu e campionul României în ultimii doi ani, a fost portarul naționalei U21 patru ani la rând, a jucat până în optimile Europa League. Ceilalți sunt ba rezerve, ba au jucat, ba n-au jucat, ba n-au fost plătiți. Noi jucăm cu un portar care are 1,82 metri, cu reflexe pe linia de poartă. Trebuie să ai un portar înalt, măi, tată!”, a mai spus Giovanni Becali.</p>
<p>În prezent, portarul titular al echipei naționale este Horațiu Moldovan, care tocmai ce s-a despărțit de Sassuolo, unde a evoluat, sub formă de împrumut, de la Atletico Madrid.</p>

]]></description>
    </item>
    <item>
      <title>Primul patron din România care sare în apărarea lui Mircea Lucescu: „Mă simt ruşinat că a fost jignit”</title>
      <link>https://www.prosport.ro/campionatul-mondial-2026/primul-patron-din-romania-care-sare-in-apararea-lui-mircea-lucescu-ma-simt-rusinat-ca-a-fost-jignit-20191784</link>
      <description><![CDATA[<img src="https://www.prosport.ro/wp-content/uploads/2025/06/Primul-patron-din-Romania-care-sare-in-apararea-lui-Mircea-Lucescu-1400x762.jpg"/><br/><p>Mircea Lucescu este apărat, după eșecul din Austria, patron din România spunând că simt ruşinat că selecționerul a fost jignit.</p>
<p>Naționala de fotbal a țării noastre a fost învinsă în Austria, cu 1-2, în etapa 3 a preliminariilor pentru Campionatul Mondial de anul viitor.</p>
<h2><span>Selecționerul naționalei, Mircea Lucescu, este apărat de un patron din România</span></h2>
<p><span>Șansele ca „tricolorii” să prindă prima poziție</span>, care duce la calificarea directă la întrecerea din Statele Unite ale Americii, Canada și Mexic, sunt infime, în contextul în care Bosnia-Herțegovina are cu 6 puncte mai mult.</p>
<p>Adrian Mititelu, patronul de la FC U Craiova, este deranjat de faptul că Lucescu este jignit, în contextul în care a venit să dea o mână de ajutor.</p>
<p>„Am observat cu dezamăgire și tristețe. Au început să-l ia și pe omul ăsta. Să-l critice și să-l jignească. Nu se poate așa ceva. El ne-a întins o mână într-un moment greu. Dacă Mircea Lucescu a venit la echipa națională, a venit din dragoste și pentru a ajuta fotbalul.</p>
<p>Nimic pentru bani sau altceva. El este deja un mare profesionist petnru toată lumea. Nu mai avea nevoie de nimic. A venit să dea o mână de ajutor la final de carieră.</p>
<p>E adevărat, echipa națională a arătat rău, dar să-l jigniți pe Mircea Lucescu, care este cel mai mare antrenor român sau între cei mai mari antrenori români, poate cel mai mare, deși îl avem și pe Ștefan Covaci, care a câștigat multe trofee.</p>
<p>Eu am fost mândru că Mircea Lucescu a venit la final de carieră. Sunt dezamăgit. Mă simt foarte rușinat când văd când văd că mulți dintre concetățenii noștri îl jignesc și nu țin cont de cariera lui. Am luat-o pe un drum greșit cu astfel de atitudine.</p>
<p>Mi se pare că nu mai există limite. Sunt convins că Mircea Lucescu este foarte afectat, probabil că este unul dintre lucrurile de care s-a temut atunci când a venit. Cred că reflectează serios dacă mai continuă. Este o mare palmă pentru noi”, a spus Mititelu, în exclusivitate pentru <span>ProSport</span>.</p>
<h2><span>Ce a spus Lucescu despre demisia de la națională</span></h2>
<p>Pentru naționala României urmează meciul de pe teren propriu cu Cipru, care va avea loc marți, 10 iunie, de la ora 21:45. <span>Lucescu a transmis că va rămâne la echipă</span>, deoarece au nevoie de un om care să le asigure educația lor viitoare în fotbal.</p>
<p>„În niciun caz nu mă gândesc să demisionez. La echipa națională trebuie să ai în primul rând curaj. Dacă ți-e frică, mai bine nu iei echipa națională. Merg în continuare, bineînțeles. Mai este încă o șansă câștigată de această echipă.</p>
<p>Toată lumea trebuie să participe, toată lumea trebuie să își câștige pâinea, așa că nu e nicio problemă. Eu îmi fac datoria așa cât se poate face, cu ceea ce am la dispoziție încercând să dau totul și să le transmit jucătorilor totul.</p>
<p>Pentru că nu aici se oprește cariera lor, cu un rezultat. Nu, cariera lor va merge mai departe. Și au nevoie permanent de un om care să le asigure și educația lor viitoare în fotbal.</p>
<p>Pentru că sunt multe necunoscute pentru ei… nu credeam că la un astfel de nivel niște lucruri absolut obligatorii pentru un jucător pot să fie neglijate. Dar eu apreciez foarte tare jucătorii pentru că știu ce eforturi fac ca să facă performanță cu echipa națională”, a transmis el.</p>

]]></description>
    </item>
    <item>
      <title>„A fost pe listă să fie selecționer”. Oficialul FRF a recunoscut oferta pentru Cristi Chivu</title>
      <link>https://www.prosport.ro/fotbal-intern/nationala/a-fost-pe-lista-fie-selectioner-oficialul-frf-a-recunoscut-oferta-pentru-cristi-chivu-20191917</link>
      <description><![CDATA[<img src="https://www.prosport.ro/wp-content/uploads/2025/06/„A-fost-pe-lista-fie-selectioner.-Oficialul-FRF-a-recunoscut-oferta-pentru-Cristi-Chivu.jpg"/><br/><p>CORESPONDENȚĂ SLOVACIA. Un oficial FRF a recunoscut că pe lângă Daniel Pancu și Cristi Chivu a fost ofertat să preia naționala Under 21.</p>
<p>Fostul internațional român a atras atenția conducerii Federației Române de Fotbal după rezultatele înregistrate la echipa de juniori a „nerazzurilor”. Marius Niculae a recunoscut că și Cristi Chivu a avut o ofertă pe masă să preia actuala națională prezentă la EURO 2025, dar a refuzat fiindcă își dorea să preia o echipă de club.</p>
<h2><span>Cristi Chivu a refuzat oferta de la FRF:„ A fost pe listă la U21”</span></h2>
<p>În urmă cu un an, <span>Daniel Pancu dezvăluia </span>că nu el a fost prima opțiune pentru România U21, ci Cristi Chivu. Totuși, fostul fotbalist nu a vrut să revină în România deoarece nu e obișnuit cu condițiile de aici. Și Marius Niculae a recunoscut că actualul antrenor de la Inter a fost ofertat de FRF să preia echipa înaintea unui turneu extrem de important.</p>
<p>Directorul tehnic al naționalei U21 se bucură că încă un român a ajuns să antreneze la Inter Milano, după Mircea Lucescu.</p>
<blockquote><p>„Mă bucur pentru Cristi Chivu. E al doilea român care este antrenor acolo, după nea Mircea. Este foarte bine pentru noi, ca români. Am avut arbitru în finala Ligii Campionilor, acum avem antrenor în Serie A. Suntem pe drumul cel bun, din punctul meu de vedere.</p>
<p> </p>
<p>A avut o ascensiune foarte bună. A fost pe listă la U21 și am discutat cu el să vină la această echipă. Aveam încredere în el. A făcut o treabă foarte bună la Parma, drept dovadă că a venit răsplata.</p>
<p> </p>
<p>A jucat mult timp la Inter, a câștigat titluri, Liga Campionilor, deci s-a întors acasă. Nu a venit la naționala U21, pentru că își dorește să antreneze o echipă zi de zi, nu să fie selecționer”, a dezvăluit Marius Niculae.</p></blockquote>
<h2><span>România U21 a ajuns la Bratislava: Daniel Pancu a efectuat deja primul antrenament</span></h2>
<p>Astăzi, 9 iunie, „<span>tricolorii” de la U21 </span>și-au făcut apariția rând pe rând la hotelul Crowne Plaza unde sunt cazați pe perioada Campionatului European din Slovacia. Daniel Pancu nu îi menajează deloc și a efectuat deja un antremanent la <span>baza sportivă FK Raca, din Bratislava.</span></p>
<p>România U21 va debuta miercuri, 11 iunie, în compania selecționatei Italiei, la Trnava. Vor urma duelurile cu Spania (14 iunie) și cu țara gazdă, Slovacia (17 iunie), ambele confruntări având loc la Bratislava.</p>
<p><span>Lotul României U21 pentru Campionatul European din Slovacia</span></p>
<p>PORTARI: Răzvan Sava (Udinese / Italia), Otto Hindrich (CFR Cluj), Vlad Rafailă (US Lecce / Italia);</p>
<p>FUNDAȘI: Dan Sîrbu (Farul Constanța), Tony Strata (AC Ajaccio / Franța), Cristian Ignat (FC Rapid 1923), Matteo Duțu (AC Milan / Italia), Ümit Akdağ (Toulouse FC / Franța), Matei Ilie (CFR Cluj), Andrei Borza (FC Rapid 1923), Costin Amzăr (Al Nasr / Emiratele Arabe Unite);</p>
<p>MIJLOCAȘI: Cătălin Vulturar (FC Rapid 1923), Ovidiu Perianu (Unirea Slobozia), Marius Corbu (APOEL Nicosia / Cipru), Cristian Mihai (Dinamo), Constantin Grameni (FC Rapid 1923), Rareș Ilie (US Catanzaro / Italia), Octavian Popescu (FCSB), Ianis Stoica (FC Hermannstadt), Zoran Mitrov (FC Botoșani);</p>
<p>ATACANȚI: Louis Munteanu (CFR Cluj), Vladislav Blănuță (Universitatea Cluj), Rareș Burnete (US Lecce / Italia).</p>

]]></description>
    </item>
    <item>
      <title>România U21 a ajuns la Bratislava. Primele imagini cu elevii lui Daniel Pancu, la hotelul Crowne Plaza</title>
      <link>https://www.prosport.ro/euro-u19-2025/romania-u21-a-ajuns-la-bratislava-primele-imagini-cu-elevii-lui-daniel-pancu-la-hotelul-crowne-plaza-20191703</link>
      <description><![CDATA[<img src="https://www.prosport.ro/wp-content/uploads/2025/06/Romania-U21-a-ajuns-la-Bratislava.-Primele-imagini-cu-elevii-lui-Daniel-Pancu-la-hotelul-Crowne-Plaza-1400x933.jpeg"/><br/><p>CORESPONDENȚĂ DIN BRATISLAVA. Naționala României U21 și-a făcut apariția la hotelul Crowne Plaza din Bratislava. Prosport a surprins momentul sosirii „tricolorilor” la hotelul în care se vor caza pe perioada desfășurării EURO 2025.</p>
<p>Elevii lui Daniel Pancu au sosit la Bratislava. <span>Naționala U21 se pregătește </span>de a patra participare la un turneu eurpean. „Tricolorii” au prins vreme bună și au ajuns la hotelul Crowne Plaza pe o vreme însorită și escortați de poliție.</p>
<h2><span>Primele imagini de la sosirea României U21 la Bratislava</span></h2>
<p>Reprezentanții naționalei U21 și-au făcut apariția la Bratislava pe 9 iunie, cu câteva zile înainte de startul EURO 2025. Primul care a coborât din autocar a fost selecționerul Daniel Pancu. Pare motivat și gata să facă o surpriză plăcută la acest Campionat European în care naționala României a fost repartizată în grupă cu Slovacia, Spania și Italia.</p>
<p><span>Elevii lui Daniel Pancu</span> au încheiat cantonamentul desfășurat în Austria și au sosit la Bratislava unde s-au cazat la un hotel de lux cu două zile înainte de debutul cu Italia, de la Trnava.</p>
<p>Atât selecționerul cât și jucătorii au părut destul de relaxați la scurt timp de la amicalul cu Georgia U21. Vor avea parte de condiții de lux la Crowne Plaza, un hotel dotat cu peste 220 de camere și 15 apartamente.</p>
<h2><span>Lotul naționalei U21 convocat de Daniel Pancu pentru EURO 2025</span></h2>
<p>PORTARI: Răzvan Sava (Udinese / Italia), Otto Hindrich (CFR Cluj), Vlad Rafailă (US Lecce / Italia);</p>
<p>FUNDAȘI: Dan Sîrbu (Farul Constanța), Tony Strata (AC Ajaccio / Franța), Cristian Ignat (FC Rapid 1923), Matteo Duțu (AC Milan / Italia), Ümit Akdağ (Toulouse FC / Franța), Matei Ilie (CFR Cluj), Andrei Borza (FC Rapid 1923), Costin Amzăr (Al Nasr / Emiratele Arabe Unite);</p>
<p>MIJLOCAȘI: Cătălin Vulturar (FC Rapid 1923), Ovidiu Perianu (Unirea Slobozia), Marius Corbu (APOEL Nicosia / Cipru), Cristian Mihai (Dinamo), Constantin Grameni (FC Rapid 1923), Rareș Ilie (US Catanzaro / Italia), Octavian Popescu (FCSB), Ianis Stoica (FC Hermannstadt), Zoran Mitrov (FC Botoșani);</p>
<p>ATACANȚI: Louis Munteanu (CFR Cluj), Vladislav Blănuță (Universitatea Cluj), Rareș Burnete (US Lecce / Italia).</p>
<h2><span>Program România EURO 2025</span></h2>
<ul>
<li>11 Iunie: Italia – România (Trnava), 22:00</li>
<li>14 Iunie: Spania – România (Bratislava)</li>
<li>17 iunie: România – Slovacia (Bratislava)</li>
</ul>
<h2><span>Daniel Pancu, resemnat înainte de EURO 2025: „Nu avem multe variante”</span></h2>
<p>În ultimul amical cu Georgia, scor 1-0, Daniel Pancu a fost nevoit să aducă în teren mai mulți jucători pentru a le da minute deoarece sunt situații în care aceștia nu au bifat prea multe meciuri la echipele de club, ceea ce îl dezavantajează clar înainte de startul turneului din Slovacia.</p>
<blockquote><p>„În primul rând, vedeți, suntem cu o săptămână înainte să înceapă un turneu final și noi dăm minute jucătorilor la echipa națională. Din păcate, asta este situația fotbalului românesc, nu aveam prea multe variante la dispoziție. (…) În lipsa unui stil românesc, pentru că nu avem niciun stil, am spus-o de atâtea ori, e foarte greu să avem o cursivitate în acțiuni și să avem un număr de pase reușit în jumătatea adversă sau să recuperăm foarte multe mingii în treimea adversă”, a declarat Daniel Pancu la finalul cantonamentului din Austria.</p></blockquote>

]]></description>
    </item>
    <item>
      <title>Meme Stoica a făcut praf 4 fotbaliști din națională. Doar cei de la FCSB au scăpat: „N-au fost pe teren!”</title>
      <link>https://www.prosport.ro/fotbal-intern/nationala/meme-stoica-a-facut-praf-4-fotbalisti-din-nationala-doar-cei-de-la-fcsb-au-scapat-n-au-fost-pe-teren-20191682</link>
      <description><![CDATA[<img src="https://www.prosport.ro/wp-content/uploads/2025/06/Meme-Stoica-a-facut-praf-4-fotbalisti-din-nationala.-Doar-cei-de-la-FCSB-au-scapat-„N-au-fost-pe-teren-scaled-e1749472102555-1400x658.jpg"/><br/><p>Meme Stoica a făcut praf patru fotbaliști din naționala României, după eșecul din Austria, care ne minimizează șansele de a ne califica la Cupa Mondială 2026.</p>
<p>Eșecul usturător din Austria a atras critici pentru Mircea Lucescu&amp;Co. din partea mai multor personaje din fotbalului românesc. Meme Stoica i-a făcut praf pe Denis Drăguș, Dennis Man, Nicolae Stanciu și Răzvan Marin.</p>
<h2><span>Patru fotbaliști ai naționalei României, criticați dur de Meme Stoica</span></h2>
<p>Meme Stoica a comentat, în stilu-i caracteristic, prestația României din Austria, în <span>meciul pierdut cu scorul de 2-1</span>.</p>
<p>„Ce construcție, mă, la echipa națională? Mi se pare un nonsens teribil. După 3 ani, vine un jucător de 36 de ani și e cel mai bun de pe teren (n.r. Vlad Chiricheș). Vorbim de construcție? Nu există așa ceva, nu există «pregătim o generație». Echipa națională ia cei mai buni, cei mai în formă jucători, în care are cea mai mare încredere la ora jocului. Nu pregătim acum pentru peste 2 ani de zile. Nu există așa ceva, asta este o minciună. Doar oameni care n-au nicio legătură cu fotbalul pot susține asta. Echipa națională este echipa momentului și am terminat discuția. Este ușor să te califici la Europene acum, este mai greu la Mondiale, dar nu la fel de greu ca înainte. Acum ai un wild card cu acest baraj. «Muzica» la națională cântă la Mondiale, nu la Europene. O generație nu e împlinită dacă nu ajunge la Mondial. Cu excepția lui Chiricheș, nimeni n-a jucat nimic până la pauză, așa mi s-a părut, poate sunt subiectiv.</p>
<p>Cei 4 din spatele lui Bîrligea (n.r. Drăguș, Man, Stanciu, Răzvan Marin) au avut o evoluție modestă. Cu asta am spus tot. Dintre apărători, unii au avut intervenții bune, Moldovan foarte bune. Chiricheș a făcut un joc bun, o spun și cifrele, dar în rest cei 4 n-au fost pe teren”, a spus Mihai Stoica, conform <span>Prima Sport</span>.</p>
<h2><span>Echipa națională, șanse mici de calificare directă la Cupa Mondială</span></h2>
<p>Șansele echipei naționale de a se califica direct la Cupa Mondială de anul viitor sunt tot mai mici. „Tricolorii” sunt la 6 puncte în spatele Bosniei &amp; Herțegovina, care are maxim din cele trei partide disputate.</p>
<p>Austria a jucat un singur meci, cel contra selecționatei noastre, astfel păstrează șanse bune de a obține primele două poziții. România are ca obiectiv cel puțin clasarea pe locul 2, pentru a merge măcar la baraj. Mircea Lucescu&amp;Co. mai au o șansă și prin <span>barajul de UEFA Nations League</span>, acolo unde am putea întâlni Italia, Ucraina, Turcia sau Țara Galilor.</p>

]]></description>
    </item>
  </channel>
</rss>
