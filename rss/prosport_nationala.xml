<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu, scuză penibilă după ce l-a sunat pe Becali să-i ureze succes înaintea meciului cu Universitatea Craiova: „Era important pentru el”</title>
      <link>https://www.prosport.ro/fotbal-intern/superliga/mircea-lucescu-scuza-penibila-dupa-ce-l-a-sunat-pe-becali-sa-i-ureze-succes-inaintea-meciului-cu-universitatea-craiova-era-important-pentru-el-20299440</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-scuza-penibila-dupa-ce-l-a-sunat-pe-Becali-sa-i-ureze-succes-inaintea-meciului-cu-Universitatea-Craiova-„Era-important-pentru-el.webp"/><br/><p>Mircea Lucescu (80 de ani) s-a scuzat subtil în fața suporterilor Universității Craiova, după ce l-a sunat pe Gigi Becali (67) să-i ureze succes înaintea meciului din etapa 12 a Superligii.</p>
<p>Selecționerul susține că nu are o simpatie față de FCSB, însă nu își dorește ca o echipă de un asemenea calibru să rămână într-un con de umbră. Înaintea meciului cu oltenii, roș-albaștrii aveau doar 10 puncte adunate după 11 runde.</p>
<h2><span>Cum a încercat Mircea Lucescu să îi îndulcească pe fanii Universității Craiova. Explicația mesajului transmis lui Gigi Becali</span></h2>
<p>La scurt timp după fluierul final din partida România – Austria 1-0, Gigi Becali a dezvăluit că înaintea jocului a purtat o discuție cu selecționerul Mircea Lucescu.</p>
<p>Însă, ce a surprins a fost un alt detaliu. Patronul FCSB i-a urat succes selecționerului, pentru că <span>„Il Luce”, la rândul său, i-ar fi urat să câștige în fața Universității Craiova</span>, în etapa 12 a campionatului.</p>
<p>Gigi Becali a fost copleșit de gestul legendarului antrenor, însă prin dezvăluirea făcută l-a pus pe Mircea Lucescu într-o lumină nefavorabilă în fața suporterilor olteni.</p>
<p>Lucescu a încercat deja să justifice mesajul pe care i l-a trimis patronului FCSB și, subtil, s-a scuzat în fața fanilor Universității Craiova. Concret, selecționerul a spus că nu are vreo simpatie față de formația roș-albastră, ci doar și-a dorit să o vadă ieșind din subsolul clasamentului, implicit din forma slabă pe care o traversa. Totodată, Lucescu a mai sugerat că gestul său s-a îndreptat mai degrabă către <span>Gigi Becali, cu care discută frecvent</span>, și nu către echipă în general:</p>
<p>„Putea să fie oricine. I-am dat lui Gigi pentru că eu vreau ca jucătorii mei să se întoarcă cu un moral foarte bun la echipa națională. Când câștigi în campionat, vii cu entuziasm. Nu m-am referit la Craiova, nu Craiova m-a interesat. Eu am vrut să-i dau lui încredere, ca om, ca acei jucători să vină cu încredere. Mai dau câteodată la câte un antrenor, fără să țin cont cine este adversarul. Dar să-l ajut, să-l susțin. N-am făcut-o cu gândul de a jigni. N-am vrut să arăt că vreau să câștige FCSB. Era un moment important pentru Gigi, FCSB în subsolul clasamentului, joacă în cupele europene, sunt jucători la echipa națională. Avea nevoie de un sprijin. Nu conta că e Craiova sau altă echipă. Era același lucru. Asta o dată. Al doilea meu interes era ca, în general, fotbalul nostru, ca o echipă ca FCSB să nu rămână în subsolul clasamentului. Pentru că până la urmă, echipele astea mari dau nota de performanță al întregului fotbal”, a declarat Mircea Lucescu, potrivit <span>Fanatik</span>.</p>
<h2><span>Nu îl interesează cine ia campionatul</span></h2>
<p>În continuare, Mircea Lucescu a spus că îl va suna și pe Mirel Rădoi, pe care îl apreciază foarte tare ca antrenor. Cât despre lupta la titlu, unde Universitatea Craiova a mai pierdut din elan după eșecul cu FCSB, selecționerul echipei naționale a transmis un mesaj tranșant:</p>
<p>„Nu știu dacă îl sun pe domnul Rotaru. Pe Rădoi cu siguranță, pe Rădoi îl simpatizez extraordinar de mult. Dar eu îl pun mai mult pe Geri Gane când sunt probleme din astea, pentru că nu vreau să-l deranjez. Pe mine nu mă interesează cine ia campionatul. Mă interesează ca nivelul campionatului să crească, să fie un nivel care să îmi permită aducerea la echipa națională de jucători pregătiți să învingă, cu o mentalitate foarte sănătoasă, pozitivă!”, a completat „Il Luce”.</p>
<p>Superliga României este condusă de FC Botoșani și Rapid București după 12 etape, ambele cu câte 25 de puncte. Urmează apoi Universitatea Craiova, cu 24 de puncte, Dinamo București, cu 23 de puncte, în timp ce pe ultimele două locuri de play-off sunt surprizele FC Argeș și Unirea Slobozia, cu 22, respectiv 18 puncte.</p>

]]></description>
    </item>
    <item>
      <title>Mircea Lucescu a recunoscut că l-a mințit pe Florin Tănase: „Îmi cer scuze public”. A dat vina pe Valentin Mihăilă, Ianis Hagi și Dennis Man</title>
      <link>https://www.prosport.ro/fotbal-intern/nationala/mircea-lucescu-a-recunoscut-ca-l-a-mintit-pe-florin-tanase-imi-cer-scuze-public-a-dat-vina-pe-valentin-mihaila-ianis-hagi-si-dennis-man-20299460</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-a-recunoscut-ca-l-a-mintit-pe-Florin-Tanase-„Imi-cer-scuze-public.-A-dat-vina-pe-Valentin-Mihaila-Ianis-Hagi-si-Dennis-Man-scaled-e1760610303139-1400x849.jpg"/><br/><p>Mircea Lucescu, selecționerul echipei naționale a României, l-a mințit pe Florin Tănase. Tehnicianul admite că regretă cele întâmplate la meciul cu Austria, deoarece situația de pe teren a impus o altă decizie, care l-a lăsat pe banca de rezerve pe fotbalistul lui FCSB. Mihăilă, Hagi și Man se simțeau bine pe teren, astfel că „Il Luce” a spus pas schimbării.</p>
<p>Florin Tănase a fost convocat pentru dubla cu Republica Moldova (2-1) și Austria (1-0). Fotbalistul celor de la FCSB a evoluat doar în meciul cu vecinii de peste Prut, timp de doar 2 minute. <span>Mircea Lucescu i-a promis că va intra pe teren cu austriecii</span>, dar acest lucru nu s-a întâmplat.</p>
<h2><span>Florin Tănase, mințit de Mircea Lucescu. Scuze publice din partea selecționerului</span></h2>
<p>După ce a fost lăsat pe banca de rezerve pe parcursul întregului meci câștigat de „tricolori” cu Austria, Mircea Lucescu nu l-a uitat pe Florin Tănase. Selecționerul și-a cerut scuze public față de fotbalistul lui Gigi Becali, care a fost folosit foarte puțin în „dubla” României, doar 2 minute.</p>
<p>„Îmi cer scuze public, i-am spus lui Tănase înainte de meci că va juca. Eu consideram că cineva din atac va ceda, dar nu a cedat niciunul. L-am întrebat pe Mihăilă, dar mi-a făcut semn că e în regulă, așa și la Man. Ianis, care mai putea, era în regulă. A făcut o partidă senzațională! S-a comportat nu doar ca un jucător, ci ca un coordonator de joc și în același timp ca un căpitan de echipă.</p>
<p>Ei jucau de o manieră atât de precisă, atât de organizată, erau atât de siguri pe ei, și fizic la fel. Dacă vedeam că cineva scade randamentul fizic, îl schimbam. Dacă nu, nu poți să schimbi. Există riscul că atunci când schimbi, cel care intră să iasă din concentrarea echipei și să se comporte diferit”, a spus Mircea Lucescu, citat de <span>Fanatik</span>.</p>
<h2><span>Daniel Bîrligea, peste Louis Munteanu</span></h2>
<p>Mircea Lucescu a făcut o comparație și între Daniel Bîrligea și Louis Munteanu. Fotbalistul de la FCSB a intrat titular cu austriecii, <span>a avut un joc foarte bun, unde a pus multă presiune</span> pe fundașii adversi, iar la final a fost înlocuit cu Louis Munteanu. Cel din urmă nu a mai impresionat, oferindu-le adversarilor șanse de a combina mai ușor.</p>
<p>„Este exemplul lui Bîrligea, care a jucat extraordinar. Totuși, am zis să îl schimb în final, să îi dau minute și lui Louis. El va fi un jucător foarte important pentru naționala României în viitor. Louis nu a mai intrat pe traiectoriile lui Bîrligea și astfel că s-a simțit imediat, ne-au dominat, au ieșit cu fundașii.</p>
<p>Bîrligea i-a supus unei așa mari presiuni pe amândoi, încât ei nu au mai avut curajul să iasă. Cum a ieșit, nu am mai făcut același lucru cu Louis, că nu au aceeași calități. Dacă dominam noi în final, Louis ar fi fost în gura porții și ar fi băgat-o în poartă. Ei sunt jucători cu calități diferite”, a mai spus Lucescu.</p>

]]></description>
    </item>
    <item>
      <title>Răsturnare de situație cu transferul la FCSB. Gigi Becali a făcut anunțul despre fotbalistul care a impresionat în Superliga și a fost chemat de Lucescu la națională</title>
      <link>https://www.prosport.ro/fotbal-intern/superliga/rasturnare-de-situatie-cu-transferul-la-fcsb-gigi-becali-a-facut-anuntul-despre-fotbalistul-care-a-impresionat-in-superliga-si-a-fost-chemat-de-lucescu-la-nationala-20299390</link>
      <description><![CDATA[<img src="https://www.prosport.ro//wp-content/uploads/2025/10/Rasturnare-de-situatie-cu-transferul-la-FCSB.-Gigi-Becali-a-facut-anuntul-despre-fotbalistul-care-a-impresionat-in-Superliga-si-a-fost-chemat-de-Lucescu-la-nationala-1400x783.jpg"/><br/><p><!--StartFragment --></p>
<p class="pf0"><span class="cf0">Kevin Ciubotaru, t</span><span class="cf1">â</span><span class="cf0">n</span><span class="cf0">ărul fundaș st</span><span class="cf1">â</span><span class="cf0">nga de la Hermannstadt, chemat de Mircea Lucescu la na</span><span class="cf0">țională pentru dubla cu Moldova și Austria, intrase se pare pe radarul lui Gigi Becali.</span></p>
<p class="pf0"><span class="cf0">Finanțatorul de la FCSB susține </span><span class="cf1">î</span><span class="cf0">ns</span><span class="cf0">ă că nu-l este interesat, momentan, de serviciile fotbalistului </span><span class="cf2">care a </span><span class="cf3">„</span><span class="cf2">explodat” </span><span class="cf1">î</span><span class="cf2">n acest sezon </span><span class="cf1">î</span><span class="cf2">n tricoul sibienilor.</span></p>
<h2 class="pf0"><span><span class="cf4">Gigi Becali</span><span class="cf2">, anun</span><span class="cf2">ț de ultimă oră </span><span class="cf4">despre </span><span class="cf2">transferul lui Kevin Ciubotaru la FCSB</span></span></h2>
<p class="pf0"><span class="cf4">Kevin Ciubotaru, </span><span class="cf2">funda</span><span class="cf2">șul de 21 de ani al lui Hermannstadt, convocat </span><span class="cf4">de Mircea Lucescu la națională </span><span class="cf2">pentru ultima ac</span><span class="cf2">țiune a tricolorilor</span><span class="cf4">, </span><span class="cf2">intrase se pare </span><span class="cf1">î</span><span class="cf2">n vizorul lui </span><span class="cf4">Gigi Becali</span><span class="cf2"> pentru un transfer la FCSB.</span></p>
<p class="pf0"><span class="cf2">Latifundiarul din Pipera recunoaște că jucptorul este valoros și a primit referințe bune despre acesta, dar c</span><span class="cf2">ă </span><span class="cf2">nu-l vrea, </span><span class="cf1">î</span><span class="cf2">n momentul de fa</span><span class="cf2">ță, </span><span class="cf2">pe <span>fotbalistul refuzat de Dinamo </span></span><span class="cf2">și care </span><span class="cf2">a impresionat pe toat</span><span class="cf2">ă lumea </span><span class="cf1">î</span><span class="cf2">n tricoul trupei preg</span><span class="cf2">ătite de Marius Măldărășanu.</span></p>
<p class="pf0"><span class="cf5">„</span><span class="cf0">Ce să fac cu Ciubotaru? Am zis eu că mă interesează? Nu am zis eu. Au zis toți că e jucător interesant, MM mi se pare că a vorbit de el, că joacă </span><span class="cf1">în sistem cu trei funda</span><span class="cf0">și. Nu mă interesează la ora actuală. E jucător bun, dar nu mă interesează acum”, a declarat Becali, la </span><span class="cf0">DigiSport</span><span class="cf0">.</span></p>
<div class="wp-caption aligncenter" id="attachment_20299413" style="width: 1410px"><img alt="" aria-describedby="caption-attachment-20299413" class="size-large wp-image-20299413" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/10/UNIVERSITATEA-CRAIOVA-FC-HERMANNSTADT-SUPERLIGA-SUPERBET-10.08.2025-1400x1050.jpg" srcset="https://www.prosport.ro/wp-content/uploads/2025/10/UNIVERSITATEA-CRAIOVA-FC-HERMANNSTADT-SUPERLIGA-SUPERBET-10.08.2025-1400x1050.jpg 1400w, https://www.prosport.ro/wp-content/uploads/2025/10/UNIVERSITATEA-CRAIOVA-FC-HERMANNSTADT-SUPERLIGA-SUPERBET-10.08.2025-768x576.jpg 768w, https://www.prosport.ro/wp-content/uploads/2025/10/UNIVERSITATEA-CRAIOVA-FC-HERMANNSTADT-SUPERLIGA-SUPERBET-10.08.2025-1536x1152.jpg 1536w, https://www.prosport.ro/wp-content/uploads/2025/10/UNIVERSITATEA-CRAIOVA-FC-HERMANNSTADT-SUPERLIGA-SUPERBET-10.08.2025-2048x1536.jpg 2048w" width="1400"/><p class="wp-caption-text" id="caption-attachment-20299413">Foto: Sport Pictures</p></div>
<p><!--StartFragment --></p>
<h2 class="pf0"><span><span class="cf0">Cum l-au ratat </span><span class="cf1">„</span><span class="cf0">c</span><span class="cf2">â</span><span class="cf0">nii</span><span class="cf0">” în urmă cu doi ani<br/>
</span></span></h2>
<p class="pf0"><span class="cf0">Născut </span><span class="cf2">î</span><span class="cf0">n Italia, </span><span class="cf0">la Roma, Kevin Ciubotaru a </span><span class="cf2">început fotbalul în </span><span class="cf0">Peninsul</span><span class="cf0">ă</span><span class="cf2">, </span><span class="cf0">dar ulterior a ajuns s</span><span class="cf0">ă joace </span><span class="cf2">î</span><span class="cf0">n </span><span class="cf2">Austria, Anglia </span><span class="cf3">și Scoția. <!--StartFragment --></span><span class="cf0">Ciampino</span> <span class="cf0">Giovanili</span><span class="cf0"> (Italia), Rapid Viena, Austria XIII, Admira, TWL Elektra, Parma, Kinetic Academy (juniori) și Glasgow Rangers B au fost echipele bifate până acum în carieră.<br/>
</span></p>
<p class="pf0"><span class="cf3"><!--EndFragment --> </span></p>
<p class="pf0"><span class="cf4">A </span><span class="cf0">fost la antrenamentele lui </span><span class="cf4">Dinamo</span> <span class="cf2">î</span><span class="cf0">n urm</span><span class="cf0">ă cu doi ani</span><span class="cf4">, </span><span class="cf2">î</span><span class="cf0">ns</span><span class="cf0">ă <span>șefii au tot tergiversat să-l legitimeze</span>, sub pretextul unor probleme medicale pe care le-ar fi avut la acel timp fotbalistul de bandă st</span><span class="cf2">â</span><span class="cf0">ng</span><span class="cf0">ă. </span></p>
<p class="pf0"><span class="cf1">„</span><span class="cf0">Era </span><span class="cf2">în curte la Dinamo, dar ne-am mi</span><span class="cf3">șcat mai repede dec</span><span class="cf2">ât ei. </span><span class="cf3">Și noi eram </span><span class="cf2">în insolven</span><span class="cf3">ță atunci, nu doar Dinamo. Deci nu a contat asta, cred doar că au dormit ei mai mult dec</span><span class="cf2">ât a trebuit. </span></p>
<p class="pf0"><span class="cf2">Nici la Dinamo nu pot juca to</span><span class="cf3">ți fotbaliștii pe care </span><span class="cf2">îi au </span><span class="cf3">și atunci se g</span><span class="cf2">ândesc cum pot face s</span><span class="cf3">ă evolueze mai mult. A contat asta”, a spus Claudiu Rotar, finanțatorul celor de la Hermannstadt, pentru sursa citată. </span></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Chivu forțează transferul lui Radu Drăgușin la Inter. E pe listă alături de doi fotbaliști importanți din Premier League</title>
      <link>https://www.prosport.ro/fotbal-extern/chivu-forteaza-transferul-lui-radu-dragusin-la-inter-e-pe-lista-alaturi-de-doi-fotbalisti-importanti-din-premier-league-20299403</link>
      <description><![CDATA[<img src="https://www.prosport.ro//wp-content/uploads/2025/10/Chivu-forteaza-transferul-lui-Radu-Dragusin-la-Inter.-E-pe-lista-alaturi-de-doi-fotbalisti-importanti-din-Premier-League.webp"/><br/><p>Cristi Chivu (44 de ani) l-ar putea avea sub comandă la Inter Milano pe internaționalul român Radu Drăgușin (23), care mai are contract cu Tottenham Hotspur până la data de 30 iunie 2030.</p>
<p>În ultimele săptămâni s-a scris tot mai frecvent despre o plecare a fundașului central de la Londra, iar „nerazzurrii” sunt în căutarea disperată a unui stoper.</p>
<h2><span>Radu Drăgușin, tot mai aproape de un transfer la Inter? Ce au scris italienii despre echipa lui Chivu</span></h2>
<p>Cristi Chivu va rămâne fără trei fundași centrali la finalul sezonului 2025-2026, anume Acerbi, De Vrij și Darmian, ale căror contracte vor expira.</p>
<p>În acest context, antrenorul român este în căutarea disperată a unor stoperi și încă din prima săptămână a lunii octombrie s-a scris că <span>Radu Drăgușin ar putea fi și el o opțiune pentru Inter</span>.</p>
<p>Cristi <span>Chivu îl dorește și pe Marc Guehi</span>, de la Crystal Palace, însă pentru acesta se luptă cu Liverpool, Bayern și Barcelona. Iar cum Guehi va pleca gratis de la Londra, e greu de crezut că „nerazzurrii” îi vor putea oferi un contract superior celor propuse de granzii menționați anterior.</p>
<p>Potrivit <span>CalcioMercato</span>, pe lângă Guehi și Drăgușin, Chivu îl mai are în vizor și pe John Stones, de la Manchester City. Stones va rămâne și el liber de contract în iunie, însă la acea dată va avea deja 32 de ani împliniți.</p>
<p>Așadar, rămâne de văzut ce decizie vor lua șefii de pe „Giuseppe Meazza”, însă în condițiile prezentate, Radu Drăgușin ar putea fi o opțiune foarte tentantă pentru Cristi Chivu.</p>
<p>„Fundașul român, care e cunoscut de compatriotul Cristian Chivu, ar putea fi prezentul și viitorul nerazzurrilor. În plus, încă dinainte de instalarea actualului antrenor, Inter monitoriza situația fostului jucător de la Genoa și Juventus. Stoperul a fost și pe placul lui Napoli, dar în cele din urmă Antonio Conte a făcut alte alegeri pentru defensivă”, se arată pe CalcioMercato24.com.</p>
<h2><span>Tottenham ar fi gata să se despartă de Drăgușin</span></h2>
<p><span>Revenirea lui Radu Drăgușin după accidentarea gravă suferită în ianuarie este</span> pe punctul de a se produce, însă fundașul român ar putea să nu mai aibă viitor la Londra.</p>
<p>S-a vehiculat deja că <span>planul lui Tottenham ar fi să îl cedeze pe Radu Drăgușin</span>, chiar și sub formă de împrumut, până când fundașul va putea reveni la capacitatea fizică de înainte de accidentare.</p>
<p>În schimb, italienii de la CalcioMercato, care citează surse din Anglia, susțin că londonezii ar dori mai degrabă să îl cedeze definitiv pe Drăgușin.</p>
<p>„Tottenham vrea să îl transfere pe Mario Gila de la Lazio și va trebui să îi facă loc. De fapt, acest loc va fi eliberat odată cu despărțirea de Drăgușin, fotbalistul român care cel mai probabil și-a încheiat deja cariera la Spurs”, mai scriu italienii.</p>
<p>Radu Drăgușin a jucat 37 de meciuri pentru Tottenham, fără să înscrie sau să paseze decisiv. Anterior, în cele 62 de partide bifate la Genoa, el a contribuit cu 6 goluri și cu un assist.</p>
<p>Conform site-ului de specialitate Transfermarkt, cota de piață a internaționalului român este de 25 de milioane de euro.</p>

]]></description>
    </item>
    <item>
      <title>Gestul uluitor făcut de Mircea Lucescu în vestiarul naționalei! Abia acum s-a aflat: „Era și Burleanu de față”. EXCLUSIV</title>
      <link>https://www.prosport.ro/fotbal-intern/nationala/gestul-uluitor-facut-de-mircea-lucescu-in-vestiarul-nationalei-abia-acum-s-a-aflat-era-si-burleanu-de-fata-exclusiv-20299114</link>
      <description><![CDATA[<img src="https://www.prosport.ro//wp-content/uploads/2025/10/Gestul-uluitor-facut-de-Mircea-Lucescu-in-vestiarul-nationalei-Abia-acum-s-a-aflat-„Era-si-Burleanu-de-fata-EXCLUSIV-1-1400x788.jpg"/><br/><p><!--StartFragment --></p>
<p class="pf0"><span class="cf0">Selecționerul<span> Mircea Lucescu și-a trecut </span></span><span>în palmares o nouă victorie la cârma naționalei Româ</span><span class="cf0"><span>niei, 1-0 cu Austria</span>, </span><span class="cf1">î</span><span class="cf0">n preliminariile pentru Campionatul Mondial de anul viitor.</span></p>
<p class="pf0"><span class="cf0">Tehnicianul </span><span class="cf1">î</span><span class="cf0">n v</span><span class="cf1">â</span><span class="cf0">rst</span><span class="cf0">ă de 80 de ani a fost foarte activ </span><span class="cf1">î</span><span class="cf0">n acest an nu doar la nivelul primei reprezentative. Mircea Lucescu s-a interesat serios </span><span class="cf0">și de soarta naționalei U19 a Rom</span><span class="cf1">â</span><span class="cf0">niei.</span></p>
<h2><span>Gestul uluitor făcut de Mircea Lucescu în vestiarul naționalei! Abia acum s-a aflat: „Era și Burleanu de față”</span></h2>
<p class="pf0"><span class="cf0">Reprezentativa sub 19 ani a Rom</span><span class="cf1">â</span><span class="cf0">niei a jucat anul acesta la Campionatul European disputat la Bucure</span><span class="cf0">ști și <span>a fost eliminată de Olanda </span></span><span>î</span><span class="cf0"><span>n semifinale</span>.</span></p>
<p class="pf0"><span class="cf0">Selec</span><span class="cf0">ționerul naționalei de tineret a fost Ion Marin, iar preparator fizic a fost Robert </span><span class="cf0">Panduru</span><span class="cf0">, cel care a fost invitat la emisiunea <span>EXCLUSIV FCSB</span>, care este LIVE în fiecare luni, de la ora 18:30, pe <span>YouTube ProSport</span> și <span>Facebook ProSport</span>. Acesta a povestit un episod incredibil din vestiarul tricolorilor mici </span><span class="cf1">î</span><span class="cf0">n care Mircea Lucescu a fost </span><span class="cf1">î</span><span class="cf0">n prim-plan.</span></p>
<p class="pf0"><span class="cf2">„</span><span class="cf0">Vreau să spun ceva. Lumea spune că la 80 de ani nea Mircea este bătr</span><span class="cf1">â</span><span class="cf0">n. O s</span><span class="cf0">ă vă spun ce ni s-a </span><span class="cf1">î</span><span class="cf0">nt</span><span class="cf1">â</span><span class="cf0">mplat nou</span><span class="cf0">ă la U19, după meciul cu Danemarca. Am jucat la ora 8 (</span><span class="cf0">n.r</span><span class="cf0">. 20:00), s-a terminat la ora 10 fără un sfert meciul (</span><span class="cf0">n.r</span><span class="cf0">. 21:45). Nea Mircea a venit la 10 jumătate sau la 11 fără un sfert, a avut un discurs </span><span class="cf1">î</span><span class="cf0">n vestiar timp de 5 minute. Super ok. </span></p>
<p class="pf0"><span class="cf0">O tonalitate frumoas</span><span class="cf0">ă, o tonalitate joasă, mi-a plăcut foarte mult. După ce și-a terminat discursul a căutat preparatorul. M-a găsit </span><span class="cf1">î</span><span class="cf0">ntr-un final </span><span class="cf0">și mi-a spus așa: </span><span class="cf2">«</span><span class="cf0">Robert, te rog frumos, </span><span class="cf1">î</span><span class="cf0">n seara asta s</span><span class="cf0">ă primesc și eu datele fizice, dar </span><span class="cf1">î</span><span class="cf0">n seara asta le vreau, pentru c</span><span class="cf0">ă acești copii au alergat foarte mult și mi-a plăcut cum au stat din punct de vedere fizic». Mi-a zis să i le trimit lui Jerry Gane, că le vrea a doua zi dimineață să se uite pe ele”, a declarat Robert Panduru la <span>EXCLUSIV FCSB</span>.</span></p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/yM_gAe0AfcI?start=749&amp;feature=oembed" title="EXCLUSIV FCSB. Duelul influencerilor: Dasdenis și Bogdan Munteanu analizează situația campioanei" width="500"></iframe></div>
<h2><span>„Nu știu dacă mă cunoaște dacă mă vede pe stradă”</span></h2>
<p class="pf0"><span class="cf0">Întrebat ce s-a întâmplat după ce i-a oferit datele, Robert Panduru a completat: „S-a terminat asta. Am discutat cu el (n.r. cu Mircea Lucescu), </span><span class="cf0">acolo era </span><span class="cf0">și domnul </span><span class="cf0">Burleanu</span><span class="cf0">, era și domnul Stoichiță. Nici nu știu dacă mă cunoaște dacă mă vede pe stradă, chiar </span><span class="cf1">î</span><span class="cf0">l respect. Haide</span><span class="cf0">ți să credem </span><span class="cf1">î</span><span class="cf0">n el”.</span></p>
<p><!--EndFragment --></p>

]]></description>
    </item>
  </channel>
</rss>
