<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Presa din Ungaria, verdict crunt după egalul rușinos făcut de România în Cipru: „E clar!”</title>
      <link>https://www.prosport.ro/campionatul-mondial-2026/presa-din-ungaria-verdict-crunt-dupa-egalul-rusinos-facut-de-romania-in-cipru-e-clar-20269022</link>
      <description><![CDATA[<img src="https://www.prosport.ro//wp-content/uploads/2025/09/Presa-din-Ungaria-verdict-crunt-dupa-egalul-rusinos-facut-de-Romania-in-Cipru-„E-clar-scaled-e1757483987975-1400x828.jpg"/><br/><p>Presa din Ungaria a dat un verdict crunt după egalul rușinos pe care România l-a făcut în Cipru, 2-2, în meciul contând pentru preliminariile CM 2026. Potrivit jurnaliștilor maghiari, „tricolorii” s-au îndepărtat tot mai mult de o calificare directă la turneul final organizat vara viitoare în SUA, Canada și Mexic.</p>
<p>Cele două goluri ale „tricolorilor” au fost marcate de Denis Drăguș, în minutul 2, respectiv 18, însă de acolo jocul a curs în favoarea gazdelor, care au redus diferența în minutul 29, apoi au egalat în minutul 76.</p>
<h2><span>Presa din Ungaria, verdict crunt după Cipru – România 2-2</span></h2>
<p>Jurnaliștii maghiari au urmărit un verdict crunt după ce România a remizat, într-un mod rușinos, la Nicosia, cu reprezentativa Ciprului, iar potrivit acestora șansele de calificare directă la CM 2026 au scăzut considerabil, iar singura posibilitate de a mai spera ca „tricolorii” să ajungă la turneul final este <span>barajul din primăvară</span>.</p>
<p>„Naționala de fotbal a României a terminat la egalitate, 2-2, în Cipru, în timp ce Austria a câștigat cu 2-1 în deplasare împotriva Bosniei, în grupa H a calificărilor pentru Cupa Mondială 2026. În minutul 2, românii au avut un avantaj la Nicosia, după o mare greșeală defensivă: Denis Drăguș a deschis scorul pentru oaspeți.</p>
<p>Atacantul de la Eyupspor, din prima ligă turcă, a mai punctat în minutul 18, când Răzvan Marin a lansat mingea în față, iar Drăguș a trimis-o peste portar în plasă.</p>
<p>Răspunsul ciprioților a venit în minutul 29, când centrarea lui Kastanos a fost transformată în gol de Loizou, din apropiere.</p>
<p>După pauză, echipa lui Mircea Lucescu și-a redus acțiunile ofensive și s-a mulțumit cu rezultat, ceea ce s-a răzbunat: în minutul 76, Kakulli a trimis mingea cu capul către punctul de la penalty, de unde Charalampous a șutat puternic în plasă.</p>
<p>În ultimele minute de joc, ciprioții au căutat golul victoriei, dar nu au reușit, scorul rămânând 2-2. Astfel, e clar că România nu se va califica direct la Cupa Mondială, deși datorită participării în Liga Națiunilor există o șansă de a ajunge acolo prin baraj”, au scris cei de la <span>Nemzeti Sport</span>.</p>
<h2><span>România, încă trei meciuri în preliminariile CM 2026</span></h2>
<p>Echipa națională a României mai are de disputat încă trei meciuri în preliminariile CM 2026. „Tricolorii” lui Lucescu vor întâlni selecționata Austriei, pe teren propriu, pe 12 octombrie, apoi vor juca cu Bosnia, în deplasare, pe 15 noiembrie, iar ultimil meci este cel împortriva reprezentativei San Marino, acasă, pe 18 noiembrie.</p>
<p>Clasamentul Grupei H este următorul: Bosnia – 12 puncte (cinci meciuri), Austria – 12 puncte (4 meciuri), România – 7 puncte, Cipru – 4 puncte, San Marino – zero puncte.</p>
<p>La baraj participă 16 echipe: 12 locuri secunde din grupele preliminare și <span>patru echipe câștigătoare de grupe în Liga Națiunilor</span>, care în grupele preliminarii la CM 2026 nu au terminat pe locurile 1-2.</p>

]]></description>
    </item>
    <item>
      <title>România la barajul CM 2026: lista completă a adversarilor și condițiile necesare pentru a fi cap de serie. Diferențe șocante între scenarii, fie jucăm cu San Marino la București, fie cu Italia în deplasare! </title>
      <link>https://www.prosport.ro/fotbal-intern/nationala/romania-la-barajul-cm-2026-lista-completa-a-adversarilor-si-conditiile-necesare-pentru-a-fi-cap-de-serie-diferente-socante-intre-scenarii-fie-jucam-cu-san-marino-la-bucuresti-fie-cu-italia-in-depl-20268934</link>
      <description><![CDATA[<img src="https://www.prosport.ro//wp-content/uploads/2025/09/Romania-la-barajul-CM-2026-lista-completa-a-adversarilor-si-conditiile-necesare-pentru-a-fi-cap-de-serie-1-1400x575.jpg"/><br/><p>După 2-2 în Cipru, selecționerul Mircea Lucescu ar trebui să-și canalizeze total energia și inspirația spre obiectivul realmente realizabil care ne-a mai rămas: locul 2 în grupa preliminară CM 2026. Deși până și asta a devenit cumplit de greu, suntem la cinci puncte în spatele Austriei și Bosniei-Herțegovina, cu austriecii având un meci mai puțin!</p>
<p>Vom primi Austria la București în octombrie, apoi mergem la Zenica să jucăm cu Bosnia-Herțegovina, care ne-a învins pe Arena Națională, și încheiem campania acasă, cu San Marino. Locul 2 în grupă, plus un noroc din partea deznodământului în celelalte grupe ne-ar aduce într-o postură privilegiat la barajul pentru CM 2026, după cum vom vedea în analiza detaliată de mai jos.</p>
<p>Totodată, statutul obținut astfel, de cap de serie la baraj, ne va oferi șansa să jucăm la București semifinala barajului și, poate cel mai important, împotriva unui adversar mult mai abordabil din lista completă a adversarilor pe care o vei descoperi mai jos.</p>
<p>Sunt, realmente, diferențe șocante între scenariile prin care România va ajunge la barajul CM 2026, din postura de loc 2 în grupa preliminară versus din poziția câștigătoarei de grupă a Ligii Națiunilor, indiferent pe cât terminăm în grupa aceasta cu Austria, Bosnia-Herțegovina, Cipru și San Marino. De ce și cum? Iată toate informațiile care interesează milioane de români!</p>
<h2><span>România la barajul CM 2026: avem două scenarii pentru asta</span></h2>
<p>La CM 2026 merg din Europa un total de 16 echipe. Primele 12 sunt câștigătoarele grupelor preliminare, celelalte 4 sunt câștigătoarele de baraje. La baraj participă 16 echipe după cum urmează:</p>
<ul>
<li>12 locuri secunde din grupele preliminare</li>
<li>4 echipe câștigătoare de grupe în Liga Națiunilor care în grupele preliminariilor CM 2026 n-au terminat pe locurile 1-2</li>
</ul>
<p>Barajele înseamnă semifinale într-o singură manșă, urmate de finale tot într-o singură manșă. Practic, din 16 rămân 8 echipe după câte un meci, apoi se ajunge la ultimele 4 calificate la CM 2026.</p>
<p>Pentru România există DOUĂ mari scenarii privind barajul. Cel fericit, în care ajungem la baraj din postura de cap de serie, și cel chinuit, în care prindem barajul dar fără să fim cap de serie.</p>
<p>De ce este esențial să fii cap de serie? Ai două mari avantaje:</p>
<ul>
<li>Joci semifinala barajului într-o singură manșă la București, pe teren propriu (pentru finală, locul disputării se trage la sorți)</li>
<li>Ai un adversar considerabil mai slab în această semifinală</li>
</ul>
<p>Cele 16 echipe de la baraj vor fi împărțite astfel în capi de serie și restul echipelor:</p>
<ul>
<li>CAPI DE SERIE: Primele 8 din cele 12 locuri secunde în grupele preliminare, pe baza clasamentului FIFA din noiembrie 2025</li>
<li>NON-CAPI DE SERIE: Ultimele 4 locuri secunde din preliminarii + cele 4 naționale venite dinspre Liga Națiunilor</li>
</ul>
<div class="wp-caption aligncenter" id="attachment_20268936" style="width: 1910px"><img alt="" aria-describedby="caption-attachment-20268936" class="size-full wp-image-20268936" decoding="async" fetchpriority="high" height="1178" sizes="(max-width: 1900px) 100vw, 1900px" src="https://www.prosport.ro//wp-content/uploads/2025/09/Penibil-Mircea-Lucescu-a-atacat-arbitrajul-dupa-egalul-josnic-din-Cipru-scaled-e1757454356844.jpg" srcset="https://www.prosport.ro/wp-content/uploads/2025/09/Penibil-Mircea-Lucescu-a-atacat-arbitrajul-dupa-egalul-josnic-din-Cipru-scaled-e1757454356844.jpg 1900w, https://www.prosport.ro/wp-content/uploads/2025/09/Penibil-Mircea-Lucescu-a-atacat-arbitrajul-dupa-egalul-josnic-din-Cipru-scaled-e1757454356844-1400x868.jpg 1400w, https://www.prosport.ro/wp-content/uploads/2025/09/Penibil-Mircea-Lucescu-a-atacat-arbitrajul-dupa-egalul-josnic-din-Cipru-scaled-e1757454356844-768x476.jpg 768w, https://www.prosport.ro/wp-content/uploads/2025/09/Penibil-Mircea-Lucescu-a-atacat-arbitrajul-dupa-egalul-josnic-din-Cipru-scaled-e1757454356844-1536x952.jpg 1536w" width="1900"/><p class="wp-caption-text" id="caption-attachment-20268936">FOTO: Sportpictures</p></div>
<h2><span>Cu cine putem juca și unde? Diferență uriașă: cu San Marino la București versus cu Italia în deplasare!</span></h2>
<p>Dacă România e cap de serie la baraj, joacă 100% semifinala într-o singură manșă la București și va avea adversari una dintre următoarele 8 naționale, la cum arată clasamentele în grupele preliminariilor în acest moment:</p>
<ul>
<li>Armenia, Islanda, Macedonia de Nord, Kosovo, Ungaria, Irlanda de Nord, Moldova, San Marino</li>
</ul>
<p>Scenariul chinuit presupune ca, fie România să termine pe locul 2 în grupă, dar contextul descris mai sus să nu ne fie favorabil prin prisma celorlalte grupe, fie să nu prindă locul 2 în grupă și să ajungă la baraj doar din postura de câștigătoare a grupei de Liga Națiunilor.</p>
<p>În oricare din aceste două variante, România NU ar fi cap de serie la baraj. Am juca, așadar, 100% semifinala barajului într-o singură manșă în deplasare. Iar adversar, potrivit configurației grupelor preliminare la acest moment, ne-ar fi una dintre următoarele 8 naționale:</p>
<ul>
<li>Italia, Turcia, Serbia, Polonia, Grecia, Cehia plus două dintre Germania / Țara Galilor / Ucraina / Suedia / Ungaria</li>
</ul>
<h2><span>Ce condiții sunt necesare ca România să fie cap de serie la barajul CM 2026</span></h2>
<p>Pentru scenariul fericit în care România pregătită de <span>Mircea Lucescu</span> e cap de serie la baraj, joacă 100% astfel semifinala barajului la București și are și șansa unui adversar abordabil, e nevoie de următoarele lucruri.</p>
<p>În primul rând, naționala noastră să termine pe locul 2 în grupă. Deloc ușor, suntem la 5 puncte de Austria și Bosnia-Herțegovina, iar austriecii au și un meci mai puțin disputat. Tricolorii vor juca acasă cu Austria, în deplasare cu Bosnia-Herțegovina, acasă cu San Marino. Doar un parcurs perfect ne poate da șanse reale la locul 2 în grupă, coroborat cu rezultate care să ne sprijine scenariul.</p>
<p>Apoi, cu România terminând pe locul 2 în grupă, e nevoie care naționala noastră să fie în TOP 8 din 12 locuri secunde ale preliminariilor potrivit clasamentului FIFA din noiembrie 2025.</p>
<div class="wp-caption aligncenter" id="attachment_20268820" style="width: 1610px"><img alt="" aria-describedby="caption-attachment-20268820" class="size-full wp-image-20268820" decoding="async" height="1200" sizes="(max-width: 1600px) 100vw, 1600px" src="https://www.prosport.ro//wp-content/uploads/2025/09/WhatsApp-Image-2025-09-09-at-22.51.37-1.jpeg" srcset="https://www.prosport.ro/wp-content/uploads/2025/09/WhatsApp-Image-2025-09-09-at-22.51.37-1.jpeg 1600w, https://www.prosport.ro/wp-content/uploads/2025/09/WhatsApp-Image-2025-09-09-at-22.51.37-1-1400x1050.jpeg 1400w, https://www.prosport.ro/wp-content/uploads/2025/09/WhatsApp-Image-2025-09-09-at-22.51.37-1-768x576.jpeg 768w, https://www.prosport.ro/wp-content/uploads/2025/09/WhatsApp-Image-2025-09-09-at-22.51.37-1-1536x1152.jpeg 1536w" width="1600"/><p class="wp-caption-text" id="caption-attachment-20268820">Foto: Ionuț Marin</p></div>
<p>La acest moment, analizând toate grupele preliminare în mod realist, pe baza ierarhiilor la zi, a valorii și formei echipelor, dar și a calendarului de partide rămase, concluziile sunt următoarele:</p>
<ul>
<li>Trei locuri secunde ar fi clar peste România oricum: Italia / Norvegia, Grecia / Scoția / Danemarca, Cehia / Croația</li>
<li>Trebuie să avem norocul ca nu cumva alte 5 grupe să aibă un loc secund la finalul preliminariilor mai bun ca noi în ierarhia FIFA</li>
</ul>
<p>Sunt opt grupe rămase în joc, cel mai probabil alte trei vor avea un loc secund mai bun decât România în clasamentul FIFA:</p>
<ul>
<li>Polonia – are 3 puncte peste Finlanda și nu mai au meci direct de jucat</li>
<li>Serbia – 1 punct sub Albania, dar un meci în minus, iar cu albanezii mai joacă la Belgrad</li>
<li>Turcia – greu de crezut totuși că Georgia, învinsă acasă de turci, va învinge la Istanbul</li>
</ul>
<p>Așadar, realist, ne trebuie ca din restul de cinci grupe, să NU se întâmple, cumulativ DOUĂ din următoarele scenarii:</p>
<ul>
<li>Germania termină pe 2, în spatele Slovaciei (a fost 2-0 pentru slovaci la Bratislava!)</li>
<li>Țara Galilor termină pe 2, în fața Macedoniei de Nord (galezii au 1p mai puțin acum)</li>
<li>Ucraina termină pe 2, în fața Islandei (2p în plus pentru nordici, dar urmează două meciuri directe)</li>
<li>Suedia termină pe 2, în fața Sloveniei ori Kosovo (kosovarii au învins nordicii la Priștina, au 2p peste rivale)</li>
<li>Ungaria termină pe 2, în fața Armeniei ori Irlandei (armenii au 2p peste rivale acum)</li>
</ul>
<p><span>Descoperă aici cronica partidei Cipru – România 2-2 scrisă de jurnalistul Daniel Nazare!</span></p>

]]></description>
    </item>
    <item>
      <title>Gigi Becali a făcut praf schimbările lui Mircea Lucescu după seara de coșmar: „Nu au jucat cei mai buni și nu sunt ai mei”</title>
      <link>https://www.prosport.ro/campionatul-mondial-2026/gigi-becali-a-facut-praf-schimbarile-lui-mircea-lucescu-dupa-seara-de-cosmar-nu-au-jucat-cei-mai-buni-si-nu-sunt-ai-mei-20268980</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-facut-praf-schimbarile-lui-Mircea-Lucescu-dupa-seara-de-cosmar-„Nu-au-jucat-cei-mai-buni-si-nu-sunt-ai-mei.webp"/><br/><p>Gigi Becali a criticat schimbările lui Mircea Lucescu după egalul cu Cipru din preliminariile Cupei Mondiale.</p>
<p>Patronul FCSB nu înțelege de ce Alexandru Mitriță și Ștefan Baiaram au fost lăsați pe bancă în partida de la Nicosia.</p>
<h2><span>Gigi Becali a distrus schimbările lui Mircea Lucescu după Cipru – România 2-2</span></h2>
<p>România <span>a înregistrat un egal</span> în meciul cu Cipru din preliminariile Cupei Mondiale. Deși a condus cu 2-0, naționala lui Mircea Lucescu nu a reușit să țină de rezultat și a fost egalată.</p>
<p>Loizos Loizou și Charalampous au înscris în poarta lui Horațiu Moldovan. Golurile României au fost marcate de Denis Drăguș. Gigi Becali <span>a făcut praf schimbările</span> lui Mircea Lucescu.</p>
<p>Patronul FCSB s-a arătat surprins că Alexandru Mitriță și Ștefan Baiaram nu au jucat în meciul cu Cipru. Finanțatorul campioanei României i-a catalogat ca fiind cei mai buni fotbaliști.</p>
<p>„Ce pot să zic este că cei mai buni jucători sunt Mitriță și Baiaram. Ăștia sunt cei mai buni jucători la ora asta și nici nu sunt ai mei. Nu au jucat. Îl bagi pe Sorescu? Bagă-l pe Miculescu în dreapta, scoate-l pe Man și bagă pe Mitriță sau Baiaram și bagă pe Miculescu în dreapta.</p>
<p>Nu vorbesc de Lucescu pentru că îi port respect. Cei mai buni jucători, Mitriță și Baiaram, nu au jucat. Nu pot să vorbesc de Lucescu, dacă era oricine altcineva, îți dai seama… Are o vârstă, o valoare. Sunt cei mai buni jucători Mitriță și Baiaram. Părerea mea este că unul trebuia să joace”, a declarat Gigi Becali, la <span>GSP</span>.</p>
<h2><span>Mircea Lucescu a convocat 6 jucători de la FCSB</span></h2>
<p>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Alex CHIPCIU („U” Cluj, 48/6);</p>
<p>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</p>
<p>Atacanți<br/>
Denis DRĂGUȘ (Eyüpspor | Turcia, 24/5).</p>

]]></description>
    </item>
    <item>
      <title>Mircea Lucescu a doborât un record negativ! Ce s-a întâmplat în prelungirile meciului cu Cipru: e cel mai bătrân din istorie care a pățit asta!</title>
      <link>https://www.prosport.ro/fotbal-intern/nationala/mircea-lucescu-a-doborat-un-record-negativ-ce-s-a-intamplat-in-prelungirile-meciului-cu-cipru-e-cel-mai-batran-din-istorie-care-a-patit-asta-20268966</link>
      <description><![CDATA[<img src="https://www.prosport.ro//wp-content/uploads/2025/09/Mircea-Lucescu-a-doborat-un-record-negativ-Ce-s-a-intamplat-in-prelungirile-meciului-cu-Cipru-e-cel-mai-batran-din-istorie-care-a-patit-asta-scaled-e1757455926550-1400x894.jpg"/><br/><p>Mircea Lucescu a doborât un record negativ în prelungirile meciului dintre România și Cipru, terminat la egalitate, scor 2-2.</p>
<p>România are numai 7 puncte adunate în 5 meciuri în actuala campanie de calificare pentru Cupa Mondială 2026.</p>
<h2><span>Mircea Lucescu a doborât un record negativ! Ce s-a întâmplat în prelungirile meciului cu Cipru: e cel mai bătrân din istorie care a pățit asta!</span></h2>
<p>La 80 de ani, o lună și 11 zile, Mircea Lucescu a intrat în istorie ca fiind cea mai în vârstă persoană care a primit un cartonaș galben într-un meci oficial de fotbal. S-a întâmplat în prelungirile meciului dintre România și Cipru, din preliminariile Campionatului Mondial 2026.</p>
<p>În minutul 90+3, la scorul de 2-2, România a reușit să avanseze spre poarta adversă, forțând golul decisiv, dar David Miculescu a fost sancționat pentru un fault asupra unui jucător cipriot Antreas Shikkis.</p>
<p>Scos din sărite de decizia luată de arbitru, pe care avea să-l facă praf imediat după meci, Mircea Lucescu a protestat vehement. În urma protestelor, arbitrul s-a apropiat de banca tehnică și i-a arătat imediat un cartonaș galben lui Lucescu.</p>
<p>Prin acest gest, Mircea Lucescu a stabilit un record, devenind cel mai în vârstă antrenor sancționat cu cartonaș galben într-un meci oficial.</p>
<p>Anterior, recordul îi aparținea lui Roy Hodgson, care a primit un cartonaș galben pe vremea când o antrena Crystal Palace, în timpul unui meci pierdut cu Liverpool, scor 1-2.</p>
<h2><span>Sorin Cârțu, atac dur la adresa naționalei României după 2-2 cu Cipru: „Nu înțeleg ce s-a întâmplat în repriza secundă!”</span></h2>
<p><span>Sorin Cârțu nu s-a ferit de cuvinte</span> și consideră că picajul României din repriza secundă este de neînțeles, mai ales că în primul act tricolorii lui Mircea Lucescu chiar au făcut un meci bun, reușind să aibă un avantaj de 2-0.</p>
<p>În repriza secundă însă, ciprioții au reușit să revină și să obțină un punct.</p>
<p>„Am făcut o primă repriză bună și totuși nu înțeleg ce s-a întâmplat în repriza a doua, să arătăm în felul în care am arătat.</p>
<p>Întreaga partidă am avut niște situații în care am scăpat de 3 ori cu portarul, părea că putem să depășim apărarea adversă, dar chiar nu înțeleg ce s-a întâmplat în repriza secundă”, a declarat Sorin Cârțu, potrivit Prima Sport.</p>

]]></description>
    </item>
    <item>
      <title>Cât de jos am ajuns! Selecționerul Ciprului e nemulțumit că n-a învins România: „Puteam câştiga”</title>
      <link>https://www.prosport.ro/fotbal-intern/nationala/cat-de-jos-am-ajuns-selectionerul-ciprului-e-nemultumit-ca-n-a-invins-romania-puteam-castiga-20268954</link>
      <description><![CDATA[<img src="https://www.prosport.ro//wp-content/uploads/2025/09/Cat-de-jos-am-ajuns-Selectionerul-Ciprului-e-nemultumit-ca-n-a-invins-Romania.jpg"/><br/><p>E incredibil cât de jos a ajuns naționala României dacă selecționerul Ciprului s-a arătat nemulțumit de rezultatul din această seară.</p>
<p>La fel ca în ultimii 20 de ani, <span>„tricolorii” s-au agățat mereu de ultima șansă</span> și au sperat până în ultimul moment. În deplasarea de la Nicosia victoria era vitală pentru menținerea în cărți pentru locul 1 în grupa H. Elevii lui Lucescu au avut un avans de două goluri, dar au clacat în partea secundă și au fost la un pas de a pierde toate cele trei puncte.</p>
<p>Reacția selecționerului Apostolos Mantzios spune totul despre cât de jos a ajuns fotbalul românesc, acesta fiind nemulțumit că elevii săi nu au reușit să dea lovitura pe final de meci.</p>
<h2><span>Mantzios și-ar fi dorit mai mult de la meciul Cipru – România 2-2: „Nu suntem mulțumiți pe deplin”</span></h2>
<p>După înfrângerea din amicalul cu Canada, 0-3, Mircea Lucescu oferea asigurări că elevii săi vor arăta diferit în meciul din această seară. Nu a schimbat nimic în primul 11 și nimic nu s-a schimbat nici pe teren.</p>
<p>Deși au condus cu 2-0, <span>grație „dublei” lui Denis Drăguș</span> din primele 18 minute, „tricolorii” au clacat după golul lui Loizou și nu au mai contat decât pe contraatac. Pe final de meci, Charalampous a restabilit egalitatea, iar gazdele au mai avut ocazii importante de a obține o victorie uriașă pe teren propriu.</p>
<p>Antrenorul Apostolos Mantzios a vorbit despre ce s-a întâmplat la acest meci și a mărturisit că nu îl mulțumește pe deplin remiza de la Nicosia, dat fiind faptul că a făcut o repriză secundă foarte bună.</p>
<blockquote><p>„Cred că nu am început bine meciul. Cu toate că am închis jocul echipei României, am primit două goluri. Cred că acesta a fost punctul negativ al meciului și de aici am început să ne găsim liniștea și să ne facem jocul.</p>
<p>Am reușit să înscriem până în pauză și consider că în repriza a doua am fost mai buni. Nu doar că am reușit să egalăm, dar în ultimele minute puteam câștiga. În a doua repriză nu le-am dat ocazii să fie periculoși. Putem împărți meciul în două categorii: prima parte în care nu am fost așa buni și cea în care am fost mai buni.</p>
<p>Am crezut la 2-0 pentru România, am reușit să egalăm, dar este un rezultat care nu ne lasă mulțumiți pe deplin”, a declarat Apostolos Matzios la conferința de presă.</p></blockquote>

]]></description>
    </item>
  </channel>
</rss>
