<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pilonul FCSB, marea surpriză propusă lui Mircea Lucescu pentru meciul cu Austria. Poate contribui decisiv la echilibrul naționalei României: „Ar fi o greşeală să nu-l ia”</title>
      <link>https://www.prosport.ro/fotbal-intern/superliga/pilonul-fcsb-marea-surpriza-propusa-lui-mircea-lucescu-pentru-meciul-cu-austria-poate-contribui-decisiv-la-echilibrul-nationalei-romaniei-ar-fi-o-greseala-sa-nu-l-ia-20153203</link>
      <description><![CDATA[<img src="https://www.prosport.ro/wp-content/uploads/2025/04/Pilonul-FCSB-marea-surpriza-propusa-lui-Mircea-Lucescu-pentru-meciul-cu-Austria.-Poate-contribui-decisiv-la-echilibrul-nationalei-Romaniei-„Ar-fi-o-greseala-sa-nu-l-ia-scaled-e1745425288121-1400x886.jpg"/><br/><p>Pilonul celor de la FCSB este marea surpriză propusă lui Mircea Lucescu pentru meciul cu Austria, din preliminariile Campionatului Mondial din 2026.</p>
<p>Ionuț Badea consideră că Vlad Chiricheș poate fi o soluție extrem de bună pentru prima reprezentativă a României, având în vedere evoluțiile bune pe care le-a avut în tricoul campioanei.</p>
<h2><span>Vlad Chiricheș, cerut la echipa națională a României</span></h2>
<p>Vlad Chiricheș a avut parte de evoluții foarte bune în actualul sezon, în tricoul celor de la FCSB, dar nu pe postul de stoper, ci ca închizător. Jocurile bune pe care le-a reușit l-au adus pe experimentatul fotbalist în atenția specialiștilor, care consideră că poate fi o soluție importantă pentru echipa națională a României.</p>
<p>Ionuț Badea este de părere că Vlad Chiricheș merită o șansă din partea selecționerului Mircea Lucescu și că acesta trebuie să fie luat în calcul pentru meciurile pe care echipa națională a României le va disputa în preliminariile pentru Campionatul Mondial din 2026.</p>
<p>„Ar fi chiar o greșeală să nu fie inclus măcar în lotul lărgit. Ar fi o soluție chiar și ca titular! E greșit și să spui că Vlad nu mai e bun decât pentru campionatul nostru. A jucat foarte bine, inclusiv în partidele din Europa League. A continuat așa în cariera lui pentru că avea o explozie cu mult peste medie. El era capabil să prindă oricare atacant într-un sprint.</p>
<p>Acum e mai potrivit la mijloc. E o zonă în care și riscurile sunt mai mici decât în apărare, deși Vlad are oricum o tehnică foarte bună. Una e să pierzi o minge la mijloc, alta e s-o pierzi în apărare”, a declarat Ionuț Badea, conform <span>digipsort.ro</span>.</p>
<h2><span>Vlad Chiricheș, gol cu CFR Cluj</span></h2>
<p><span>Vlad Chiricheș a avut parte de o evoluție foarte bună</span> în meciul pe care FCSB l-a câștigat în fața celor de la CFR Cluj, scor 3-2, pe Arena Națională, în etapa a cincea a play-off-ului Superligii României.</p>
<p>Mai mult de atât, experimentatul fotbalist a marcat chiar și un gol superb, contribuind decisiv la victoria obținută de echipa pregătită de Elias Charalambous și Mihai Pintilii.</p>
<p>Reamintim că Vlad Chiricheș a avut parte de un start slab de sezon la FCSB. Mai mult de atât, Gigi Becali a declarat, de mai multe ori, că este dispus să renunțe la serviciile experimentatului fotbalist. În cele din urmă, <span>Vlad Chiricheș a reușit să îl convingă pe latifundiarul din Pipera</span> că merită să facă parte, în continuare, din lotul campioanei României.</p>

]]></description>
    </item>
    <item>
      <title>Cosmin Olăroiu, lovitură devastatoare pentru cei care l-au acuzat că a refuzat naționala României pentru petrodolarii arabilor: „Eu mi-am făcut firma de antrenor și banii în străinătate”</title>
      <link>https://www.prosport.ro/fotbal-extern/cosmin-olaroiu-lovitura-devastatoare-pentru-cei-care-l-au-acuzat-ca-a-refuzat-nationala-romaniei-pentru-petrodolarii-arabilor-eu-mi-am-facut-firma-de-antrenor-si-banii-in-strainatate-20153654</link>
      <description><![CDATA[<img src="https://www.prosport.ro/wp-content/uploads/2025/04/profimedia-0556049212.jpg"/><br/><p>Criticat pentru că ar fi refuzat să antreneze echipa națională a României, acceptând ofertă consistentă arabilor, Cosmin Olăroiu a venit cu o replică foarte fermă în ceea ce îl privește.</p>
<p><span>Cosmin Olăroiu (55 de ani) este noul selecționer al naționalei Emiratelor Arabe Unite</span> (EAU), iar pentru cei doi ani de contract va primi 12 milioane de dolari, dar și obiectivul este pe măsură: calificarea la CM 2026, după o pauză de 36 de ani.</p>
<p>În acest moment, naționala EAU se află pe locul 3 în Grupa A a Asiei, , cu 13 puncte, grupa fiind condusă de Iran (20 de puncte) și Uzbekistan (17 puncte).</p>
<h2><span>Singura ofertă pentru Olăroiu, în urmă cu aproape un deceniu</span></h2>
<p>Cosmin Olăroiu, care antrenează în paralel atât naționala EAU, cât și echipa de club, Sharjah, a explicat că singurul moment în care i s-a făcut o propunere de a prelua naționala României a fost în urmă cu aproape 10 ani, dar și motivul pentru care discuțiile s-au încheiat foarte repede. De asemenea, Olăroiu s-a arătat mâhnit de reacțiile care au venit recent din țară, după ce a acceptat „petrodolarii” arabilor.</p>
<p>„Da, am auzit sau am citit și m-a întristat, deși minciunile a trebui să treacă neobservate. Să nu fie puse la inimă. Păi, mi-a oferit cineva echipa națională și eu m-am dat lovit? Într-adevăr, a existat o discuție în acest sens prin 2015 sau 2016, când o antrenam pe Al Ahli Dubai, dar s-a încheiat reprede, deoarece clubul cu care eram sub contract trebuia să achite o clauză eliberatoare de vreo două milioane de dolari și n-a dorit să plătească suma respectivă.</p>
<p>Acum ce, era naționala la liber și eu m-am făcut că plouă?! Acum nu m-a contactat nimeni, nu m-a întrebat nimeni, deci ce mi se impută, pe ce bază?! Nu-mi stă în obicei să mă mint, nici să-i mint pe alții”, a explicat Cosmin Olăroiu pentru <span>GSP</span>.</p>
<h2><span>„Eu mi-am făcut firma de antrenor și banii în străinătate”</span></h2>
<p>Prima echipă pe care Cosmin Olăroiu a antrenat-o în străinătate a fost AL-Hilal (Arabia Saudită), unde a ajuns în vara lui 2007.</p>
<p>De atunci a mai antrenat echipe din Sudan, Emiratele Arabe Unite și China, dar a bifat și o „națională”, pe cea a Arabiei Saudite, în 2014-2015.</p>
<p>Astfel, cu o experiență vastă în afara țării, tehnicianul a ținut să puncteze un lucru important, care deși ar putea să îi supere pe mulți, „trebuie ținut cont” de acesta.</p>
<p>„M-am născut român și voi muri român, sunt mândru de originea mea. Pe de altă parte însă, cu excepția a două luni, parcă în 2011, când am lucrat la Steaua, lipsesc din țară de 18 ani.</p>
<p>Perioadă în care am câștigat de patru ori titlul în Emirate și câte o dată în Arabia Saudită și în China. Le putem număra împreună, am cucerit peste 20 de trofee, dintre care numai două acasă, Liga și Supercupa în 2006<em>. </em></p>
<p>Așa că, să nu se supere nimeni, eu mi-am făcut firma de antrenor și banii în străinătate, nu în țară. Poate că pe unii îi deranjează această precizare, dar trebuie ținut cont de ea”, a concluzionat Cosmin Olăroiu.</p>
<p>De când a venit la Sharjah, Olăroiu a câștigat patru trofee, Cupa Președintelui EAU (2022, 2023), SuperCupa EAU (2022) și EAU League Cup (2023).</p>
<p>Iar acum se afla la numai un pas de a câștiga alte două trofee: Cupa Președintelui, unde în finală se va confrunta cu Al-Ahli Dubai, pe 9 mai, pe teren propriu, respectiv <span>Liga Campionilor Asiei 2, unde în finală se va confrunta cu echipa Lion City Sailor (Singapore), pe 18 mai</span>.</p>

]]></description>
    </item>
    <item>
      <title>Gigi Becali i-a „retezat” salariul cu 50 la sută, dar Mitică Dragomir îl vede ideal pentru Mircea Lucescu: „E cel mai bun din România”</title>
      <link>https://www.prosport.ro/fotbal-intern/superliga/gigi-becali-i-a-retezat-salariul-cu-50-la-suta-dar-mitica-dragomir-il-vede-ideal-pentru-mircea-lucescu-e-cel-mai-bun-din-romania-20153762</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-i-a-„retezat-salariul-cu-50-la-suta-dar-Mitica-Dragomir-il-vede-ideal-pentru-Mircea-Lucescu-1400x819.jpg"/><br/><p>Fostul președinte al Ligii Profesioniste de Fotbal consideră că jucătorul căruia Gigi Becali i-a „retezat” salariul cu 50 la sută este ideal pentru Mircea Lucescu.</p>
<p>Vlad Chiricheș traversează un moment excepțional al carierei și toți oameni din fotbalul românesc îl văd titular la națională.</p>
<h2><span>Jucătorul despre care Mitică Dragomir spune că este cel mai bun din România pe postul lui</span></h2>
<p>Vlad Chiricheș are un salariu de 40.000 de euro pe lună, dar <span>Gigi Becali a anunțat că i-l reduce la jumătate</span> și, în același timp, îl numește antrenor secund. Jucătorul a împlinit 35 de ani la jumătatea lunii noiembrie, dar Dumitru Dragomir îl vede titular indiscutabil la naționala României.</p>
<p>„Chiricheș e cel mai bun jucător din România. (L-ai lua la națională?) Titular direct. Categoric. În fața fundașilor centrali nu joacă niciunul ca el. Acolo e locul lui. Încep cu el și Stanciu la mijloc, restul ce se leagă”, a declarat Dumitru Dragomir pentru <span>Fanatik</span>.</p>
<p>Naționala de fotbal a României va juca, peste două luni, următoarele meciuri din preliminariile pentru Campionatul Mondial din 2026, competiție care va avea loc în Statele Unite ale Americii, Canada și Mexic.</p>
<p>Pe 7 iunie, „tricolorii” vor juca în deplasare cu Austria, iar trei zile mai târziu primesc replica Ciprului, echipă pe care au învins-o de două ori anul trecut, în Grupa C2 din Liga Națiunilor.</p>
<p>În acest moment, echipa pregătită de Mircea Lucescu este pe locul 2, cu 3 puncte, obținute din victoria în deplasare cu San Marino, venită după eșecul pe teren propriu cu Bosnia-Herțegovina.</p>
<h2><span>Stoichiță îi vede la lot pe Nistor, Chipciu și Chiricheș</span></h2>
<p>Dumitru Dragomir nu este primul care-l vede la națională pe Chiricheș pentru „dubla” cu Austria și Cipru. Mihai Stoichiță, director tehnic în cadrul Federației Române de Fotbal, nu exclude varianta ca <span>selecționerul să vină, din nou, cu surprize</span>, și să-i cheme la lot pe Dan Nistor, Alex Chipciu și Chiricheș, care au, în total, 106 ani.</p>
<p>Dan Nistor face 36 de ani pe 6 mai, Alex Chipciu împlinește 36 de ani 12 zile mai târziu, iar Vlad Chiricheș s-a născut pe 14 noiembrie 1989.</p>
<p>„Dacă ați fost atent la partida celor de la Universitatea Cluj de aseară, Nistor și Chipciu parcă joacă precum niște flăcăi, nu ca unii foarte experimentați.</p>
<p>Au o disponibilitate la efort și o știință extraordinară. La fel și Vlad. În această seară, a dominat terenul prin modul în care a gândit și a rezolvat fazele.</p>
<p>E o perioadă foarte, foarte bună pentru el. Nu am discutat cu Lucescu (n.r. – despre o eventuală revenire a lui Vlad Chiricheș la echipa națională), însă el este omul care te surprinde întotdeauna prin ceea ce face.</p>
<p>Alegerile lui Lucescu sunt logice și nu țin de alte considerente. Se uită mult la valoarea individuală a jucătorului și momentului pe care-l trăiește”, a spus Stoichiță, potrivit gsp.ro, după FCSB – CFR Cluj 3-2.</p>

]]></description>
    </item>
    <item>
      <title>Favoritul lui Gigi Becali, naturalizat pentru naționala României: „Îi place și lui Mircea Lucescu”</title>
      <link>https://www.prosport.ro/fotbal-intern/nationala/favoritul-lui-gigi-becali-naturalizat-pentru-nationala-romaniei-ii-place-si-lui-mircea-lucescu-20151921</link>
      <description><![CDATA[<img src="https://www.prosport.ro/wp-content/uploads/2025/04/Favoritul-lui-Gigi-Becali-naturalizat-pentru-nationala-Romaniei-„Ii-place-si-lui-Mircea-Lucescu-1400x1050.jpg"/><br/><p>Mihai Stoichiță a anunțat că favoritul lui Gigi Becali de la FCSB ar putea fi naturalizat pentru naționala României.</p>
<p>Directorul tehnic al FRF a dezvăluit ce șanse sunt ca Juri Cisotti să joace sub comanda lui Mircea Lucescu.</p>
<h2><span>Favoritul lui Gigi Becali, naturalizat pentru naționala României: „Îi place și lui Mircea Lucescu”</span></h2>
<p>Juri Cisotti, transferat de la Oțelul Galați, a impresionat la FCSB. Italianul a marcat două goluri în meciul cu CFR Cluj, scor 3-2, din play-off.</p>
<p>Mihai Stoichiță a vorbit despre naturalizarea lui Juri Cisotti. Mircea Lucescu, selecționerul României, are <span>o părere bună despre fotbalistul lui Gigi Becali.</span></p>
<p>„În primul rând, pentru naturalizare trebuie să aibă cinci ani în România. Eu nu cred că are cinci ani în România. Nu, nu cred că cred că are cinci ani în România.</p>
<p>Cred că are trei sau patru ani în România la Galați și cu ăsta de acum la FCSB. Părerea mea despre el este că e un jucător excelent.</p>
<p>Nu e niciun argument împotriva ta (n.r.- către Horia Ivanovici), pentru că la 32 sau la 33 de ani a fost naturalizat Camora.</p>
<p>Nu știu cât durează acest proces de naturalizare din punctul de vedere al formalităților ce trebuie făcute. La cum joacă acum, mă uitam aseară cu el la Lucescu, și a fost impresionant.</p>
<p>Eu cred că vă grăbiți să spuneți că este jucătorul cel mai bun din play-off. După cum l-am văzut pe Chiricheș aseară, e bătaie mare între ei.</p>
<p>Bineînțeles că lui Mircea Lucescu îi place de Cisotti. Dacă ar fi român, probabil că ar fi jucător de echipă națională. Trebuie să vedem care sunt actele.</p>
<p>Dacă Lucescu este de acord cu acest lucru și cea mai importantă problemă este să vrea și el. (…) Lucescu spunea despre el aseară că a fost foarte bun”, a declarat Mihai Stoichiță, la <span>Fanatik</span>.</p>
<blockquote><p>A fost important să câștigăm. Nu contează cine a marcat. Era important să câștigăm trei puncte. La al doilea gol am avut acel instinct că Abeid va pasa la portar și mi-a ieșit. Nu am o poziție preferată în teren. Încerc să muncesc pentru echipă și să dau opțiuni coechipierilor mei. (n.r. ce părere ai că Gigi Becali te laudă?) Mă bucur, dar suntem toți jucători foarte buni. Trebuie să rămânem concentrați”, <span>a spus Cisotti după meciul cu CFR.</span></p></blockquote>
<div class="simple-translate-system-theme" id="simple-translate">
<div>
<div class="simple-translate-button" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 10px; left: 10px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>UEFA a trimis milioanele de euro în România pentru jucătorii de la naționale. FCSB a luat marele jackpot</title>
      <link>https://www.prosport.ro/fotbal-intern/nationala/uefa-a-trimis-milioanele-de-euro-in-romania-pentru-jucatorii-de-la-nationale-fcsb-a-luat-marele-jackpot-20152270</link>
      <description><![CDATA[<img src="https://www.prosport.ro/wp-content/uploads/2025/04/UEFA-a-trimis-milioanele-de-euro-in-Romania-pentru-jucatorii-de-la-nationale.-FCSB-a-luat-marele-jackpot-scaled-e1745327601179-1400x676.jpg"/><br/><p>UEFA a trimis milioanele de euro în România pentru jucătorii trimiși de cluburi la echipa națională în perioada 2020-2024. FCSB a primit cea mai mare sumă din cele 2.000.000 de euro alocate grupărilor din România.</p>
<p><span>Bilanțul de patru ani s-a încheiat odată cu terminarea UEFA EURO 2024</span>, care a avut loc în Germania, în vara anului trecut. UEFA a distribuit 233 de milioane de euro, către 901 echipe de fotbal furnizoare de jucători la echipele naționale europene.</p>
<h2><span>FCSB jubilează după ce UEFA a trimis milioanele de euro în România</span></h2>
<p>„Grosul” banilor a venit pentru cluburile care au furnizat jucători în campaniile de Liga Națiunilor UEFA 2020-2021 și 2022-2023, preliminariile UEFA EURO 2024 și turneul final din 2024, <span>unde „tricolorii” s-au calificat în „optimi”</span> , dar au fost premiate toate grupările care au avut reprezentanți la loturile naționale între 2020 și 2024.</p>
<p>FCSB a încasat 641.166 de euro din suma de 2.239.910 euro primită de cluburile din România. Important este că țara noastră a încasat mai puțin de 1% din totalul banilor oferiți de UEFA.</p>
<p>Podiumul este completat de CFR Cluj, care a încasat 466.903 euro, și de Universitatea Craiova, care a primit 271.976 de euro. FC Voluntari, formație aflată în Liga 2, a primit 135.383 de euro.</p>
<p>Rapid București a obținut 106.111, FC U Craiova 1948 doar 98.793 de euro, iar Farul Constanța puțin peste 95.000 de euro. Interesant este că unele dintre cluburile care au primit bani de la UEFA sunt defuncte, cum ar fi Astra Giurgiu sau Academica Clinceni, iar altele sunt în ligi inferioare.</p>
<p>Astfel, alte cluburi care au primit sume sub 100.000 de euro sunt Sepsi OSK, Chindia Târgoviște, UTA Arad, Unirea Dej, Petrolul Ploiești, Universitatea Cluj, Politehnica Iași, Unirea Slobozia și Hermannstadt.</p>
<p>Echipa națională a României a terminat pe poziția 3, în Liga B a ediției 2020-2021 a UEFA Nations League, în grupa cu Austria, Norvegia și Irlanda de Nord. Ediția 2022-2023 a adus o retrogradare în Liga C pentru selecționata condusă atunci de Edward Iordănescu.</p>
<p>Calificarea de UEFA Euro 2024 a adus un vis pentru România, care s-a calificat după opt ani la turneul final. Din postura de „outsideri”, așa cum erau considerați de multe voci ale fotbalului românesc, „tricolorii” au câștigat grupa cu Elveția, Israel, Belarus, Kosovo și Andorra.</p>
<h2><span>Ce țări au primit cele mai mari sume de la UEFA</span></h2>
<p>Anglia a primit o sumă imensă, de 46,38 de milioane de euro, iar podiumul este completat de Italia, cu 35,31 milioane de euro, și Germania, cu 30,35 milioane de euro.</p>
<p>În top 5 se mai află Spania, câștigătoarea turneului final de la UEFA Euro 2024, cu 22,88 milioane de euro.</p>
<p>Franța ocupă ultima poziție a „Big 5”, cu 11,96 milioane de euro – doar un sfert din cât au primit britanicii.</p>

]]></description>
    </item>
  </channel>
</rss>
