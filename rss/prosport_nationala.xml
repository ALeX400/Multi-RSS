<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Echipa de start a României cu Austria, pe care doar Mircea Lucescu și ProSport au știut-o: Bîrligea e titular!</title>
      <link>https://www.prosport.ro/fotbal-intern/nationala/echipa-de-start-a-romaniei-cu-austria-pe-care-doar-mircea-lucescu-si-prosport-au-stiut-o-birligea-e-titular-20190104</link>
      <description><![CDATA[<img src="https://www.prosport.ro/wp-content/uploads/2025/06/Echipa-de-start-a-Romaniei-cu-Austria-pe-care-doar-Mircea-Lucescu-si-ProSport-au-stiut-o-Birligea-e-titular-1400x1050.jpg"/><br/><p>Astăzi, 7 iunie 2025, începând cu ora 21:45, România va da piept cu Austria, la Viena, în campania de calificare pentru Campionatul Mondial din 2026.</p>
<p>Selecționerul Mircea Lucescu a anunțat echipa pe care o va alinia la startul meciului și a confirmat <span>informația oferită în exclusivitate de ProSport.</span></p>
<h2><span>Ce echipă de start a ales Mircea Lucescu pentru partida cu Austria</span></h2>
<p>România are parte de o nouă misiune dificilă în drumul spre Campionatul Mondial din 2026. Astăzi, 7 iunie 2025, <span>naționala noastră va da piept cu Austria</span>, la Viena, într-o partidă programată la ora 21:45.</p>
<p>Cu aproximativ o oră și jumătate înainte de startul meciului, selecționerul Mircea Lucescu a anunțat echipa pe care o va alinia la startul meciului și a confirmat informația pe care <span>ProSport</span> a oferit-o în exclusivitate, în cursul zilei de astăzi, 7 iunie 2025: Daniel Bîrligea, atacantul celor de la FCSB, este titular în partida cu Austria.</p>
<p>România: 12. Moldovan – 2. Rațiu, 3. Popescu, 15. Burcă, 11. Bancu – 20. Man, 18. R. Marin, 21. Chiricheş, 10. Stanciu – 9. Bîrligea, 17. Drăguş.</p>
<p>Selecționer: Mircea Lucescu</p>
<h2><span>România, susținută de mii de suporteri la Viena</span></h2>
<p>La ora meciului, „Tricolorii” vor fi susținuți de mii de suporteri români, care vor fi prezenți pe stadion, unde promit să facă o atmosferă de zile mari. Fanii români și-au făcut deja simțită prezența în Viena. Zidul Galben a rezistat furtunii și s-a aflat în centrul capitalei Austriei, unde a făcut senzație. Sute de suporteri, îmbrăcați în galben, au luat cu asalt Stephansplatz, o piață aflată în centrul Vienei, unde au cântat la unison și s-au încălzit pentru marele meci.</p>
<p>În cazul unui succes, „Tricolorii” pot spera chiar și la primul loc în grupă, în ciuda eșecului suferit cu Bosnia, pe Arena Națională din București, scor 0-1.</p>
<p>Pe lângă suporterii stabiliți în vestul Europei, o parte dintre fanii echipei lui Mircea Lucescu vin și din țară, mai ales că Viena este aproape de Oradea, Timișoara, ori Arad, orașe în care se află mulți iubitori ai fotbalului. Cum biletele în sectorul special rezervat României s-au epuizat foarte repede, suporterii „Tricolori” au găsit alte metode pentru a reuși să intre pe stadion la partida de sâmbătă seara.</p>
<p>Astfel, o parte dintre ei vor sta și printre fanii Austriei, cei care își doresc ca echipa lor să facă un prim pas important pentru Campionatul Mondial din 2026.</p>

]]></description>
    </item>
    <item>
      <title>🚨 Austria – România Live Video Online în preliminariile Campionatului Mondial 2026, ora 21:45. Echipele de start. „Tricolorii” lui Mircea Lucescu țintesc victoria la Viena</title>
      <link>https://www.prosport.ro/fotbal-intern/nationala/austria-romania-live-video-online-in-preliminariile-campionatului-mondial-2026-20189824</link>
      <description><![CDATA[<img src="https://www.prosport.ro/wp-content/uploads/2025/06/Austria-Romania-Live-Video-Online-in-preliminariile-Campionatului-Mondial-2026.jpg"/><br/><p>Meciul Austria – România are loc în preliminariile Campionatului Mondial 2026, iar partida este Live Video Online pe www.prosport.ro.</p>
<p>De asemenea, duelul de pe stadionul Ernst Happel din Viena poate fi urmărit și la televizor pe postul <span>Antena 1</span>.</p>
<h2><span>Austria – România Live Video Online în preliminariile Campionatului Mondial 2026</span></h2>
<p><span>Austria și România, reprezentative care au drept obiectiv calificarea la Campionatul Mondial 2026</span>, din SUA, Mexic și Canada, se duelează, sâmbătă, 7 iunie 2025, în Grupa H a preliminariilor europene.</p>
<p>Austria se află la prima confruntare din grupă, deoarece în martie, când s-a disputat acțiunea de debut din preliminarii, reprezentativa lui Ralf Rangnick (66 de ani) era angrenată în play-off-ul Ligii Națiunilor. Austriecii au întâlnit-o pe Serbia în competiția din urmă menționată și au remizat pe teren propriu, 1-1, după care au pierdut în deplasare, 0-2. În urma acestor rezultate, Austria a retrogradat în Liga B valorică din Liga Națiunilor.</p>
<p>De partea cealaltă, România are două meciuri jucate în Grupa H a preliminariilor pentru Cupa Mondială 2026. La duelul de debut, „tricolorii” lui Mircea Lucescu au cedat pe teren propriu, scor 0-1 în fața Bosniei Herțegovina. Ulterior, în deplasare cu San Marino, România s-a impus fără drept de apel, scor 5-1.</p>
<p>La capitolul dueluri directe, situația este echilibrată.<span> Austria și România s-au întâlnit</span> de 7 ori, fiecare adjudecându-și câte două victorii. Celelalte 3 confruntări s-au încheiat la egalitate.</p>
<p>Ultima oară, Austria și România au fost față în față în 2020, în Liga Națiunilor. Atunci, „tricolorii” s-au impus la Viena, 3-2, dar au pierdut la București, 0-1.</p>
<p>Clasamentul din Grupa H a preliminariilor:</p>
<ol>
<li>Bosnia Herțegovina – 6P (3:1)</li>
<li>România – 3P (5:2)</li>
<li>Cipru – 3P (3:2)</li>
<li>Austria – 0P (0:0)</li>
<li>San Marino – 0P (1:7)</li>
</ol>
<h2><span>Echipele probabile</span></h2>
<p>Austria: Pentz – Posch, Danso, Lienhart, Mwene – Seiwald, Grillitsch – Grull, Baumgartner, Sabitzer – Arnautovic<br/>
Selecționer: Ralf Rangnick</p>
<p>România: Horațiu Moldovan – Andrei Rațiu, Mihai Popescu, Andrei Burcă, Nicușor Bancu – Vlad Chiricheș, Răzvan Marin – Dennis Man, Nicolae Stanciu, Denis Drăguș – Daniel Bîrligea<br/>
Selecționer: Mircea Lucescu</p>
<p>Stadion: Ernst Happel, Viena<br/>
Arbitru: Maurizio Mariani. Asistenți: Daniele Bindoni, Alberto Tegoni<br/>
Arbitru VAR: Gianluca Aureliano. Asistent VAR: Rosario Abisso</p>
<ul>
<li><span>Toate fazele video din partida Austria – România pot fi văzute aici</span>.</li>
</ul>
<h2><span>Declarațiile selecționerilor</span></h2>
<p>La conferința de presă premergătoare jocului de sâmbătă, Ralf Rangnick a lăsat de înțeles că i-a urmărit pe fotbaliștii României cu mare atenție:</p>
<blockquote><p>Așa cum am văzut și la Campionatul European și după schimbarea antrenorului, este evident că vorbim despre niște jucători valoroși, puternici pe benzi, care cu siguranță vor fi folosiți și mâine. La mijloc se află Stanciu, un jucător foarte valoros. Ne-am pregătit, ne-am studiat adversarul și știm că nu va fi o partidă ușoară mâine”, a spus selecționerul Austriei.</p></blockquote>
<p>Din tabăra noastră, Mircea Lucescu i-a asigurat pe reporteri că fotbaliștii săi s-au deplasat la Viena cu gândul de a câștiga toate cele 3 puncte puse în jos:</p>
<blockquote><p>Cred că într-un timp scurt am ajuns să fim un grup omogen, care își dorește să câștige această partidă, indiferent de mijloace. Sper să aducem multă energie competitivă și un echilibru emoțional care să ne permită să jucăm cu ei având mare încredere în noi și în potențialul nostru. Au un stil de joc foarte bine pus la punct, au demonstrat asta și la Campionatul European, unde au câștigat meciuri importante, cu Polonia și Olanda. Au menținut același nucleu de jucători și, sigur, au de partea lor o experiență superioară. Noi putem compensa printr-o dăruire fantastică și sunt convins că vom face asta. Trebuie să fim atenți la miza jocului și la ceea ce avem de făcut pe teren”, a punctat selecționerul României.</p></blockquote>

]]></description>
    </item>
    <item>
      <title>Cele trei variante „de salvare” pe care FRF le-a pregătit dacă Mircea Lucescu renunță la naționala României: marele vis al lui Răzvan Burleanu, propunerea lui „Il Luce” și speranța federalilor. EXCLUSIV</title>
      <link>https://www.prosport.ro/fotbal-intern/nationala/cele-trei-variante-de-salvare-pe-care-frf-le-a-pregatit-daca-mircea-lucescu-renunta-la-nationala-romaniei-marele-vis-al-lui-razvan-burleanu-propunerea-lui-il-luce-20189731</link>
      <description><![CDATA[<img src="https://www.prosport.ro/wp-content/uploads/2025/06/Cele-trei-variante-de-salvare-pe-care-FRF-le-a-pregatit-daca-Mircea-Lucescu-renunta-la-nationala-Romaniei.jpeg"/><br/><p>Mircea Lucescu are șanse importante să renunțe la funcția de selecționer al României după meciurile cu Austria și Cipru.</p>
<p>În zona FRF, zvonul s-a răspândit tot mai aprig, în special datorită comportamentului lui „Il Luce”, care a făcut să pară că decizia ar fi fost luată deja și nu ar depinde prea mult de șansele calificării României la Campionatul Mondial 2026.</p>
<p>Sursele <span>ProSport</span> susțin că federalii nu au forțat cu nimic plecarea lui Lucescu. Ba, dimpotrivă, l-au asigurat, în față, de susținere deplină. Pe de altă parte, însă, Răzvan Burleanu și oamenii săi și-au pregătit deja variantele „de salvare”, dacă seniorul fotbalului românesc își va menține gândul și va părăsi banca tehnică.</p>
<p><span>ProSport</span> îți prezintă cele trei soluții pe care FRF le are în calcul și cum, deși toate foarte bune, niciuna nu este sigură cu adevărat. Ordinea prezentării este una aleatorie, nu a șanselor veridice de a deveni noul selecționer al României.</p>
<h2><span>Ioan Ovidiu Sabău. Propus chiar de Mircea Lucescu, „Moțul” nu are susținerea conducerii</span></h2>
<p>Unul dintre cele trei nume aflate pe lista FRF pentru a suplini plecarea lui Mircea Lucescu este cel al lui Ioan Ovidiu Sabău. Informația apărută în presa locală din Cluj este reală. ProSport a aflat chiar că omul care l-a propus oficialilor federației pe Sabău este chiar Mircea Lucescu.</p>
<p>Acesta le-a vorbit despre experiența fostului său fotbalist și despre viziunea amplă pe care acesta o are, considerate esențiale pentru rolul de selecționer. Cu toate că Il Luce i-a creionat un portret impecabil lui Sabău, sursele noastre, autorizate, au dezvăluit că opțiunea nu este pe placul conducerii FRF.</p>
<p><img alt="" class="aligncenter size-full wp-image-19961992" decoding="async" fetchpriority="high" height="510" sizes="(max-width: 815px) 100vw, 815px" src="https://www.prosport.ro/wp-content/uploads/2024/08/Lucescu-Sabau.jpg" srcset="https://www.prosport.ro/wp-content/uploads/2024/08/Lucescu-Sabau.jpg 815w, https://www.prosport.ro/wp-content/uploads/2024/08/Lucescu-Sabau-768x481.jpg 768w" width="815"/></p>
<h2><span>Edi Iordănescu. Marea speranță a oamenilor din interior refuză acum revenirea</span></h2>
<p>Al doilea nume pe lista celor trei este cel al lui Edi Iordănescu. Surprinzător pentru cei din exteriorul federației, dar absolut logic pentru majoritatea subalternilor lui Răzvan Burleanu. Fostul selecționer este considerat omul ideal pentru obiectivul major de calificarea la Campionatul Mondial din SUA 2026. Chiar dacă tratativele din vară au eșuat, iar fiul lui Anghel Iordănescu și-a canalizat energia spre găsirea unui contract în străinătate, federalii au continuat să facă lobby pentru întoarcerea antrenorului care a dus România la EURO 2024.</p>
<p>Tatonări în jurul lui Răzvan Burleanu au existat, conform informațiilor pe care le-am obținut, și în această perioadă, în care Lucescu și-a manifestat intenția de a abandona naționala. Chiar dacă încă nu a semnat cu niciun club, Edi Iordănescu nu e dispus acum să ia în calcul un alt mandat pe banca tricolorilor. Speranța, însă, moare ultima, iar ce din FRF trag cu dinții de el.</p>
<figure aria-labelledby="figcaption_attachment_20189743" class="wp-caption aligncenter" id="attachment_20189743"><img alt="" class="size-large wp-image-20189743" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/LANSAREA-FILMULUI-IN-INIMA-NATIONALEI-9.05.2024-1400x1050.jpg" srcset="https://www.prosport.ro/wp-content/uploads/2025/06/LANSAREA-FILMULUI-IN-INIMA-NATIONALEI-9.05.2024-1400x1050.jpg 1400w, https://www.prosport.ro/wp-content/uploads/2025/06/LANSAREA-FILMULUI-IN-INIMA-NATIONALEI-9.05.2024-768x576.jpg 768w, https://www.prosport.ro/wp-content/uploads/2025/06/LANSAREA-FILMULUI-IN-INIMA-NATIONALEI-9.05.2024-1536x1152.jpg 1536w, https://www.prosport.ro/wp-content/uploads/2025/06/LANSAREA-FILMULUI-IN-INIMA-NATIONALEI-9.05.2024-2048x1536.jpg 2048w" width="1400"/><figcaption class="wp-caption-text" id="figcaption_attachment_20189743">Sursa foto: Sportpictures</figcaption></figure>
<h2><span>Gică Hagi. Marele vis al lui Răzvan Burleanu: a mai rămas un singur obstacol uriaș!</span></h2>
<p>Al treilea nume, dar nu cel din urmă, de pe lista FRF este cel al lui Gică Hagi. Fost selecționer al României în perioada Mircea Sandu, „Regele” nu și-a ascuns niciodată dorința de a reveni pe banca naționalei. Iar Răzvan Burleanu i-a oferit-o chiar înainte să ajungă la Mircea Lucescu.</p>
<p>Acum, lucrurile s-au precipitat din nou. Hagi a renunțat la a fi antrenor la Farul Constanța și a făcut un pas important pentru a fi disponibil în cazul unei oferte de la FRF. Relația sa cu președintele Burleanu a ajuns la un nivel special, cei doi discutând ore întregi, recent. Impedimentul major, însă, pentru ca Hagi să devină selecționer a rămas.</p>
<figure aria-labelledby="figcaption_attachment_20189748" class="wp-caption aligncenter" id="attachment_20189748"><img alt="" class="size-large wp-image-20189748" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/FESTIVITATEA-DE-DECORARE-GHEORGHE-HAGI-CU-ORDINUL-NATIONAL-STEAUA-ROMANIEI-IN-GRAD-DE-CAVALER-12.03.2025-1400x933.jpg" srcset="https://www.prosport.ro/wp-content/uploads/2025/06/FESTIVITATEA-DE-DECORARE-GHEORGHE-HAGI-CU-ORDINUL-NATIONAL-STEAUA-ROMANIEI-IN-GRAD-DE-CAVALER-12.03.2025-1400x933.jpg 1400w, https://www.prosport.ro/wp-content/uploads/2025/06/FESTIVITATEA-DE-DECORARE-GHEORGHE-HAGI-CU-ORDINUL-NATIONAL-STEAUA-ROMANIEI-IN-GRAD-DE-CAVALER-12.03.2025-768x512.jpg 768w, https://www.prosport.ro/wp-content/uploads/2025/06/FESTIVITATEA-DE-DECORARE-GHEORGHE-HAGI-CU-ORDINUL-NATIONAL-STEAUA-ROMANIEI-IN-GRAD-DE-CAVALER-12.03.2025-1536x1024.jpg 1536w, https://www.prosport.ro/wp-content/uploads/2025/06/FESTIVITATEA-DE-DECORARE-GHEORGHE-HAGI-CU-ORDINUL-NATIONAL-STEAUA-ROMANIEI-IN-GRAD-DE-CAVALER-12.03.2025-2048x1365.jpg 2048w" width="1400"/><figcaption class="wp-caption-text" id="figcaption_attachment_20189748">Sursa foto: SPORTPICTURES. Gică Hagi e dorit în locul lui Mircea Lucescu de către președintele Răzvan Burleanu</figcaption></figure>
<p>Câtă vreme va fi acționar la Farul, el nu va fi numit selecționer! Din câte se pare, însă, „Regele” și-a pregătit planul de ieșire din afacere, dar într-o perioadă de timp care se poate întinde până la un an de zile. Numele său ar completa careul de ași ai selecționerilor pe care Răzvan Burleanu i-a avut sub conducere, alături de cele ale lui Victor Pițurcă, Anghel Iordănescu și Mircea Lucescu.</p>
<p>În acest context tulbure, există voci puternice din FRF care cred încă în versiunea Mircea Lucescu, un antrenor dârz, care nu va dori ca ultimul său angajament să fie considerat un eșec. Concret, acestea susțin că „Il Luce” nu va renunța nici dacă șansele sunt compromise după „dubla” cu Austria și Cipru și va merge până la capăt, inclusiv la baraj, pentru a duce România la Cupa Mondială.</p>

]]></description>
    </item>
    <item>
      <title>Anunț de ultimă oră al FRF despre Mircea Lucescu! Ce se va întâmpla cu selecționerul României. EXCLUSIV</title>
      <link>https://www.prosport.ro/fotbal-intern/nationala/anunt-de-ultima-ora-al-frf-despre-mircea-lucescu-ce-se-va-intampla-cu-selectionerul-romaniei-exclusiv-20189478</link>
      <description><![CDATA[<img src="https://www.prosport.ro/wp-content/uploads/2025/06/Anunt-de-ultima-ora-al-FRF-despre-Mircea-Lucescu-Ce-se-va-intampla-cu-selectionerul-Romaniei-1400x933.jpg"/><br/><p>CORESPONDENȚĂ DIN VIENA. Federația Română de Fotbal nu se va atinge de Mircea Lucescu! Mihai Stoichiță susține că selecționerul are parte de încredere maximă înaintea partidei din Austria, din preliminariile Campionatului Mondial.</p>
<p>În plus, Stoichiță lasă de înțeles că Lucescu nu va fi niciodată dat afară și totul depinde de cât își va dori acesta să continue la prima reprezentativă.</p>
<h2><span>FRF, anunț despre viitorul lui Mircea Lucescu: „Cât vrea dumnealui!”</span></h2>
<p>Mihai Stoichiță este optimist înaintea partidei cu Austria, chiar dacă naționala a început cu stângul această campanie pentru Campionatul Mondial, cedând la București cu Bosnia lui Dzeko, scor 0-1.</p>
<p>Atitudinea jucătorilor lui Mircea Lucescu îi dă mari speranțe lui Stoichiță, unitatea fiind una care ne poate ajuta să obținem un rezultat mare în fața Austriei.</p>
<blockquote><p>Și noi suntem o echipă care putem să punem probleme. N-a fost un meci reușit cu Bosnia, dar tot am avut foarte multe ocazii. Eu sunt optimist, mă uit la grup, la atitudine, cum se comportă și văd cât de uniți sunt”, a subliniat Mihai Stoichiță, pentru <span>ProSport.</span></p></blockquote>
<p>Mircea Lucescu nu depinde de un rezultat pozitiv la Viena, iar Mihai Stoichiță știe de ce fostul antrenor al lui Șahtior trebuie păstrat pe termen lung la echipa națională.</p>
<blockquote><p>Mircea Lucescu poate să rămână cât de mult vrea, cât vrea dumnealui. Țineți minte câți brazilieni tineri aducea pe la Șahtior, câți jucători tineri a promovat în echipa națională. Sau câți jucători tineri a promovat pe la Dinamo și Corvinul. Ce a făcut la Hunedoara i-a servit foarte mult în dezvoltarea ulterioară. El are o relație foarte bună atât cu unii, cât și cu ceilalți (n.n. tineri și veterani), cu toată lumea”, a punctat oficialul FRF, după ce a asistat din tribune la antrenamentul oficial al tricolorilor.</p></blockquote>
<h2><span>Marea dorință a lui Mihai Stoichiță: „Fotbalul să împace aceste rivalități!”</span></h2>
<p>Tensiunea din perioada alegerilor prezidențiale nu i-a picat bine lui Mihai Stoichiță. Acesta speră ca<span> meciul de la Viena să fie prilejul perfect pentru ca românii</span> să fie din nou uniți, așa cum s-a întâmplat la turneul final din Germania. Acolo unde suporterii au fost la înălțime în toate orașele unde a evoluat prima reprezentativă.</p>
<p><span>La meciul cu Austria sunt așteptați foarte mulți români</span>, iar mare parte dintre ei au ajuns deja la Viena, unul dintre cele mai frumoase orașe din Europa. La prânz, mii de suporteri promit să-și facă „încălzirea” la terasele din centrul capitalei Austriei, înainte de a lua drumul stadionului unde gazdele pregătesc o scenografie impresionantă.</p>
<blockquote><p>De ce n-aș fi optimist? Uitați-vă cu câtă dragoste sunt întâmpinați jucătorii aici. Anul trecut, fotbalul a unit oamenii din România. În plus, sper ca evenimentul acesta să fie unul care să ne împace, iar fotbalul să împace aceste rivalități care au loc în sânul societății românești la ora actuală. Doar împreună putem să mergem mai departe”, a mai spus Stoichiță, în interviul pe care ni l-a acordat chiar lângă stadionul unde România va încerca să învingă vedetele Austriei.</p></blockquote>
<ul>
<li>Andrei Preotu, Andrei Trifan și Mihai Pop (foto&amp;video) sunt trimișii ProSport în Austria și vă țin la curent cu toate amănuntele înaintea meciului capital pe care România îl joacă la Viena în preliminariile Campionatului Mondial.</li>
</ul>

]]></description>
    </item>
    <item>
      <title>Bosnia își consolidează poziția de lider în Grupa H, după victoria cu San Marino. Maximum de puncte pentru adversara României</title>
      <link>https://www.prosport.ro/campionatul-mondial-2026/bosnia-isi-consolideaza-pozitia-de-lider-in-grupa-h-dupa-victoria-cu-san-marino-maximum-de-puncte-pentru-adversara-romaniei-20189949</link>
      <description><![CDATA[<img src="https://www.prosport.ro/wp-content/uploads/2025/06/Bosnia-isi-consolideaza-pozitia-de-lider-in-Grupa-H-dupa-victoria-cu-San-Marino.-Maximum-de-puncte-pentru-adversara-Romaniei-1400x1050.jpg"/><br/><p>Bosnia a reușit să își consolideze poziția de lider în Grupa H din preliminariile pentru Campionatul Mondial din 2026, după victoria la limită pe care a obținut-o pe teren propriu, scor 1-0, în fața naționalei din San Marino.</p>
<p>Naționala pregătită de Sergej Barbarez a avut parte de o misiune neașteptat de dificilă în fața echipei care ocupă ultima poziția în grupa de calificare.</p>
<h2><span>Bosnia, victorie la limită cu San Marino</span></h2>
<p>Echipa națională a Bosniei își continuă parcursul bun în campania de calificare pentru Campionatul Mondial din 2026. Trupa pregătită de Sergej Barbarez și-a consolidat poziția de lider în Grupa H, după victoria la limită pe care a obținut-o pe teren propriu, scor 1-0, în fața naționalei din San Marino.</p>
<p>Chiar dacă partida cu ultima clasată în grupa H părea o simplă formalitate, misiunea bosniacilor a fost neașteptat de dificilă. San Marino a reușit să o țină în șah pe Bosnia nu mai puțin de 66 de minute, când Edin Dzeko, fotbalist care a fost introdus în teren în minutul 62, a deblocat tabela de marcaj și a marcat pentru 1-0, stabilind scorul final. Astfel, atacantul în vârstă de 39 de ani a adus încă trei puncte importante pentru Bosnia, echipă care ia o opțiune importantă pentru prima poziție a grupei H.</p>
<p>După trei meciuri disputate, Bosnia este lider, cu maximum de puncte.</p>
<p>Reamintim că <span>echipa pregătită de Sergej Barbarez s-a impus în prima etapă, scor 1-0</span>, pe data de 21 martie 2025, în fața României, pe Arena Națională din București. În al doilea meci, Bosnia a dat piept cu Cipru, formație pe care a învins-o cu scorul de 2-1.</p>
<h2><span>România, misiune dificilă în Austria</span></h2>
<p>Astăzi, 7 iunie 2025, România are parte de o nouă misiune dificilă în campania de calificare pentru Campionatul Mondial din 2026. Echipa pregătită de Mircea Lucescu va da piept cu Austria, în deplasare, într-o partidă care este programată la ora 21:45.</p>
<p><span>„Tricolorii” se vor bucura de susținerea a mii de fani la partida cu Austria</span>. În cursul zilei de astăzi, sute de fani s-au aflat în centrul Vienei, îmbrăcați în galben, unde au cântat pentru favoriții lor.</p>
<p>România și Austria s-au întâlnit ultima oară pe data de 14 octombrie 2020, în UEFA Nations League. Atunci, austriecii s-au impus la limită, scor 0-1, prin golul marcat de Schopf.</p>

]]></description>
    </item>
  </channel>
</rss>
