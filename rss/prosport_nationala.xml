<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a fost convins. Cheamă la naționala României un fotbalist care n-a mai fost la lot de 3 ani</title>
      <link>https://www.prosport.ro/fotbal-intern/nationala/mircea-lucescu-a-fost-convins-cheama-la-nationala-romaniei-un-fotbalist-care-n-a-mai-fost-la-lot-de-3-ani-20175245</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-fost-convins.-Cheama-la-nationala-Romaniei-un-fotbalist-care-n-a-mai-fost-la-lot-de-3-ani-1400x778.jpg"/><br/><p>Vlad Chiricheș va reveni la echipa națională după trei ani de absență. Mircea Lucescu a fost impresionat de prestațiile sale și a decis să-l convoace pentru următoarea acțiune, programată în iunie.</p>
<p>Pe tricolori îi așteaptă două meciuri importante în drumul spre Campionatul Mondial din 2026. Mai întâi vor merge la Viena pentru <span>duelul cu Austria</span> (7 iunie), apoi vor da piept cu Cipru pe Arena Națională (10 iunie).</p>
<h2><span>Vlad Chiricheș va fi convocat de Mircea Lucescu</span></h2>
<p>Din noiembrie 2024, de când a fost reprofilat la mijlocul terenului, Chiricheș a avut evoluții entuziasmante. Selecționerul l-a remarcat și a hotărât să-l includă în lot, pe același post.</p>
<p>„Da, îl convoc și pe Chiricheș. Cum să nu? Randamentul lui din perioada asta a fost foarte bun și foarte util echipei. Ca jucător la mijlocul terenului!”, a transmis Mircea Lucescu, conform <span>gsp.ro</span>.</p>
<p>Ultima apariție a lui „Chiri” datează din iunie 2022, când naționala a fost învinsă categoric de Muntenegru în Liga Națiunilor, <span>scor 0-3</span>. Edi Iordănescu – selecționerul de atunci – l-a folosit pe postul său de bază, cel de fundaș central.</p>
<h2><span>FCSB va avea mulți jucători la lotul primei reprezentative</span></h2>
<p>Pentru partidele cu Austria și Cipru, „Il Luce” va miza pe un număr semnificativ de jucători de la FCSB. Parcursul din stagiunea care e pe punctul de a se încheia l-a convins să procedeze astfel.</p>
<blockquote><p>„Voi face lotul de jucători pe realizările care le-a avut Steaua în această perioadă. Steaua va participa cu cei mai mulți jucători la echipa națională având în vedere starea lor de pregătire pentru că au jucat foarte bine în ultimele meciuri. Excelent!</p>
<p> </p>
<p>Pot să vorbesc de entuziasmul pe care îl au în momentul ăsta. Își doresc foarte mult să vină și la echipa națională. Eu țin permanent legătura cu ei și cu Gigi și cu Meme Stoica”, a dezvăluit Mircea Lucescu.</p></blockquote>
<p>Pe lângă Vlad Chiricheș, șanse mari de a face parte din lotul echipei naționale au, potrivit sursei citate, Ștefan Târnovanu, Valentin Crețu, Mihai Popescu, Adrian Șut, Florin Tănase, David Miculescu și Daniel Bîrligea. Pentru moment, însă, cunoaștem doar lista preliminară a stranierilor, care arată astfel:</p>
<p>Portari: Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ionuț RADU (Venezia | Italia, 4/0);</p>
<p>Fundași: Andrei RAȚIU (Rayo Vallecano |  Spania, 29/1), Deian ⁠SORESCU (Gaziantep FK | Turcia, 20/0), Virgil ⁠GHIȚĂ (Cracovia | Polonia, 2/0), Adrian RUS (Pisa | Italia, 22/1), Andrei BURCĂ (Baniyas | EAU, 39/1), Ionuț NEDELCEARU (Akron Togliatti | Rusia, 27/2);</p>
<p>Mijlocași: Marius MARIN (Pisa | Italia, 30/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), ⁠Vlad DRAGOMIR (Pafos | Cipru, 1/0), Dennis MAN (Parma | Italia, 35/9), Olimpiu MORUȚAN (Pisa | Italia, 16/1), Valentin MIHĂILĂ (Parma | Italia, 30/5), Florinel COMAN (Cagliari | Italia, 20/2);</p>
<p>Atacanți: Denis DRĂGUȘ (Trabzonspor | Turcia, 22/5), George PUȘCAȘ (Bodrum | Turcia, 46/11).</p>

]]></description>
    </item>
    <item>
      <title>Lovitură pentru Ştefan Târnovanu. Galatasaray a luat hotărârea finală privind transferul înlocuitorului lui Muslera</title>
      <link>https://www.prosport.ro/fotbal-intern/superliga/lovitura-pentru-stefan-tarnovanu-galatasaray-a-luat-hotararea-finala-privind-transferul-inlocuitorului-lui-muslera-20175225</link>
      <description><![CDATA[<img src="https://www.prosport.ro/wp-content/uploads/2025/05/Lovitura-pentru-Stefan-Tarnovanu.-Galatasaray-a-luat-hotararea-finala-privind-transferul-inlocuitorului-lui-Muslera.webp"/><br/><p>Ekrem Konur, un jurnalist turc care a colaborat cu mai multe publicații internaționale, precum BBC, ESPN sau Goal, a făcut un anunț care îl afectează direct pe Ștefan Târnovanu (25 de ani).</p>
<p>Așa cum impresarul Giovanni Becali (72) a confirmat, portarul campioanei FCSB s-a aflat pe lista de transferuri de la Galatasaray Istanbul. Însă, gruparea din Turcia, care îi caută înlocuitor veteranului Muslera (38), s-ar decis în privința unui alt portar.</p>
<h2><span>A renunțat Galatasaray la pista Ștefan Târnovanu? Turcii spun că Marcin Bulka, de la OGC Nice, va fi înlocuitorul lui Muslera</span></h2>
<p><span>Ștefan Târnovanu a refuzat transferul la Napoli</span> în urmă cu câteva săptămâni, deoarece gruparea din Italia ar fi dorit să îl aducă pentru a-l ține rezervă.</p>
<p>Totul a fost confirmat de Giovanni Becali, care a anunțat că portarul campioanei FCSB nu disperă, deoarece sunt și alte formații importante care îl urmăresc, una dintre ele fiind Galatasaray Istanbul.</p>
<p>În același timp, tot <span>Giovanni Becali s-a arătat încrezător cu privire la faptul că Ștefan Târnovanu va putea fi cumpărat pentru 5.000.000 de euro</span>, asta în ciuda celor declarate de patronul FCSB, care a sugerat public că își va vinde goalkeeperul pentru un preț dublu.</p>
<p>Totuși, după ce varianta Napoli a picat la dorința lui Ștefan Târnovanu, acum ar fi sărit și Galatasaray din schemă. Însă, încazul turcilor, se pare că aceștia s-au decis în privința unui alt portar, după cum anunță jurnalistul Ekrem Konur, cu trecut la BBC, ESPN sau Goal.</p>
<blockquote><p>Galatasaray este interesată să îl semneze pe Marcin Bulka, un portar polonez în vârstă de 25 de ani care e legitimat la Nice. El reprezintă o parte importantă a proiectului pe termen lung de la Galatasaray de a-l înlocui pe Muslera”, scrie jurnalistul Ekrem Konur, pe <span>platforma X</span>.</p></blockquote>
<p>Marcin Bulka, goalkeeper crescut de Chelsea și trecut pe la PSG ulterior, are o cotă de piață de 20.000.000 de euro, potrivit Transfermarkt. Contractul său cu Nice mai este valabil până în 2026, astfel că ar putea fi achiziționat în schimbul unei sume competitive.</p>
<p>Internațional polonez cu 4 apariții în prima reprezentativă, Marcin Bulka a apărat poarta lui Nice în 40 de partide din acest sezon, reușind să termine de 8 ori fără gol primit.</p>
<h2><span>Giovanni Becali, despre echipele care s-au interesat de Târnovanu</span></h2>
<p>Așa cum am precizat deja, impresarul Giovanni Becali a mărturisit public că a discutat și cu Galatasaray Istanbul pentru un potențial transfer al lui Ștefan Târnovanu:</p>
<blockquote><p>Am vorbit și cu Galatasaray, și cu Napoli, și cu Udinese pentru Ștefan Târnovanu. Am vorbit și cu Al Shabab. Sunt echipe care trebuie să își termine campionatul, apoi vedem despre ce e vorba. La Al Shabab e și Fatih Terim”, Giovanni Becali, la <span>Fanatik</span>.</p></blockquote>
<p>Conform Transfermarkt, Târnovanu are o cotă de piață de 4.500.000 de euro.</p>

]]></description>
    </item>
    <item>
      <title>Louis Munteanu, anunț despre plecarea de la CFR Cluj şi replică pentru Mircea Lucescu: „În unele meciuri, alergi mai puțin”</title>
      <link>https://www.prosport.ro/fotbal-intern/superliga/louis-munteanu-anunt-despre-plecarea-de-la-cfr-cluj-si-replica-pentru-mircea-lucescu-in-unele-meciuri-alergi-mai-putin-20175004</link>
      <description><![CDATA[<img src="https://www.prosport.ro/wp-content/uploads/2025/05/Louis-Munteanu-anunt-despre-plecarea-de-la-CFR-Cluj-si-replica-pentru-Mircea-Lucescu.-„In-unele-meciuri-alergi-mai-putin-1400x925.jpg"/><br/><p>Louis Munteanu, golgheterul campionatului, a vorbit la finalul victoriei clare cu Rapid, scor 4-1, despre subiectele arzătoare în ceea ce-l privește în momentul de față.</p>
<p>Atacantul lui CFR Cluj a dezvăluit ce se întâmplă cu transferul său peste hotare și nu a uitat să-i dea replica lui Mircea Lucescu, după ce selecționerul a spus că trebuie să alerge mai mult pentru a-l chema la echipa națională.</p>
<h2><span>Louis Munteanu a vorbit despre transferul de la CFR Cluj şi nu a uitat să-i dea replica selecționerului naționalei</span></h2>
<p>Golgheterul detașat al Superligii a vorbit la flash-interviu după succesul net din Giulești cu Rapid, scor 4-1, despre ultimele evenimente din cariera sa.</p>
<p>Atacantul lui CFR Cluj a anunțat ce se întâmplă cu <span>plecarea sa de la echipă</span> și a ținut să nu să-i rămână dator lui Mircea Lucescu, după ce selecționerul i-a transmis că e nevoie să depună mai mult efort pentru a fi convocat la echipa națională mare a României.</p>
<p>„Am încercat să-mi fac datoria pe teren. Am arătat foarte bine sezonul acesta. Am făcut un sezon foarte bun. Doar 2-3 meciuri nu am reușit să ținem nivelul. Am câștigat un trofeu, la anul o să fie mai bine. Acum sper la națională să am evoluții foarte bune. Nu știu dacă plec, trebuie să vorbiți cu domnul Neluțu Varga. Ce spune clubul, asta o să fac.</p>
<p>(n.r. – Ce a spus Lucescu despre el) Am văzut, sper să alerg mai mult. Încerc să-mi fac datoria, sunt meciuri cand alergi mai mult, altele mai puțin. Eu zic să am arătat extraordinar în acest sezon. (n.r. – Despre Mircea Lucescu) Este un antrenor mare, o legendă, contează ce zice despre mine”, a spus Louis Munteanu, la <span>DigiSport</span>.</p>
<p><img alt="" class="size-large wp-image-20175011" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1400x1050.jpg" srcset="https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1400x1050.jpg 1400w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-768x576.jpg 768w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1536x1152.jpg 1536w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-2048x1536.jpg 2048w" width="1400"/></p>
<h2><span>Marele regret al lui Ciprian Deac. „Păcat că nu am putut”</span></h2>
<p>Ciprian Deac este de părere că ardelenii au avut parte de un sezon bun, încununat cu un loc 2 la finalul sezonului, plus Cupa României. Totuși, <span>veteranul vestiarului din Gruia</span> trăiește cu regretul că echipa putea să lupte mai mult pentru titlu în acest sezon.</p>
<p>Totodată, Deac a ramas impresionat de momentul retragerii lui Cristi Săpunaru, despre care spune că îl cunoște de mic copil și cât de mult a iubit fotbalul și s-a dedicat cu totul fenomenului în cariera sa.</p>
<p>„Am venit cu gândul să câștigă, s-a văzut asta, am fost foarte concentrați. Obiectivul nostru era locul 2. Am luat Cupa, deci, per total, a fost un an bun. Am format o echipă care joacă fotbal, își creează foarte multe ocazii. Păcat că nu am putut să luptăm mai mult la titlu. Am am jucat pentru Mister, suntem alături de dânsul, suntem cu gândul și cu inima lângă el, îl așteptăm mai repede lângă noi.</p>
<p>Am fost puțin trist, îl cunosc de mic pe Săpunaru, am jucat cu el, știu cât de mult iubește acest sport, dar vârsta nu iartă pe nimeni. Mă bucur că am fost pe teren, îi doresc multă sănătate și realizări în noua sa cariera. De la anul trebuie să muncim mai mult, deoarece acest club nu știe să se joace decât la Cupa și la campionat”, a declarat Ciprian Deac.</p>
<p> </p>

]]></description>
    </item>
    <item>
      <title>Ianis Hagi o rupe definitiv cu Rangers. Scoțienii ştiu cu cine va semna</title>
      <link>https://www.prosport.ro/fotbal-extern/ianis-hagi-o-rupe-definitiv-cu-rangers-scotienii-stiu-cu-cine-va-semna-20174629</link>
      <description><![CDATA[<img src="https://www.prosport.ro/wp-content/uploads/2025/05/Ianis-Hagi-o-rupe-definitiv-cu-Rangers.-Scotienii-stiu-cu-cine-va-semna-e1747656719941-1400x782.jpg"/><br/><p>Ianis Hagi este pregătit să plece de la Rangers, întrucât îi va expira contractul în doar o lună. Scoțienii au anunțat deja unde ar putea semna „Prințul”, destinația fiind una surprinzătoare, în Bundesliga.</p>
<p>După un sezon bun al lui Ianis Hagi, care a fost exilat în prima parte, dar a revenit mai puternic, acesta ar putea pleca de la Rangers. Fiul lui Gică Hagi mai are doar o lună contract cu scoțienii, iar Borussia Monchengladbach ar fi pe urmele sale.</p>
<h2><span>Scoțienii anunță plecarea lui Ianis Hagi de la Rangers</span></h2>
<p>Jurnaliștii de la Rangers News au anunțat că nu s-a ajuns la niciun acord între Ianis Hagi și Rangers, până la acest moment. În presa din Marea Britanie s-a vehiculat că fotbalistul ar putea ajunge în lotul celor de la Borussia Monchengladbach, formație de Bundesliga.</p>
<p>„Ianis Hagi a trebut să aștepte pentru a primi o șansă la Rangers în acest sezon, dar contractul său va expira. Verdict: Ianis Hagi poate fi un jucător iubit în rândul fanilor lui Rangers.</p>
<p>Pretențiile sale salariale și randamentul ridică mari semne de întrebare în privința unui nou contract. Pare momentul natural pentru o despărțire”, au notat scoțienii de la Rangers News.</p>
<p>La acest moment, Ianis Hagi are un salariu de peste 1.100.000 de lire sterline pe an. Vicecampioana Scoției ar dori să-l păstreze, dar <span>cu un salariu micșorat</span>, ceea ce l-a făcut pe „Prinț” să refuze multiple propuneri ale conducerii.</p>
<h2><span>Ianis Hagi ar putea ajunge în Bundesliga</span></h2>
<p><span>Ianis Hagi ar putea ajunge în Bundesliga</span>, fiind un transfer chiar surprinzător, dacă se va realiza. Borussia Monchengladbach este pe urmele sale. Ar fi a doua experiență în Top 5 campionate pentru fiul „Regelui”, după aventura de la Deportivo Alaves.</p>
<p>Conducerea scoțienilor deja i-a căutat un înlocuitor lui Ianis Hagi. Vicecampioana a pus ochii pe Metinho, jucătorul celor de la Troyes, care a fost împrumutat la FC Basel de-a lungul acestui sezon.</p>
<p>Fotbalistul a fost unul dintre cei mai importanți din garnitura elvețienilor, punând umărul decisiv la câștigarea titlului. Mijlocașul central brazilian a mai evoluat pentru Fluminense, Lommel SK sau Sparta Rotterdam.</p>
<p>Potrivit Transfermarkt, Metinho (22 de ani) are o cotă de 3.000.000 de euro. În paralel, Ianis Hagi (26 de ani) are o cotă mai mică, de doar 2.000.000 de euro. Brazilianul a evoluat în 26 de partide în acest sezon, oferind două pase de gol.</p>

]]></description>
    </item>
    <item>
      <title>Ce i-a spus Cristi Chivu lui Mircea Lucescu despre Dennis Man</title>
      <link>https://www.prosport.ro/fotbal-intern/nationala/ce-i-a-spus-cristi-chivu-lui-mircea-lucescu-despre-dennis-man-20174649</link>
      <description><![CDATA[<img src="https://www.prosport.ro/wp-content/uploads/2025/05/Ce-i-a-spus-Cristi-Chivu-lui-Mircea-Lucescu-despre-Dennis-Man.jpg"/><br/><p>Mircea Lucescu (79 de ani), selecționerul naționalei României, a dezvăluit ce i-a spus Cristi Chivu (44) despre Dennis Man (26).</p>
<p>Atacantul a fost convocat pe lista preliminară pentru meciurile din iunie, cu Austria și Cipru, dar la echipa de club a jucat foarte puțin în ultimele săptămâni.</p>
<h2><span>„S-a gândit la asta”. Mircea Lucescu, dialog cu Cristi Chivu despre situația neplăcută prin care trece Dennis Man</span></h2>
<p><span>Mircea Lucescu a ales stranierii pentru meciurile cu Austria și Cipru din preliminariile Cupei Mondiale 2026</span>, iar pe lista de jucători care și-ar putea face apariția în lotul final se află și câțiva fotbaliști ieșiți total din formă.</p>
<p>De altfel, <span>Mircea Lucescu s-a văzut pus în postura de a fi contestat pentru convocările făcute, și nu din România, ci de către jurnaliștii străini</span>.</p>
<p>Un jucător care trece printr-o perioadă nefericită, dar care a fost trecut pe lista preliminară, este nimeni altul decât Dennis Man.</p>
<p>Fără gol marcat din decembrie 2024, Man a jucat foarte puțin la Parma în ultimele luni, astfel că Mircea Lucescu s-a văzut obligat să îl invite la o discuție pe Cristi Chivu. Selecționerul a dorit să afle motivele pentru care Man nu mai e jucător de bază la Parma și, de asemenea, a vrut să știe dacă jucătorul este serios sau nu la sesiunile de pregătire:</p>
<blockquote><p>Chivu s-a gândit cum va organiza echipa pentru a reuși să se salveze. Mult mai defensiv, mai acoperit, de asta a și schimbat sistemul în 5-3-2 sau 5-3-1-1. Se vede la Man că și-a pierdut puțin din încredere. Toată lumea l-a condamnat pentru faza aceea, când n-a marcat din patru metri (n.r. – cu Como, la 0-1), dar nu pot să spun că e prăbușit psihic. Dovadă că a intrat foarte bine, foarte tare, a intrat cinci minute și a avut două-trei situații de gol. (n.r. – Chivu ce v-a spus?) Se pregătește bine, de asta am și discutat cu el”, a declarat Mircea Lucescu pentru <span>Golazo</span>.</p></blockquote>
<h2><span>Va fi pe lista finală?</span></h2>
<p>Cel mai probabil, Dennis Man va fi și în lotul final convocat de Mircea Lucescu pentru meciurile cu Austria și Cipru, după cum a lăsat însuși selecționerul de înțeles. Și nu doar Man va lua parte la acțiunea din iunie, ci și colegul său de la Parma, Valentin Mihăilă:</p>
<blockquote><p>E foarte important pentru el să salveze echipa, dar să ne ajute și pe noi cu pregătirea acestor doi jucători (n.r. – Man și Mihăilă), care sunt foarte importanți. Avem nevoie pentru dubla asta de jucători inventivi. (n.r. – Deci pe Mihăilă îl luați în calcul pentru dubla asta) Bineînțeles. Sunt convins că va juca. El a fost supus de-a lungul timpului unor accidentări de genul ăsta, musculare, pentru că este un jucător de viteză”, a completat Mircea Lucescu.</p></blockquote>
<p>Valentin Mihăilă se află într-o situație cel puțin la fel de dramatică precum Dennis Man, având în vedere că nu a marcat niciun gol la echipa de club în sezonul 2024 – 2025, iar în ultimele luni a fost accidentat.</p>
<p>Partida Austria – România este programată pe 7 iunie, iar trei zile mai târziu, „tricolorii” vor primi la București vizita reprezentativei din Cipru.</p>

]]></description>
    </item>
  </channel>
</rss>
