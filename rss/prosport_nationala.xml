<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transfer bombă de la FCSB la Rangers! Vedeta lui Gigi Becali ar putea ajunge pe Ibrox Park: „Ianis Hagi nu se întoarce, dar există interes pentru el”</title>
      <link>https://www.prosport.ro/fotbal-intern/superliga/transfer-bomba-de-la-fcsb-la-rangers-vedeta-lui-gigi-becali-ar-putea-ajunge-pe-ibrox-park-ianis-hagi-nu-se-intoarce-dar-exista-interes-pentru-el-20219083</link>
      <description><![CDATA[<img src="https://www.prosport.ro/wp-content/uploads/2025/07/Transfer-bomba-de-la-FCSB-la-Rangers-Vedeta-lui-Gigi-Becali-ar-putea-ajunge-pe-Ibrox-Park-„Ianis-Hagi-nu-se-intoarce-dar-exista-interes-pentru-el-scaled-e1752481007567-1400x777.jpg"/><br/><p>Presa din Scoția a scris din nou despre un transfer bombă care s-ar putea realiza între cluburile de fotbal FCSB și Rangers.</p>
<p>Este vorba despre un fotbalist pe care scoțienii îl monitorizează deja de mai bine de doi ani și s-a scris că l-au dorit atât în 2023, cât și în 2024.</p>
<h2><span>Darius Olaru e din nou subiectul unui transfer de la FCSB la Rangers. Ce au scris scoțienii despre vedeta lui Gigi Becali</span></h2>
<p>În ultimele zile, în presa internațională s-a lansat ipoteza potrivit căreia Ianis Hagi (26 de ani) s-ar putea întoarce la Rangers, chiar dacă înțelegerea sa cu gruparea din Scoția a expirat în această vară și inițial nu s-a luat în calcul varianta unei prelungiri.</p>
<p>Ulterior, zvonurile au fost infirmate, iar presa din Regat a revenit cu un nou anunț tranșat, conform căruia Hagi Jr. nu mai are viitor pe Ibrox. Totuși, un alt fotbalist român ar putea ajunge acolo.</p>
<p>Este vorba despre <span>Darius Olaru, pe care Rangers ar fi pus ochii pentru prima oară în urmă cu doi ani, în 2023</span>. Zvonurile nu s-au concretizat atunci, însă un an mai târziu, <span>în toamna lui 2024, s-a scris din nou că Rangers vrea transferul lui Darius Olaru</span>. De data aceasta, informațiile păreau foarte plauzibile, având în vedere că mijlocașul roș-albaștrilor traversa o formă de senzație. Doar că Olaru s-a accidentat în ianuarie 2025, iar ulterior nu au mai apărut noi detalii.</p>
<p>Până acum, când jurnaliștii de la <span>Inside Ibrox</span> susțin că Rangers nu are nici cea mai mică intenție de a-l readuce pe Ianis Hagi, dar îl dorește în continuare pe Darius Olaru:</p>
<blockquote><p>Hagi nu se va întoarce la Rangers, dar există interes pentru el. Rangers s-ar putea să nu o fi încheiat definitiv cu românii, deoarece există rapoarte cu privire la un transfer al mijlocașului de la FCSB, Darius Olaru”, se arată pe InsideIbrox.com.</p></blockquote>
<h2><span>Scoțienii au reamintit de interesul pe care Rangers l-a manifestat în iarnă pentru Olaru</span></h2>
<p>În continuare, jurnaliștii scoțieni au scris despre interesul pe care Rangers l-a manifestat pentru Darius Olaru înainte de accidentarea căpitanului de la FCSB din ianuarie.</p>
<blockquote><p>Jucătorul în vârstă de 27 de ani a fost asociat cu un posibil transfer la Rangers în ianuarie, dar atunci negocierile nu s-au concretizat într-o tranzacție. Însă, au apărut unele discuții cu privire la un interes reînnoit pentru internaționalul român”, mai notează sursa citată.</p></blockquote>
<p>Potrivit site-ului de specialitate Transfermarkt, Darius Olaru are o cotă de piață de 7.500.000 de euro. Însă, el ar putea fi achiziționat de la FCSB cu 5.000.000 de euro, suma pe care o are stipulată în clauza de reziliere.</p>

]]></description>
    </item>
    <item>
      <title>„Salariu mai mult de un milion și jumătate de euro net!”. Șumudică a anunțat lovitura verii</title>
      <link>https://www.prosport.ro/fotbal-extern/salariu-mai-mult-de-un-milion-si-jumatate-de-euro-net-sumudica-a-anuntat-lovitura-verii-20218305</link>
      <description><![CDATA[<img src="https://www.prosport.ro/wp-content/uploads/2025/07/„Salariu-mai-mult-de-un-milion-si-jumatate-net.-Sumudica-a-anuntat-lovitura-verii-1400x933.jpg"/><br/><p>Transferul lui Denis Drăguș (26 de ani) de la Trabzonspor este gata, iar toate informațiile din spatele mutării au fost oferite de Marius Șumudică (54).</p>
<p>Nașul de cununie al fotbalistului a spus cu ce echipă s-a bătut palma și a dezvăluit când se va face totul oficial. De asemenea, Șumudică a vorbit și despre detaliile contractuale.</p>
<h2><span>Denis Drăguș dă lovitura verii! Nașul Marius Șumudică a oferit toate detaliile despre noul salariu al atacantului</span></h2>
<p><span>Dorit de Gigi Becali la FCSB</span>, dar și <span>de turcii de la Gaziantep, cu care a mai colaborat</span> în sezonul 2023-2024, din postura de fotbalist împrumutat, Denis Drăguș a luat o decizie finală și este gata să dea cu pixul pe contract.</p>
<p>Atacantul echipei naționale o va părăsi pe Trabzonspor după un singur sezon, dar va continua în fotbalul din „Țara semilunei”, deoarece gruparea cu care a bătut palma este Eyupsor. Ocupantă a locului 6 în sezonul precedent, Eyupsor i-a propus un proiect încântător lui Drăguș și i-a satisfăcut inclusiv pretențiile financiare. Toate detaliile din spatele afacerii au fost oferite de Marius Șumudică, nașul de cununie al cuplului Denis – Vanessa Drăguș:</p>
<blockquote><p>Am vorbit aseară cu el. S-a înţeles şi azi semnează cu Eyupspor, echipa de pe locul 6 în Turcia anul trecut. O echipă care a pierdut la un punct calificarea în Conference League. Un patron foarte bogat. L-au avut pe Arda Turan antrenor, care a plecat la Şahtior. L-au dorit foarte mult pe Drăguş, aseară la miezul nopţii se discutau ultimele detalii, 90% era făcut. Este vorba de împrumutul pe un an. Se mai pune ceva la salariu. Peste 1,5 milioane de euro net pe an. Că o fi 100.000-200.000 de euro, are bonusuri foarte bune. Va câştiga peste 1,5 milioane de euro pe an”, a declarat Marius Șumudică, potrivit <span>Fanatik</span>.</p></blockquote>
<h2><span>Va debuta în tricoul noii echipe peste o lună</span></h2>
<p>Eyupsor are programat primul meci din sezonul 2025-2026 la data de 10 august, pe teren propriu contra lui Konyaspor. Ulterior, în etapa 2, pentru Drăguș și compania va urma primul derby, în deplasare cu Beșiktaș.</p>
<p>În stagiunea trecută, Eyupsor a încheiat la un singur punct distanță de locul 5, ocupat de Bașakșehir, care s-a calificat în preliminariile Conference League.</p>
<blockquote><p>Echipă foarte bună, cu bani, care plăteşte la timp. Este un lux în Turcia, pentru că sunt salarii foarte mari. Patronul este în primii 20 ca potenţial financiar, în Turcia. Este un patron foarte bogat, a format o echipă foarte bună”, a mai declarat Șumudică.</p></blockquote>
<p>Potrivit site-ului de specialitate Transfermarkt, Eyupsor se bazează pe un lot evaluat la 24.800.000 de euro. Însă, conform aceleiași surse, Denis Drăguș va mai adăuga 3.500.000 de euro la suma totală.</p>

]]></description>
    </item>
    <item>
      <title>„Am luat 11 milioane de euro, cu bonusuri. Nu și-au dat seama”. Gigi Becali, anunț despre transferul care i-a adus o avere</title>
      <link>https://www.prosport.ro/fotbal-intern/superliga/am-luat-11-milioane-de-euro-cu-bonusuri-nu-si-au-dat-seama-gigi-becali-anunt-despre-transferul-care-i-a-adus-o-avere-20219220</link>
      <description><![CDATA[<img src="https://www.prosport.ro/wp-content/uploads/2025/07/„Am-luat-11-milioane-de-euro-cu-bonusuri.-Nu-si-au-dat-seama.-Gigi-Becali-anunt-despre-transferul-care-i-a-adus-o-avere.webp"/><br/><p>În pragul mutării record care l-ar putea avea în prim-plan pe Louis Munteanu (23 de ani), Gigi Becali (67) a rememorat unul dintre cele mai importante transferuri pe care le-a efectuat din postura de patron al clubului de fotbal FCSB.</p>
<p>Miliardarul a mărturisit că a luat 11 milioane cu tot cu bonusuri, deoarece echipa la care a fost trimis jucătorul a uitat de o clauză din contract.</p>
<h2><span>Gigi Becali, dezvăluiri despre banii care i-au intrat în conturi din transferul lui Nicolae Stanciu</span></h2>
<p><span>Louis Munteanu este pe punctul de a deveni cel mai scump transfer din istoria României</span>, în eventualitatea în care informațiile prezentate de Nelu Varga se confirmă și CFR Cluj va încasa 18.000.000 de euro.</p>
<p>Patronul ardelenilor a spus că transferul lui Munteanu va ajunge la această sumă cu tot cu bonusuri, iar reacțiile au curs în presa națională.</p>
<p>Pornind de la acest subiect, Gigi Becali a fost întrebat despre cele mai importante transferuri pe care le-a făcut din postura de finanțator al FCSB. Momentan, roș-albaștrii dețin recordul pentru cel mai scump jucător plecat din Superliga României.</p>
<p>Potrivit site-ului de specialitate Transfermarkt, Dennis Man a fost vândut la Parma, în ianuarie 2021, pentru 12.600.000 de euro. Întrebat fiind despre suma fixă pe care a primit-o în cazul lui Man, Gigi Becali a dezvăluit că a fost vorba de 11.000.000 de euro.</p>
<p>Un alt super <span>transfer realizat de FCSB l-a avut în prim-plan pe Nicolae Stanciu</span>. Este vorba despre tranzacția din august 2016, când Gigi Becali l-a cedat pe mijlocaș la Anderlecht, în Belgia. Sursa menționată anterior susține că afacerea s-a încheiat pentru 11.000.000 de euro, bani care chiar au intrat în conturile lui Gigi Becali.</p>
<p>Însă, mai întâi a fost vorba despre taxa fixă de transfer, de 10.000.000 de euro, după care a mai venit încă 1.000.000 de euro din bonusuri.</p>
<p>La aproape un deceniu de la plecarea lui Stanciu în afara României, Gigi Becali și-a amintit de faptul că a fost aproape să rateze un bonus din partea lui Anderlecht.</p>
<blockquote><p>Am luat bonusuri de la Nicolae Stanciu. Am luat 10 milioane, 11 milioane cu bonusuri. A luat campionatul și la ultimul meci erau campioni deja, uitaseră de clauză, putea să nu joace. Cu meciul ăla a făcut 50% din bonusuri (n.r. – partide jucate). Nu și-au dat seama și pe urmă au plătit milionul”, a declarat Gigi Becali, la <span>DigiSport</span>.</p></blockquote>
<h2><span>Cum s-a descurcat Stanciu la Anderlecht</span></h2>
<p>Nicolae Stanciu a rămas la Anderlecht timp de un sezon și jumătate, până în ianuarie 2018, când Sparta Praga l-a cumpărat cu 3.750.000 de euro.</p>
<p>Pentru gruparea din Belgia, Stanciu a adunat un total de 53 de partide jucate în toate competițiile, în care a contribuit cu 9 goluri și 10 pase decisive.</p>
<p>Un titlu și o Supercupă a Belgiei a câștigat mijlocașul din postura de fotbalist al lui Anderlecht.</p>

]]></description>
    </item>
    <item>
      <title>Damac i-a decis viitorul lui Florin Niță! Ce se întâmplă cu portarul dorit de Dinamo</title>
      <link>https://www.prosport.ro/fotbal-intern/superliga/damac-i-a-decis-viitorul-lui-florin-nita-ce-se-intampla-cu-portarul-dorit-de-dinamo-20218192</link>
      <description><![CDATA[<img src="https://www.prosport.ro/wp-content/uploads/2025/07/Damac-i-a-decis-viitorul-lui-Florin-Nita-Ce-se-intampla-cu-portarul-dorit-de-Dinamo-1400x841.jpg"/><br/><p>Potrivit presei din Arabia Saudită, negocierile dintre clubul de fotbal Damac și portarul Florin Niță (38 de ani) au ajuns la un deznodământ.</p>
<p>Goalkeeperul echipei naționale s-a aflat sub contract cu gruparea menționată în intervalul august 2024-iulie 2025. Însă, după expirarea înțelegerii, Niță și-a dorit să continue în Golf.</p>
<h2><span>Florin Niță, subiect închis pentru Damac. Gruparea din Arabia Saudită și-a luat alt portar</span></h2>
<p><span>Florin Niță, portar criticat de Mircea Lucescu</span> recent, s-a despărțit de saudiții de la Damac după un singur sezon. Goalkeeperul a avut evoluții demne de apreciat în Arabia Saudită, iar din cele 31 de partide bifate în stagiunea 2024-2025, pe 7 a izbutit să le termine fără gol primit.</p>
<p>Chiar dacă înțelegerea i-a expirat și a ajuns liber de contract, <span>Florin Niță ar fi continuat, prin intermediul impresarilor săi, să negocieze cu Damac</span>. Românul și-a dorit să continue în Golf și în sezonul 2025-2026 și a așteptat cu nerbădare o nouă propunere contractuală.</p>
<p>Însă, presa din Arabia Saudită a anunțat că totul s-a năruit pentru goalkeeprul naționalei. Publicația <span>Aawsat.com</span> susține că negocierile dintre Niță și Damac au ajuns la un deznodământ, care îi este nefavorabil românului. În plus, Damac ar fi cooptat deja un nou portar în cadrul proiectului, în persoana lui Kewin Silva (30 de ani), care era liber de contract după despărțirea de Moreirense, din Portugalia.</p>
<blockquote><p>Kewin Silva (n.r. – brazilian) îl va succeda pe românul Florin Niță. Surse autorizate au declarat pentru Asharq Al-Awsat că antrenorul portughez Armando Evangelista se va baza pe jucători sud-americani atunci când va transfera fotbaliști profesioniști din afara granițelor”, notează Aawsat.com.</p></blockquote>
<h2><span>Profită Dinamo București de situație?</span></h2>
<p><span>O echipă care vrea să îl transfere pe Florin Niță este Dinamo București</span>. „Câinii” au monitorizat din umbră situația experimentatului portar și au așteptat să vadă cum vor evolua negocierile dintre acesta și formațiile din Golf. Acum, când totul s-a mai limpezit în privința fotbalistului, Dinamo ar putea înainta o ofertă oficială.</p>
<blockquote><p>De Florin Niță nu vreau să comentez. Cred că orice club din România și l-ar dori având în vedere profesionalismul de care dă dovadă. Dar e o discuție mai complicată acolo și e imposibil. Acolo unde este (n.r. – în Arabia Saudită) cred că primește o ofertă care nu se poate compara cu cele din România”, Andrei Nicolescu, la Arena Națională, pe 10 iunie 2025.</p></blockquote>
<p>Între timp, Dinamo București și-a luat și ea portar cu experiență. Este vorba despre camerunezul Devis Epassy (32 de ani), care a fost prezent la Cupa Mondială din 2022, Qatar.</p>

]]></description>
    </item>
    <item>
      <title>Răducioiu, dezvăluiri după 30 de ani despre chimia cu vedeta României la World Cup 1994: „Vorbeam rar cu el, ne înțelegeam din priviri. Dacă Del Piero a fost Pinturicchio, Hagi a fost Tonitza”. EXCLUSIV</title>
      <link>https://www.prosport.ro/fotbal-intern/nationala/raducioiu-dezvaluiri-dupa-30-de-ani-despre-chimia-cu-vedeta-romaniei-la-world-cup-1994-vorbeam-rar-cu-el-ne-intelegeam-din-priviri-daca-del-piero-a-fost-pinturicchio-hagi-a-fost-tonitza-20218114</link>
      <description><![CDATA[<img src="https://www.prosport.ro/wp-content/uploads/2025/06/Raducioiu10-1400x1050.jpg"/><br/><p>Florin Răducioiu, ajuns azi la 55 de ani, crede că n-ar fi avut „explozia” de la Mondialul din 1994 dacă nu existau doi oameni: Mircea Lucescu și Gică Hagi.</p>
<p>Pasele lui Hagi l-au transformat în golgheterul tricolorilor la acel turneu final. Fostul dinamovist recunoaște că sezonul jucat la Brescia, în Serie A, împreună, a fost decisiv.</p>
<h2><span>Hagi, comparat cu Tonitza de Florin Răducioiu, într-un interviu de colecție realizat de ProSport</span></h2>
<p>Întrebat dacă aveau vreo tactică înainte de meciuri, Florin Răducioiu a dat un răspuns surprinzător.</p>
<p>„Nu vorbeam nimic deosebit cu Hagi. Dar e adevărat că Gică Hagi venea la mine și îmi spunea diverse chestii.</p>
<p>Eu am avut un mare avantaj și aici trebuie să-i dăm un merit deosebit lui Mircea Lucescu pentru că eu jucasem în acel sezon cu Hagi la Brescia, chiar înainte de Mondialul din 1994.</p>
<p>Eu n-am jucat niciodată cu el, în afară de echipa națională, nu jucasem niciodată în fiecare duminică, etapă de etapă. Deci s-a creat o chimie între noi.</p>
<p>Nu vorbeam deloc între noi. El din când în când îmi mai spunea – Radu, știi ce trebuie să faci. Dau o minge și ru vii către mine și ți-o dau în spate -.</p>
<p>Pentru că aveam această viteză de reacție care îmi permitea să mă desprind adversar.</p>
<blockquote><p>El era un, nu știu, dacă Agnelli l-a numit pe Del Piero un Pinturicchio, adică un mare pictor din renaștere, nu știu, Gica Hagi era la noi, nu știu, un Nicolae Tonitza, nu știu. Acum nu vreau să par un poet sau un Michelangelo</p></blockquote>
<p>Deci avea aceste pase extraordinare care mi le dădea numai pe poziții viitoare, ceea ce eu vroiam.</p>
<ul>
<li>Poveștile lui Florin Răducioiu la 31 de ani după celebrul Argentina – România! „Am luat galben aiurea, m-a certat foarte tare Puiu Iordănescu atunci. Dar nu-mi pare rău, a explodat Ilie”. EXCLUSIV</li>
</ul>
<h2><span>„Golul 3 cu Columbia este de o simplitate incredibilă”</span></h2>
<p>Eu nu am fost un jucător, știți foarte bine, un fotbalist care primea mingea la picior dar aveam explozie.</p>
<p>Da, vorbeam foarte rar cu el, dar ne înțelegeam, să zic așa, din priviri. De altfel, e elocvent, golul 3, golul 3 cu Columbia este de o simplitate incredibilă, dar această pasă, cu această lejeritate, cu ușurința asta care mi-o dă peste bietul Escobar.</p>
<p>Care cred că am văzut recent că a ieșit un film, 1994 se numește pe Netflix, cu o simplitate așa, pentru mine a fost aproape un joc, a fost foarte simplu, să zic, să driblez portarul și să dau în poarta goală”, a încheiat Florin Răducioiu povestea unei relații cu Hagi care a adus enorme beneficii echipei naționale.</p>
<ul>
<li>ÎNTREGUL INTERVIU CU RĂDUCIOIU POATE FI VIZIONAT AICI</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/HLlctky8KBI?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Amintiri cu Florin Răducioiu: „Îi sunt recunoscător lui nea Imi Ienei. Nu m-am așteptat să...”" width="500"></iframe></div>

]]></description>
    </item>
  </channel>
</rss>
