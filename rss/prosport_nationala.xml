<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România câștigă o sumă uriașă dacă ajunge la Cupa Mondială din 2026. FIFA a dat drumul robinetului cu bani</title>
      <link>https://www.prosport.ro/campionatul-mondial-2026/romania-castiga-o-suma-uriasa-daca-ajunge-la-cupa-mondiala-din-2026-fifa-a-dat-drumul-robinetului-cu-bani-20345547</link>
      <description><![CDATA[<img src="https://www.prosport.ro//wp-content/uploads/2025/12/Romania-castiga-o-suma-uriasa-daca-ajunge-la-Cupa-Mondiala-din-2026.-FIFA-a-dat-drumul-robinetului-cu-bani-1400x1050.jpg"/><br/><p>România poate câștiga o sumă uriașă de bani în cazul în care va reuși să obțină calificarea la Cupa Mondială din 2026, după ce FIFA a dat drumul robinetului cu bani.</p>
<p>Reamintim că următoarea ediție a Cupei Mondiale va fi găzduită de SUA, Canada și Mexic, iar premiile pe care echipele participante le vor încasa au crescut considerabil.</p>
<h2><span>Ce sumă încasează România dacă se califică la Cupa Mondială din 2026</span></h2>
<p>Echipa națională a României <span>speră în continuare că va reuși să se califice la Cupa Mondială din 2026</span>, iar FIFA le-a dat „tricolorilor” încă un motiv important pentru a lupta să ajungă la turneul final.</p>
<p>În cazul în care va ajunge la Cupa Mondială care se va desfășura în SUA, Canada și Mexic, România va încasa o sumă uriașă de bani, întrucât premiile pe care echipele participante le vor încasa au crescut considerabil.</p>
<p>FIFA a anunțat recent o creștere cu nu mai puțin de 50% a premiilor în bani pentru Cupa Mondială din 2025. Astfel, fondul total de premiere va ajunge la suma de 727 de milioane de dolari, iar marea câștigătoare a competiției va încasa nu mai puțin de 50 de milioane de dolari. De menționat este că formația care va pierde marea finală se va alege cu 33 de milioane de dolari.</p>
<p>Echipele care nu vor reuși să treacă de faza grupelor vor pleca acasă cu nouă milioane de dolari. De asemenea, fiecare echipă participantă va încasa un bonus suplimentar în valoare de 1.5 milioane de dolari, pentru a-și acoperi costurile legate de pregătire. Astfel, în cazul în care va reuși să ajungă în grupele Cupei Mondiale din 2026, România va încasa nu mai puțin de 10.5 milioane de dolari.</p>
<p>Pentru ca acest lucru să fie posibil, echipa pregătită de Mircea Lucescu trebuie să treacă de Turcia, formație pe care <span>o va întâlni într-un play-off programat în luna martie</span>. Ulterior, dacă vor reuși acest lucru, „tricolorii” vor da piept cu câștigătoarea meciului dintre Kosovo și Slovacia. De menționat este că România va disputa ambele partide în deplasare.</p>
<h2><span>Cum arată grupele Cupei Mondiale din 2026</span></h2>
<p>În cazul în care va trece de baraj, România va fi repartizată în grupa D, alături de SUA, Paraguay și Australia.</p>
<p>Grupa A: Mexic, Africa de Sud, Coreea de Sud, Danemarca / Macedonia de Nord / Cehia / Irlanda<br/>
Grupa B: Canada, Italia / Irlanda de Nord / Țara Galilor / Bosnia, Qatar, Elveția<br/>
Grupa C: Brazilia, Maroc, Haiti, Scoția<br/>
Grupa D: SUA, Paraguay, Australia, Turcia / România / Slovacia / Kosovo<br/>
Grupa E: Germania, Curacao, Coasta de Fildeș, Ecuador<br/>
Grupa F: Olanda, Japonia, Ucraina / Suedia / Polonia / Albania, Tunisia<br/>
Grupa G: Belgia, Egipt, Iran, Noua Zeelandă<br/>
Grupa H: Spania, Capul Verde, Arabia Saudită, Uruguay<br/>
Grupa I: Franța, Senegal, Irak / Bolivia / Surinam, Norvegia<br/>
Grupa J: Argentina, Algeria, Austria, Iordania<br/>
Grupa K: Portugalia, Noua Caledonie / Jamaica / Congo, Uzbekistan, Columbia<br/>
Grupa L: Anglia, Croația, Ghana, Panama</p>

]]></description>
    </item>
    <item>
      <title>Mihăilă e convins că România se poate califica la barajul pentru Cupa Mondială: „Turcia e echipă mare, dar nu e Spania sau Brazilia”</title>
      <link>https://www.prosport.ro/fotbal-intern/nationala/mihaila-e-convins-ca-romania-se-poate-califica-la-barajul-pentru-cupa-mondiala-turcia-e-echipa-mare-dar-nu-e-spania-sau-brazilia-20347251</link>
      <description><![CDATA[<img src="https://www.prosport.ro//wp-content/uploads/2025/12/Mihaila-e-convins-ca-Romania-se-poate-califica-la-barajul-pentru-Cupa-Mondiala-„Turcia-e-echipa-mare-dar-nu-e-Spania-sau-Brazilia.jpg"/><br/><p><!--StartFragment --><span class="cf0">Rom</span><span class="cf1">â</span><span class="cf0">nia și Turcia vor juca</span><span class="cf0"> </span><span class="cf1">în semifinala de baraj pentru Cupa Mondial</span><span class="cf2">ă din 2026, iar Valentin Mihăilă este optimist </span><span class="cf1">î</span><span class="cf2">n privin</span><span class="cf2">ța calificării.</span><!--EndFragment --></p>
<p><span class="cf0">Rom</span><span class="cf1">ânia a</span><span class="cf2">șteaptă de aproape trei decenii să fie prezentă la Cupa Mondială, urm</span><span class="cf1">ând s</span><span class="cf2">ă lupte pentru calificare </span><span class="cf1">în meciurile de baraj. <span>Echipa națională joac</span><span class="cf2"><span>ă semifinala cu Turcia</span>, iar un succes o trimite </span>în final<span class="cf0">ă, acolo unde va întâlni câștigătoarea dintre</span> Slovacia și Kosovo.</span><br/>
<!--EndFragment --></p>
<h2><span>Mihăilă e convins că România se poate califica la CM 2026</span></h2>
<p><!--StartFragment --><span class="cf0">Având 33 de selecții, 5 goluri și 3 pase decisive,</span> <span class="cf0">Valentin Mih</span><span class="cf1">ăilă nu consideră Turcia o adversară de temut și are </span><span class="cf2">încredere c</span><span class="cf3">ă <span>„tricolorii” pot c</span></span><span>â</span><span class="cf3"><span>știga la Istanbul</span>.</span><span class="cf1"> Extrema st</span><span class="cf2">âng</span><span class="cf3">ă a subliniat că este nevoie ca </span><span class="cf2">întreaga </span><span class="cf3">țară să creadă </span><span class="cf2">în juc</span><span class="cf3">ători pentru a obține calificarea mai departe.</span><!--EndFragment --></p>
<p><!--StartFragment --></p>
<p class="pf0"><span class="cf0">„Dac</span><span class="cf1">ă vom fi toți sănătoși, vom avea meciuri </span><span class="cf2">în picioare </span><span class="cf3">și vom fi pregătiți mental, cred că putem </span><span class="cf2">învinge. </span><span class="cf2">Avem foarte multe atuuri. Dac</span><span class="cf3">ă luăm fiecare jucător </span><span class="cf2">în parte, avem cam tot ce ne trebuie. For</span><span class="cf3">ță, viteză, finalizare, pasă… Dacă vom fi o echipă și vom pune </span><span class="cf2">în practic</span><span class="cf3">ă tot ce pregătim cu Mister, cu siguranță că vom face un meci bun.</span></p>
<p class="pf0"><span class="cf3">(n.r. – Ai spus </span><span class="cf2">în urm</span><span class="cf3">ă cu doi ani «</span><span class="cf4">Ave</span><span class="cf3">ți </span><span class="cf2">încredere în noi».) Îmi men</span><span class="cf3">țin ideea, deoarece cam despre asta este vorba, </span><span class="cf2">în primul rând despre </span><span class="cf3">țara noastră. Nu suntem o țară mare, dar nici una foarte mică. Dacă jumătate din popor o să vorbească ur</span><span class="cf2">ât despre noi, iar cealalt</span><span class="cf3">ă jumătate o să ne susțină, noi o să luăm partea bună și o să fim cu oamenii care au </span><span class="cf2">încredere </span><span class="cf2">în</span><span class="cf2"> noi, pentru c</span><span class="cf3">ă avem nevoie de sprijinul fiecăruia”<span class="cf2"> a declarat Valentin Mih</span>ăilă, potrivit FRF TV.</span></p>
<h2><span class="cf3">„Turcia poate fi numită o echipă mare a Europei, dar nu e Spania, Brazilia, Argentina”</span></h2>
<p>Mihăilă a continuat: „<span class="cf3">Și acum, la Istanbul – unde nu știu c</span><span class="cf2">â</span><span class="cf3">ți vor fi, 2 mii, 3 mii, 4 mii (n.r. – de fani rom</span><span class="cf2">âni), cu siguran</span><span class="cf3">ță ne vor ajuta. Și cei de la emisiuni sper să ne susțină și să aibă </span><span class="cf2">încredere în noi, pentru c</span><span class="cf3">ă e ultima șansă de a ne califica la acest Campionat Mondial. </span><span class="cf3">Turcia poate fi numită o echipă mare a Europei, dar nu e Spania, Brazilia, Argentina. Putem să </span><span class="cf2">învingem </span><span class="cf3">și cred că ar trebui să aibă </span><span class="cf2">încredere în noi. S</span><span class="cf3">ă creadă </span><span class="cf2">în noi”.</span></p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/O-SeD9IlFvw?si=VO9uaKFQe32NgHJ5" title="YouTube video player" width="560"></iframe></p>
<p><!--EndFragment --></p>

]]></description>
    </item>
    <item>
      <title>De ce transferul lui Louis Munteanu în MLS are toate șansele să îl „îngroape” definitiv pe atacantul naționalei! Gabriel Berceanu dezvăluie cifrele șocante din oferta „visului american”. EXCLUSIV</title>
      <link>https://www.prosport.ro/fotbal-intern/superliga/de-ce-transferul-lui-louis-munteanu-in-mls-are-toate-sansele-sa-il-ingroape-definitiv-pe-atacantul-nationalei-gabriel-berceanu-dezvaluie-cifrele-socante-din-oferta-visului-20336670</link>
      <description><![CDATA[<img src="https://www.prosport.ro//wp-content/uploads/2025/12/De-ce-transferul-lui-Louis-Munteanu-in-MLS-are-toate-sansele-sa-il-„ingroape-definitiv-pe-atacantul-nationalei-Gabriel-Berceanu-dezvaluie-cifrele-socante-din-oferta-„visului-american.jpg"/><br/><p>Transferul lui Louis Munteanu a început încă din vara acestui an să devină un subiect care susține „limba de lemn” din fotbal: toate ingredientele pentru o telenovelă veritabilă! Oferte fabuloase „pe surse”, care ar fi sosit pe masa lui Nelu Varga la CFR Cluj, zeci de milioane de euro vehiculate, destinații de top european, dar atacantul de națională al ardelenilor a rămas totuși în Gruia.</p>
<p>Au urmat eliminarea rușinoasă din cupele europene, plecarea lui Dan Petrescu și intrarea echipei într-un vertij uluitor. Până sezonul trecut un nume firesc în lupta la titlu, CFR Cluj a ajuns la final de 2025 în buza retrogradării din Superliga! Louis Munteanu, când menajat, când accidentat, când ieșit din formă, când sclipind a revenire.</p>
<p>Recent, transferul său a început să graviteze între FCSB, cu Gigi Becali pândind un preț de conjunctură și o afacere teribilă, și MLS. Prima publicație care a scris despre interesul fotbalului american pentru Louis Munteanu, inclusiv cu date concrete, a fost<span> ProSport</span>. <span>Pe 24 noiembrie, jurnalistul Cătălin Mureșanu oferea aici în exclusivitate informațiile</span>: Rene Weiler, antrenorul lui DC United, în tribune la CFR Cluj – Rapid 3-0, cu misiune clară.</p>
<p>În paralel, Gigi Becali l-a declarat „capitol închis” pe Louis Munteanu la FCSB, invocând pretențiile exagerate și elemente extrasportive care l-ar trage în jos pe atacant. Apoi, <span>tatăl jucătorului a mărturisit că declarațiile fiului ar fi fost interpretate greșit de patronul campioanei și că, de fapt, toți din casă își doresc… mutarea la FCSB! </span>Peste toate, fotbalistul a ieșit cu declarații tăioase, alimentând conflictul inițial mocnit cu CFR Cluj.</p>
<p>Cum mutarea în MLS rămâne din sursele noastre cea mai probabilă în actualul context, <span>ProSport</span> îți dezvăluie azi în exclusivitate cifrele șocante din spatele ofertei îmbrăcate în „visul american” și de ce transferul lui Louis Munteanu în MLS are toate șansele să îl „îngroape” definitiv pe atacantul naționalei!</p>
<h2><span>De ce transferul lui Louis Munteanu în MLS are toate șansele să îl „îngroape” </span></h2>
<p>Într-un demers jurnalistic spectaculos, am analizat parcursul tuturor fotbaliștilor sosiți în MLS pe durata a șapte sezoane, jucători care respectă profilul lui Louis Munteanu.</p>
<p>Pentru a înțelege cu date certe dacă mutarea vârfului român în fotbalul de peste Ocean ar putea reprezenta un pas înainte pentru cariera lui . Și, totodată, dacă i-ar lăsa deschise oportunități de creștere profesională astfel încât inclusiv naționala României să se poată baza pe un atacant valoros, pe măsura calităților indubitabile pe care le are Louis Munteanu.</p>
<div class="wp-caption aligncenter" id="attachment_20316572" style="width: 1290px"><img alt="" aria-describedby="caption-attachment-20316572" class="size-full wp-image-20316572" decoding="async" fetchpriority="high" height="730" sizes="(max-width: 1280px) 100vw, 1280px" src="https://www.prosport.ro//wp-content/uploads/2025/11/De-ce-nu-a-semnat-Louis-Munteanu-cu-FCSB-desi-mutarea-de-la-CFR-„era-facuta-99.jpg" srcset="https://www.prosport.ro/wp-content/uploads/2025/11/De-ce-nu-a-semnat-Louis-Munteanu-cu-FCSB-desi-mutarea-de-la-CFR-„era-facuta-99.jpg 1280w, https://www.prosport.ro/wp-content/uploads/2025/11/De-ce-nu-a-semnat-Louis-Munteanu-cu-FCSB-desi-mutarea-de-la-CFR-„era-facuta-99-768x438.jpg 768w" width="1280"/><p class="wp-caption-text" id="caption-attachment-20316572">FOTO: Sport Pictures</p></div>
<p>Am luat ca interval temporal de analiză perioada 2015-2022, parcurgând lista tuturor transferurilor din MLS pe baza următoarelor filtre-criterii:</p>
<ul>
<li>Sosiri de jucători având maximum 25 de ani la momentul semnării contractului</li>
<li>Transferuri definitive de la cluburi europene înspre cluburi din MLS</li>
</ul>
<p>Am ajuns la un total de 132 de jucători care reprezintă baza analizei noastre. Pentru fiecare dintre aceștia am analizat parcursul lor fotbalistic din momentul semnării contractului în MLS și până azi. Iar concluziile sunt… zguduitoare!</p>
<h2><span>Cifrele șocante din spatele ofertei îmbrăcate în „visul american”</span></h2>
<p>Concret, din 132 de fotbaliști pe profilul lui Louis Munteanu, doar 7 au avut o traiectorie ascendentă din momentul sosirii lor în MLS! Un procent infim, de doar 5,3%. În rest, 125 de jucători, reprezentând un procent copleșitor de 94,7%:</p>
<ul>
<li>fie au rămas la nivel MLS ori în eșaloanele inferioare ale fotbalului american până azi sau până la final de carieră</li>
<li>fie s-au întors în fotbalul european în competiții net inferioare celor din care au plecat</li>
<li>fie și-au găsit prelungiri de carieră după experiența americană la formații obscure de pe alte continente</li>
</ul>
<p>Așadar, transferul lui Louis Munteanu în MLS are toate șansele să îl îngroape definitiv pe atacantul naționalei! Din spatele cifrelor, să descoperim atât o parte din carierele frapante care întăresc această concluzie, cât și lista extrem de restrânsă de excepții.</p>
<div class="wp-caption aligncenter" id="attachment_20336219" style="width: 1410px"><img alt="" aria-describedby="caption-attachment-20336219" class="size-full wp-image-20336219" decoding="async" height="800" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/12/Francezii-anunta-transferul-iminent-al-lui-Louis-Munteanu.jpg" srcset="https://www.prosport.ro/wp-content/uploads/2025/12/Francezii-anunta-transferul-iminent-al-lui-Louis-Munteanu.jpg 1400w, https://www.prosport.ro/wp-content/uploads/2025/12/Francezii-anunta-transferul-iminent-al-lui-Louis-Munteanu-768x439.jpg 768w" width="1400"/><p class="wp-caption-text" id="caption-attachment-20336219">Sport Pictures</p></div>
<h2><span>Două cazuri drept exemplu de prăbușire a perspectivelor</span></h2>
<p>Din cei 125 de fotbaliști cu parcurs sportiv practic închis de alegerea MLS, al căror potențial nu s-a mai împlinit ori a căror evoluție sportivă s-a limitat evident, iată două cazuri relevante.</p>
<p>Ca și românul Louis Munteanu, mijlocașul Joshua Perez din El Salvador și-a petrecut o bună parte din juniorat la Fiorentina, în Italia. Ba chiar a debutat pentru clubul din Serie A, împotriva lui Inter Milano! Doar că, după un sezon împrumut la Livorno, Perez decide în vara lui 2018, pe când avea doar 20 de ani, să se transfere în MLS. Continuarea?</p>
<p>După doi ani și jumătate petrecuți la Los Angeles FC și Phoenix Rising, talentul crescut de Fiorentina s-a zbătut fără rezultate la echipe mici din Spania (Castellon și Ibiza), s-a plimbat între SUA și modesta Montevarchi din Serie C, iar acum, la 27 de ani, joacă în liga a doua din Polonia, la modesta Odra Opole!</p>
<p>Un veritabil star al fotbalului irakian, cu aproape 100 de meciuri la națională, fundașul Ali Adnan era cotat în 2014 la aproape 4 milioane de euro. Impresiona în Turcia la Rizespor și semna în 2015 în Serie A, unde avea să joace, pentru Udinese și Atalanta, până în 2019. Când mirajul dolarilor îl face să semneze în MLS. După vreo doi ani la Vancouver Whitecaps… de nerecunoscut!</p>
<div class="wp-caption aligncenter" id="attachment_20339641" style="width: 1012px"><img alt="" aria-describedby="caption-attachment-20339641" class="wp-image-20339641" decoding="async" height="564" loading="lazy" sizes="auto, (max-width: 1002px) 100vw, 1002px" src="https://www.prosport.ro//wp-content/uploads/2025/12/buojhk4gy6hzdontzsex.jpg" srcset="https://www.prosport.ro/wp-content/uploads/2025/12/buojhk4gy6hzdontzsex.jpg 824w, https://www.prosport.ro/wp-content/uploads/2025/12/buojhk4gy6hzdontzsex-768x432.jpg 768w" width="1002"/><p class="wp-caption-text" id="caption-attachment-20339641">FOTO: mlssoccer.com</p></div>
<p>S-a chinuit patru luni să-și găsească o echipă decentă înapoi în Europa, deși plecase cu un statut incontestabil. A încercat la Vejle (Danemarca), apoi la Rubin Kazan (Rusia), dar totul degeaba. S-a pus pe picioare doar în Iran, la FC Mes Rafsanjan, iar acum, deși are doar 31 de ani, e în liga a doua saudită!</p>
<h2><span>Nu e imposibil, dar e extrem de greu. Și contează să fii nord-american!</span></h2>
<p>Cei 7 fotbaliști care reprezintă veritabile excepții de la tendința incontestabilă compun cumva o undă de speranță pentru Louis Munteanu decide finalmente să se transfere în MLS. Au ajuns la maximum 25 de ani în campionatul din SUA, transferați definitiv, dar ulterior s-au întors la cluburi europene din competiții superioare celor din care plecaseră.</p>
<p>Polonezii Adam Buksa și Przemyslaw Frankowski, plecați din campionatul intern (Pogon, respectiv Jagiellonia), au semnat în MLS și, ulterior, au avut o continuare de excepție a carierei. Atacantul e azi la Udinese (Serie A), după ce a trecut pe la Lens (Ligue 1), în vreme ce fotbalistul de bandă, după experiențe la Lens și Galatasaray, joacă acum pentru Rennes în prima ligă a Franței.</p>
<p>Alte exemple ar fi:</p>
<ul>
<li>Zack Steffen – portar american care de la echipa secundă a celor de la Freiburg a semnat cu Columbus Crew (MLS), ulterior ajungând la Man. City sau Middlesbrough</li>
<li>Nicolae Naess – fundaș norvegian care a plecat din țara natală (Stabaek) și, după un sezon la Columbus, a revenit în Europa fiind transferat în Olanda de Heerenveen</li>
<li>Derek Cornelius – stoper canadian care, după experiențe în eșaloanele inferioare din Germania și la modesta Javor Ivanica (Serbia), ajunge în MLS pentru ca, ulterior, să revină în Europa la Malm0 (Suedia) și Marseille (Ligue 1), fiind împrumutat acum de francezi la Glasgow Rangers</li>
</ul>
<p>Dar, după cum se vede, nord-americanii semnați de cluburi din MLS au avut și avantajul unei competiții aproape de casă prin care s-au relansat spre fotbalul mare! Nu e tocmai cazul unui atacant român de 23 de ani, precum Louis Munteanu…</p>

]]></description>
    </item>
    <item>
      <title>Cristian Săpunaru, despre cel mai tensionat moment cu Victor Pițurcă: „O tâmpenie pe care o regret”</title>
      <link>https://www.prosport.ro/fotbal-intern/nationala/cristian-sapunaru-despre-cel-mai-tensionat-moment-cu-victor-piturca-o-tampenie-pe-care-o-regret-20345385</link>
      <description><![CDATA[<img src="https://www.prosport.ro//wp-content/uploads/2025/12/cristian-sapunaru-despre-cel-mai-tensionat-moment-cu-victor-piturca-„o-tampenie-pe-care-o-regret.webp"/><br/><p data-end="528" data-start="105">La mai bine de un deceniu distanță de episodul care i-a închis definitiv ușa echipei naționale, Cristian Săpunaru a vorbit deschis despre conflictul cu Victor Pițurcă și a recunoscut, fără ocolișuri, că a fost una dintre marile greșeli ale carierei sale.</p>
<p data-end="528" data-start="105"><span>Fostul fundaș al Rapidului </span>și al lui FC Porto spune astăzi că decizia luată în 2012, pe fondul unei perioade personale complicate, a fost una pe care o regretă profund.</p>
<h2 data-end="528" data-start="105"><span>Săpunaru a dat cărțile pe față</span></h2>
<p data-end="968" data-start="530">Săpunaru, retras între timp din activitatea de jucător, a rememorat momentul în care relația cu selecționerul de atunci al României s-a rupt definitiv. Totul a pornit de la o neînțelegere care, în timp, s-a transformat într-un conflict ce l-a costat prezența la prima reprezentativă. Fostul internațional recunoaște că atât el, cât și Pițurcă au interpretat greșit situația, iar lipsa dialogului a făcut ca ruptura să devină ireversibilă.</p>
<p data-end="1497" data-start="1257">Momentul-cheie a fost declarația prin care Săpunaru a anunțat public că nu va mai veni la echipa națională atât timp cât Victor Pițurcă este selecționer. O poziție fermă, spusă la nervi, pe care <span>fostul fundaș al lui FC Porto</span> o consideră acum o mare eroare.</p>
<p data-end="2038" data-start="1763">În ciuda conflictului, fostul căpitan al Rapidului spune că nu a purtat niciodată ranchiună și că îl respectă pe Victor Pițurcă pentru munca sa la echipa națională. Mai mult, Săpunaru afirmă că îl consideră unul dintre selecționerii importanți din istoria recentă a României.</p>
<h2 data-end="2038" data-start="1763"><span>„Nu a fost o problemă cu Pițurcă, am înțeles greșit amândoi”</span></h2>
<p>„Nu a fost o problemă cu Pițurcă, am înțeles greșit amândoi. Poți să mai dai timpul înapoi? Am avut o problemă cu tata în perioada aia și nu ne-am înțeles. S-a înțeles totul greșit. Cred că am greșit amândoi. Se știe foarte bine că nea Piți este unul dintre antrenorii pe care îi apreciez. Cel puțin la echipa națională era senzațional, dar eu nu țin ranchiună sau să fiu supărat ori să mă cert cu cineva.</p>
<p>(n.r. Ai spus că nu mai vii la națională cât timp el este selecționer) O decizie foarte proastă pe care am luat-o. O tâmpenie pe care o regret acum. O greșeală… Cred că și el regretă pentru că știe foarte bine că, atât cât puteam, îl ajutam. 90 de minute putea să se bazeze pe mine. Uite, sunt greșeli pe care le faci în fotbal și ajungi să-ți pară rău. Mici regrete care puteau să mă ajute mai mult în carieră”, a spus Cristi Săpunaru la podcstul <span>Știi ce zic.</span></p>

]]></description>
    </item>
    <item>
      <title>Gică Popescu a comparat barajul România – Turcia cu unul dintre cele mai mari coșmaruri din istoria națională: „Cine se aștepta atunci să stăm acasă? Lucrurile se pot complica pentru ei!”</title>
      <link>https://www.prosport.ro/fotbal-intern/nationala/gica-popescu-a-comparat-barajul-romania-turcia-cu-unul-dintre-cele-mai-mari-cosmaruri-din-istoria-nationala-cine-se-astepta-atunci-sa-stam-acasa-lucrurile-se-pot-complica-pentru-e-20345487</link>
      <description><![CDATA[<img src="https://www.prosport.ro//wp-content/uploads/2025/12/gica-popescu-a-comparat-barajul-romania-–-turcia-cu-unul-dintre-cele-mai-mari-cosmaruri-din-istoria-nationala-„cine-se-astepta-atunci-sa-stam-acasa-lucrurile-se-pot-complica-pentru-ei.webp"/><br/><p>România se pregătește de următorul test în drumul către Campionatul Mondial din SUA și Mexic, disputat în 2026, iar <span>Gică Popescu a vorbit despre barajul România – Turcia în termeni cât se poate de realiști.</span></p>
<p><span>Fostul căpitan al naționalei pornește de la o idee clară. Pe hârtie, Turcia are avantajul. </span><span>De asemenea, acesta recunoaște că, dacă duelul s-ar fi jucat tur-retur, șansele României ar fi fost „foarte, foarte mici”, tocmai din cauza diferenței de lot și a constanței pe care o cere o dublă manșă. Doar că <span>barajul e într-un singur meci</span>, iar aici, spune el, fotbalul devine imprevizibil.</span></p>
<h2><span>Gică Popescu a comparat barajul România – Turcia</span></h2>
<p><span>Fostul internațional insistă și pe partea psihologică. În fața unei echipe net superioare ca lot, România intră cu a 2-a șansă, și poate produce o surpriză.  </span><span>În același timp, fostul internațional nu sare la calcule. Chiar dacă România ar trece de Turcia, Gică Popescu avertizează că ar urma o finală deloc ușoară.</span></p>
<p>„(n.r meciul cu Turcia) Avem șansa a doua. Dacă am fi jucat în două manșe, aș fi spus că avem șanse foarte, foarte mici, fiind unul singur, merg cu ei și în deplasare, chiar dacă Turcia are o echipă senzațională. Dacă ne luăm după loturi, ar trebui să nu ne mai prezentăm, dar într-un meci se pot întâmpla multe, lucru pe care-l aștept. Turcia poate să prindă o zi proastă, noi o zi foarte bună… Cine se gândea în barajul cu Slovenia că vom sta acasă? Diferența de valoare a fost una foarte mare, dar așa a fost să fie. Deci într-un meci lucrurile se pot complica. Pentru Turcia noi nu avem nimic de pierdut, dar dacă vom pierde acest balaj vom pierde cu o echipă, repet, net superioară din punct de vedere valoric, dacă luăm fiecare jucător în parte. Deci nu avem nimic de pierdut, Jucătorii trebuie să aibă curaj, trebuie să creadă, da, să dovedească că merită să fie la echipa națională. Și nea Mircea să fie inspirat acolo. Dacă trecem de Turcia, vom avea o finală care nu va fi deloc ușoară. Haideți să o luăm pas cu pas, haideți să trecem de Turcia și după aceea să ne facem astfel de calcule, e foarte complicat”, a spus Gică Popescu la evenimentul My Place.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/12/Gica-Popescu.mp4" data-videoid="player_7b57cddccad45dd4dd60c76b2e471305" id="brid_player_7b57cddccad45dd4dd60c76b2e471305" style="aspect-ratio: 16 / 9"></div></div>
<h2><span><b>Ianis Hagi, despre meciul Turcia – România: „Nu există altă variantă!”</b></span></h2>
<p><span>Înaintea de meciul decisiv în drumul către Campionatul Mondial din 2026, <span>Ianis Hagi a transmis un mesaj</span> ferm. </span><span>Internaționalul român spune că obiectivul naționalei este calificarea la Campionatul Mondial. </span></p>
<p><span>„Abia aștept luna martie. Și aici, în Turcia, se vorbește foarte mult despre acest meci. Nici ei nu au mai fost la Mondial de mult timp, din 2002. Suntem conștienți de forța adversarului, dar victoria cu Austria a confirmat că putem bate echipe puternice. Trebuie să ne calificăm, nu există altă variantă</span></p>
<p><span>Primul lucru la care m-am gândit a fost că trebuie să îi batem pe turci și să jucăm finala. Vrem foarte mult să fim în America. Privesc cu optimism partidele din play-off. Turcia este o echipă care seamănă cu noi, un mix de jucători tineri și experimentați. Va fi o dispută frumoasă, dar e doar un pas spre Mondial și nu ne dorim să ne oprim aici”, a declarat Ianis Hagi, potrivit FRF TV.</span></p>
<p> </p>

]]></description>
    </item>
  </channel>
</rss>
