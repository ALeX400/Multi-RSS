<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferul lui Politic la FCSB, desființat de un dinamovist celebru: „Nu ai voie! O să aibă probleme cu fanii”</title>
      <link>https://www.prosport.ro/fotbal-intern/superliga/transferul-lui-politic-la-fcsb-desfiintat-de-un-dinamovist-celebru-nu-ai-voie-o-sa-aiba-probleme-cu-fanii-20177374</link>
      <description><![CDATA[<img src="https://www.prosport.ro/wp-content/uploads/2025/05/Transferul-lui-Politic-la-FCSB-desfiintat-de-un-dinamovist-celebru-„Nu-ai-voie-O-sa-aiba-probleme-cu-fanii.webp"/><br/><p>Potențialul transfer al lui Dennis Politic (25 de ani) de la Dinamo București la marea rivală FCSB a fost comentat și de Florin Prunea (56), fost portar și președinte de club în „Ștefan cel Mare”.</p>
<p>Componentul „Generației de Aur” l-a sfătuit indirect pe fotbalistul cu profil ofensiv al „câinilor” să se gândească de două ori înainte de a da curs unei oferte primite din partea lui Gigi Becali (66).</p>
<h2><span>Florin Prunea, sceptic cu privire la transferul lui Dennis Politic pe axa Dinamo – FCSB</span></h2>
<p><span>Gigi Becali negociază intens pentru transferul lui Dennis Politic de la Dinamo București</span>, iar dacă miercuri, 21 mai 2025, a transmis prin intermediul <span>ProSport</span> că este dispus să îl trimită pe Musi în tabăra „câinilor”, plus o sumă de 200.000 de euro, joi și-a schimbat oferta.</p>
<p><span>Gigi Becali a plusat pentru Dennis Politic și a transmis că, pe lângă Musi, ar fi de acord să plătească 500.000 de euro</span>. Însă, aceasta a părut să fie și oferta finală a miliardarului din Pipera, care nici nu se gândește să se îndrepte spre milionul de euro.</p>
<p>Pus în postura de a comenta un potențial transfer al lui Politic pe axa Dinamo București – FCSB, Florin Prunea a transmis că fotbalistul ar trebui vândut în cazul în care în conturile clubului se va vira o sumă mare. Însă, în caz contrar, fostul mare portar al naționalei s-a arătat sceptic în privința unei trădări. Prunea l-a sfătuit indirect pe Politic să se gândească de două ori înainte de a lăsa tricoul alb-roșu pentru cel roș-albastru:</p>
<blockquote><p>Nu depinde de Florentin Petre. Nu e vorba de cât a jucat. E un jucător de care Dinamo are nevoie. Nu ai voie să-l dai să plece. Dinamo vrea acum jucători români. Vrea să ia și un portar. Dar dacă e să-i dea drumul lui Politic pentru o sumă mare, atunci să îi dea drumul. Mă gândesc că nu va fi ușor cu suporterii”, a declarat Florin Prunea, la <span>Digi Sport</span>.</p></blockquote>
<h2><span>Cum s-a descurcat Dennis Politic în tabăra „câinilor”</span></h2>
<p>Dennis Politic a fost transferat gratis de Dinamo București, în iulie 2023, de la Cremonese, din Italia. De atunci și până în prezent, atacantul a adunat 62 de partide în tabăra „câinilor”, în care a contribuit cu 14 goluri și 4 pase decisive.</p>
<p>În actuala stagiune, el a marcat de 6 ori și a oferit două assist-uri, într-un total de 26 de meciuri.</p>
<p>Mulțumită parcursului bun pe care l-a avut la gruparea din „Ștefan cel Mare”, Dennis Politic a debutat și pentru naționala mare a României, la data de 24 martie 2025, cu ocazia unui meci cu San Marino din preliminariile World Cup 2026. Politic a bifat 10 minute în confruntarea menționată, care s-a încheiat cu o victorie clară a „tricolorilor”, 5-1.</p>
<p>Potrivit site-ului de specialitate Transfermarkt, Dennis Politic are o cotă de piață de 1.200.000 de euro.</p>

]]></description>
    </item>
    <item>
      <title>Gigi Becali a aflat ce salariu vrea Ianis Hagi pentru a-l aduce la FCSB. Anunțul miliardarului: „Atât trebuie să-i dau”</title>
      <link>https://www.prosport.ro/fotbal-intern/superliga/gigi-becali-a-aflat-ce-salariu-vrea-ianis-hagi-pentru-a-l-aduce-la-fcsb-anuntul-miliardarului-atat-trebuie-sa-i-dau-20177282</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-a-aflat-ce-salariu-vrea-Ianis-Hagi-pentru-a-l-aduce-la-FCSB.-Anuntul-miliardarului-„Atat-trebuie-sa-i-dau22.webp"/><br/><p>Gigi Becali (66 de ani) și-a luat gândul de la transferul lui Ianis Hagi (26), după ce a aflat suma pe care o vrea mijlocașul naționalei pentru a semna cu FCSB.</p>
<p>Hagi Jr. este liber de contract după despărțirea de Rangers, însă nu duce lipsă de oferte și pretențiile sale în materie de salariu sunt ridicate.</p>
<h2><span>Gigi Becali a închis subiectul „Ianis Hagi la FCSB”. Transferul este imposibil din cauza salariului</span></h2>
<p><span>Gigi Becali a vorbit despre posibilitatea de a-l aduce pe Ianis Hagi la FCSB</span> și a mărturisit că dacă ar putea să îi îndeplinească pretențiile financiare mijlocașului, l-ar lua imediat.</p>
<p>Declarațiile miliardarului din Pipera au ajuns și în Scoția, dar și la „malul mării”, de unde era inevitabil să nu vină o reacție.</p>
<p>Tatăl lui Ianis, Gică Hagi, o patronează pe Farul Constanța, astfel că ar fi greu de crezut ca internaționalul să revină în Superliga la o altă echipă. În acest context, de la <span>Farul Constanța a apărut o reacție vehementă cu privire la o potențială negociere Gigi Becali – Ianis Hagi</span>.</p>
<p>Din dorința de a nu mai lăsa loc de interpretări, patronul FCSB a revenit și el cu o reacție și a spus că subiectul „Ianis Hagi la FCSB” este închis. Gigi Becali a aflat că fotbalistul are oferte din străinătate și, de asemenea, a spus că salariul pe care trebuie să îl primească fiul lui Gică Hagi pentru a da cu pixul pe contract este colosal: 1.500.000 de euro!</p>
<blockquote><p>(n.r. – Ianis Hagi e un subiect sau e așa, doar o discuție?) Iar vorbim de Ianis Hagi? Ce crezi, domnule… Ianis Hagi o să aibă oferte, ce să vorbim de Ianis Hagi, de ce să vorbim de Ianis Hagi…? Nu poți să vorbești de Ianis Hagi, jucător de echipă națională, că poți să îl iei… Trebuie să îi dai 1.500.000 de euro pe an salariu. Îi dai? Eu nu îi dau 1.500.000 de euro pe an”, a declarat Gigi Becali, la <span>GSP Live</span>.</p></blockquote>
<h2><span>Ianis Hagi, discurs de adio pentru fanii lui Rangers</span></h2>
<p><span>Despărțirea dintre Rangers și Ianis Hagi a fost deja oficializată</span>. Clubul i-a transmis un mesaj sec românului, anume „Mulțumim, Ianis Hagi”, în timp ce fotbalistul a ținut să își arate afecțiunea față de suporterii din Glasgow și a avut un discurs emoționant:</p>
<blockquote><p>E un club cu o istorie uriașă, cu niște fani incredibili. A fost o mare onoare să joc pentru o asemenea echipă. E un vis pe care orice copil îl are. Am venit aici pe când eram un copil și plec ca un bărbat căsătorit. Sigur, au fost zile bune și mai puțin bune, dar simt că sunt mult mai matur acum, în orice aspect. Știu pe ce este construit acest club. A fost o călătorie incredibilă”, a transmis Ianis Hagi, prin intermediul unui scurt video.</p></blockquote>
<p>Chiar și în sezonul 2024 – 2025, în care staff-ul tehnic de la Rangers i-a pus multe piedici, Ianis Hagi a marcat 4 goluri și a oferit 7 pase decisive în cele 23 de meciuri bifate în campionatul Scoției.</p>
<p>Potrivit site-ului de specialitate Transfermarkt, cota sa de piață este de 2.000.000 de euro.</p>

]]></description>
    </item>
    <item>
      <title>FRF, mesaj pentru Radu Drăgușin după ce a câștigat primul trofeu la Tottenham</title>
      <link>https://www.prosport.ro/fotbal-extern/frf-mesaj-pentru-radu-dragusin-dupa-ce-a-castigat-primul-trofeu-la-tottenham-20177154</link>
      <description><![CDATA[<img src="https://www.prosport.ro/wp-content/uploads/2025/05/FRF-mesaj-pentru-Radu-Dragusin-dupa-ce-a-castigat-primul-trofeu-la-Tottenham.jpg"/><br/><p>Federația Română de Fotbal (FRF) a reacționat după ce echipa lui Radu Drăgușin, Tottenham, a câștigat trofeul Europa League, în urma victoriei, scor 1-0, cu Manchster United, la Bilbao, și l-a felicitat pe internaționalul român.</p>
<p>Radu Drăgușin (23 ani), cel mai valoros jucător român, cu o cotă de piață de 25 de milioane de euro, potrivit <span>Transfermarkt</span>, a venit la Tottenham în ianuarie 2024, iar în actualul sezon a jucat în 28 de meciuri, dintre care 7 au fost în Europa League.</p>
<h2><span>FRF, mesaj încurajator pentru Radu Drăgușin după ce a câștigat titlul Europa Leage, cu Tottenham: „Te așteptăm mai puternic”</span></h2>
<p>Tottenham, echipa la care evoluază internaționalul Radu Drăgușin, a câștigat finala Europa League, după ce a învins formația Manchster United, scor 1-0, cucerind astfel primul trofeu după o pauză de 17 ani.</p>
<p>Rau Drăgușin, deși a absentat din lotul Tottenham din februarie, după ce a fost operat, a fost alături de colegii săi, iar la finalul meciului a sărbătorit victoria, dar și câștigarea titlului. <span>Prezența lui Drăgușin a fost una inedită, în timpul festivității de premiere a venit în echipamentul de joc, dar și cu drapelul României înfășurat pe corp</span>.</p>
<p>FRF l-a felicitat pe „tricolor” și speră ca acesta să revină cu mai multă forță după perioada de recuperare.</p>
<p>„Tottenham Hotspur a cucerit trofeul Europa League, reușind să se impună în finala cu ManchesterUnited!</p>
<p>Radu Drăgușin, care a evoluat în șapte meciuri pentru Tottenham în această campanie europeană, a contribuit la parcursul formației londoneze în acest sezon.</p>
<p>În prezent, Radu se află în perioada de recuperare după operația suferită în luna februarie (n.r. ruptură de ligamente încrucișate), dar a fost prezent la Bilbao, alături de colegii săi.</p>
<p>Radu, suntem mândri de tine și te așteptăm mai puternic pe teren”, a transmis Federația Română de Fotbal pe contul de Facebook al naționalei „tricolorilor”.</p>
<p>Recuperarea lui Drăgușin este una de lungă durată, de cel puțin șase luni, astfel că este foarte posibil ca internaționalul să nu poată evolua la următoarele două meciuri al „tricolorilor”, în Grupa H a preliminariilor CM 2026, programate pe 7 iunie, cu Austria (în deplasare), respectiv pe 10 iunie, cu Cipru (pe teren propriu).</p>
<p>Celelalte meciuri ale României, din toamnă, sunt programate astfel: pe 9 septembrie, cu Cipru (acasă), 12 octombrie, cu Austria (pe teren propriu), pe 15 noiembrie, cu Bosnia-Herțegovina (în deplasare) și pe 18 noiembrie, cu San Marino (pe teren propriu).</p>
<p>Clasamentul Grupei H este: Bosnia-Herțegovina (6 puncte), România (3 puncte), Cipru (3 puncte), Austria (0 puncte, fără meciuri jucate), San Marino (0 puncte).</p>
<h2><span>Radu Drăgușin, al doilea român care câștigă Europa League</span></h2>
<p>Radu Drăgușin a devenit al doilea român care câștigă Europa League, după „veteranul” Cristi Săpunaru (40 de ani), care în 2011 a câștigat titlul cu FC Porto.</p>
<p>Cristi Săpunaru se va retrage din activitatea sportivă la finalul acestui sezon, anunțul fiind făcut de săptămâna trecută, iar luni, 19 mai, Rapid i-a organizat o festivitate de retragere, după meciul cu CFR Cluj (1-4), partidă contând pentru etapa a noua din play-off-ul Superligii. <span>Săpunaru va deveni directorul sportiv al clubului Rapid, iar Dan Șucu a fost cel care l-a convins să accepte acest post</span>.</p>

]]></description>
    </item>
    <item>
      <title>Mircea Lucescu îngroapă securea războiului cu Edi Iordănescu, după contrele din ultimele luni: „Vreau să-i cer scuze!”</title>
      <link>https://www.prosport.ro/fotbal-intern/nationala/mircea-lucescu-ingroapa-securea-razboiului-cu-edi-iordanescu-dupa-contrele-din-ultimele-luni-vreau-sa-i-cer-scuze-20177162</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-ingroapa-securea-razboiului-cu-Edi-Iordanescu-dupa-contrele-din-ultimele-luni-„Vreau-sa-i-cer-scuze.jpg"/><br/><p>Mircea Lucescu (79 de ani), selecționerul naționalei României, a îngropat securea războiului cu Edi Iordănescu (46), pe care a părut că l-a atacat de mai multe ori în ultimele luni.</p>
<p>Cel mai titrat antrenor român din toate timpurile i-a cerut scuze public fostului tehnician care s-a aflat pe banca primei reprezentative.</p>
<h2><span>Mircea Lucescu și-a schimbat discursul vizavi de fostul selecționer, Edi Iordănescu</span></h2>
<p>Mircea Lucescu a revenit pe banca echipei naționale în august 2024 și a preluat o primă reprezentativă destul de bine pregătită, care venea după un mandat de succes al lui Edi Iordănescu.</p>
<p>Tehnicianul din urmă menționat a izbutit să câștige grupa din preliminariile EURO 2024, peste Elveția, după care, la turneul final din Germania, Iordănescu Jr. i-a motivat pe jucători să facă o nouă figură frumoasă. România a câștigat din nou grupa, peste Belgia, Ucraina și Slovacia, ajungând până în optimile de finală de la EURO 2024, unde a fost învinsă de Olanda, 0-3.</p>
<p>În ciuda celor precizate mai sus, <span>Mircea Lucescu l-a „înțepat” pe Edi Iordănescu prin intermediul mai multor declarații oferite în ultimele luni</span>. „Să nu uităm că la Euro am obținut o singură victorie, contra Ucrainei”, este una dintre reacțiile oferite de „Il Luce”.</p>
<p>De asemenea, tot despre <span>naționala lui Edi Iordănescu. Mircea Lucescu a mai spus că „putea pierde cu 6-0 cu Olanda și Belgia”</span>.</p>
<p>După toate cele menționate mai sus, selecționerul naționalei s-a văzut nevoit să revină asupra declarațiilor și să dezvăluie ce a dorit să transmită, de fapt:</p>
<blockquote><p>Lumea poate nu a înțeles… Pentru ceea ce a făcut (n.r. – Edi Iordănescu) are toată admirația mea. Pentru că a făcut lucrurile bine, a știut ce trebuie să facă pentru a aduce o echipă cu un moral foarte scăzut, după ce au retrogradat din Liga Națiunilor. A reușit, pas cu pas, să reconstruiască moralul acestei echipe. În modul lor de comportament în teren, jucătorii și-au dat sufletul. Eu am insistat ca el să rămână. Era un antrenor tânăr și este bine pregătit. Eu i-am spus de două ori să rămână! Inclusiv lui Puiu Iordănescu. Eu, în orice caz, vreau încă o dată să-i cer scuze lui Edi! Dacă vreun moment a crezut că ceea ce spun eu este un atac la el… Nu! Este dorința mea de a perfecționa. De-aia am fost adus la echipă națională. Să reușesc să fac dintr-o echipă bună, o echipă mai bună”, a declarat Mircea Lucescu, potrivit <span>Gsp.ro</span>.</p></blockquote>
<h2><span>Ce spune despre statisticile pe care le-a analizat</span></h2>
<p>În același timp, „Il Luce” a întărit din nou ipoteza potrivit căreia, la nivelul lotului de la prima reprezentativă mai este loc de îmbunătățiri. Selecționerul a ajuns la această concluzie după ce a analizat cu mare atenție anumite statistici furnizate de specialiști:</p>
<blockquote><p>Când am preluat echipa, a trebuit să analizez, să văd de unde plec. Sigur că am folosit foarte mult datele statistice furnizate de UEFA sau de Federația Română de Fotbal sau din WyScout. Să văd exact ce potențial are echipa și ce trebuie făcut în continuare. Pentru că nu poți să rămâi la același nivel. Rămâi la același nivel, te duci în jos! Trebuie să faci un pas înainte. A trebuit să fac un anumit tip de joc, o anumită organizare, o anumită tactică mai atentă, mai prudentă pentru a putea obține calificarea. Eu respect prea mult jucătorii. Respect foarte mult antrenorii. Dar sunt obligat, în același timp, să analizez foarte bine și jucătorii să știe de unde pleacă ca să devină mai buni decât au fost. Am făcut o comparație ca să văd cum crește echipa, sunt date statistice extrem de importante. Și fizice și tehnice. Și îți dai seama ce se întâmplă. Lumea poate să spună că tehnica nu se schimbă. Dar se schimbă total în anumite condiții”, a mai declarat Mircea Lucescu.</p></blockquote>
<p>Pentru naționala de fotbal a României urmează două meciuri tari din preliminariile Cupei Mondiale 2026, cu Austria, în deplasare, și cu Cipru, pe teren propriu. Primul duel e programat pe 7 iunie, în timp ce al doilea va avea loc doar 3 zile mai târziu.</p>

]]></description>
    </item>
    <item>
      <title>Veste proastă pentru Horațiu Moldovan: italienii au anunțat unde va juca românul din sezonul viitor!</title>
      <link>https://www.prosport.ro/fotbal-extern/veste-proasta-pentru-horatiu-moldovan-italienii-au-anuntat-unde-va-juca-romanul-din-sezonul-viitor-20177138</link>
      <description><![CDATA[<img src="https://www.prosport.ro/wp-content/uploads/2025/05/Veste-proasta-pentru-Horatiu-Moldovan-italienii-au-anuntat-unde-va-juca-romanul-din-sezonul-viitor-e1747894816420.jpg"/><br/><p>Internaționalul Horațiu Moldovan (27 de ani) a contribuit considerabil la promovarea echipei Sassuolo în Serie A.</p>
<p>Moldovan a fost împrumutat în 2024 de la Atletico Madrid, iar pe parcursul sezonului a fost prima variantă de portar pentru cei de la Sassuolo.</p>
<p>Cotat cu 2,2 milioane de euro, potrivit <span>Transfermarkt</span>, Moldovan a fost în poarta Sassuolo în 27 de meciuri, în care încasat 27 de goluri, iar 11 partide au fost încheiate fără gol primit.</p>
<h2><span>Presa italiană, despre internaționalul Moldovan: „Va pleca la Madrid”</span></h2>
<p>Horațiu Moldovan a ajuns la Sassuolo în urma unui împrumut de la Atletico Madrid pentru care s-au plătit 500.000 de euro, iar pentru a fi realizat transferul definitiv mai trebuia plătită suma de 800.000 de euro, o sumă relativ mică având în vedere că mutarea era una foarte bună în perspectiva evoluției în Serie A, dar pe care Sassuolo nu a vrut să o mai investească, notează <span>SassuoloNews</span>.</p>
<p>În acest context, Moldovan se va întoarce la Atletico Madrid, urmând ca apoi să fie transferat la un alt club, potrivit sursei menționate.</p>
<p>„Sassuolo nu a activat opțiunea de cumpărare pentru Horațiu Moldovan și portarul se va întoarce la Atletico. Acesta nu intră în planurile «Colchoneros» și va pleca din nou la Madrid”, a scris jurnalistul italian Nicolo Schira, pe <span>X</span>.</p>
<h2><span>Moldovan, cinci meciuri la rând fără joc</span></h2>
<p>De altfel, pe site-ul specializat în transferuri a fost deja actualizată situația lui Moldovan, fiind consemnat „sfârșitul împrumutului”, mai ales că Serie B s-a încheiat.</p>
<p>La Atletico, unde a ajuns în ianuarie 2024, <span>Moldovan a fost în „umbra” lui Jan Oblak</span>, unul dintre cei mai buni portari din lume (în actualul sezon a apărut în 36 de meciuri, a primit 30 de goluri, iar în 15 jocuri nu a încasat niciun gol), care se află sub contract până în 2028.</p>
<p>Acesta a fost motivul pentru care vara trecută a decis să se transfere la Sassuolo. După cererea lui Stefano Turato de a pleca, pentru că își dorea să evolueze în Serie A (împrumutat la Monza, echipă care a retrogradat), Moldovan a devenit titular, ca urmare a prestațiilor sale.</p>
<p>După ce Sassuolo și-a asigurat matematic promovarea, antrenorul Fabio Grosso nu a mai apelat la serviciile lui Moldovan, astfel că internaționalul a ajuns la cinci meciuri consecutive în care nu a mai fost în poartă, ultima sa partidă a fost în 12 aprilie, victoria cu Modena (3-1), prestație pentru care a fost notat cu 7,5.</p>
<p>Horațiu Moldovan este component al echipei naționale a României din noiembrie 2022, având deja 12 convocări, și este considerat drept urmașul lui Florin Niță (37 de ani).</p>
<p>La începutul lunii iunie, <span>România are două jocuri contând pentru preliminariile CM 2026</span>. Astfel, pe 7 iunie, România va juca, în deplasare, cu reprezentativa Austriei, iar pe 10 iunie, pe teren propriu, cu Cipru.</p>
<p>Clasamentul Grupei H este: Bosnia-Herțegovina (6 puncte), România (3 puncte), Cipru (3 puncte), Austria (0 puncte, fără meciuri jucate), San Marino (0 puncte).</p>

]]></description>
    </item>
  </channel>
</rss>
