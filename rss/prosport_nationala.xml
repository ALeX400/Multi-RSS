<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferul record pe care Gigi Becali și Giovanni Becali l-au făcut la FCSB: „A luat 11.000.000 de euro”</title>
      <link>https://www.prosport.ro/fotbal-intern/superliga/transferul-record-pe-care-gigi-becali-si-giovanni-becali-l-au-facut-la-fcsb-a-luat-11-000-000-de-euro-20369562</link>
      <description><![CDATA[<img src="https://www.prosport.ro//wp-content/uploads/2026/01/Transferul-record-pe-care-Gigi-Becali-si-Giovanni-Becali-l-au-facut-la-FCSB-„A-luat-11.000.000-de-euro-1400x937.png"/><br/><p>Giovanni Becali (73 de ani), cel mai prolific impresar din istoria fotbalului românesc, a rememorat transferul de 11 milioane de euro pe care l-a făcut, alături de vărul Gigi Becali (67), de la FCSB.</p>
<p>Este vorba despre vânzarea lui Dennis Man (27), care în ianuarie 2021 a părăsit Superliga României și a semnat în Serie A, cu Parma.</p>
<h2><span>Giovanni Becali, detalii neștiute despre vânzarea lui Dennis Man de la FCSB. Gigi Becali putea lua mai mult de 11 milioane</span></h2>
<p><span>Dennis Man, fotbalist pe care Giovanni Becali l-a dus la Parma în ianuarie 2021</span>, deține și astăzi recordul pentru cel mai scump jucător vândut din Superliga României.</p>
<p>Așa cum a transmis Gigi Becali și reconfirmat mai nou Giovanni Becali, în conturile clubului FCSB au intrat atunci nu mai puțin de 11 milioane de euro.</p>
<p>Însă, tranzacția cu Parma, grupare aflată în Serie A în ianuarie 2021, putea fi și mai benefică pentru miliardarul din Pipera, dacă accepta eșalonarea plății.</p>
<p><span>Giovanni Becali, care recent i-a transmis lui Gigi Becali cu cât să îl vândă pe Daniel Bîrligea</span>, spune că italienii erau gata să ofere 12 milioane de euro, poate și mai mult dacă FCSB insista în negocieri. Însă, șefii Parmei voiau să achite suma de transfer în rate. În schimb, pentru a încheia afacerea cu banii jos, italienii au pus pe masă 11 milioane de euro. Iar Gigi Becali, pentru a nu risca să ajungă la TAS pentru eventuale întârzieri ale italienilor, a acceptat fără să ezite suma din urmă menționată.</p>
<p>„(n.r. – Am auzit că și Gigi a făcut gesturi față de tine. Nu voia tatăl lui Man să semneze cu Giovanni Becali) Gigi a zis: «bă, pe mine m-a chemat Giovanni aseară, toată noaptea». I-am spus să vorbească cu MM. I-am spus să îl dea pe președintele (n.r. – de la Parma), cu directorul general, și cu directorul sportiv, și cu Mauro Mauro Pederzoli, care era scouter la Parma atunci.<br/>
Și, i-am dat telefonul președintelui lui MM, zic: «o să-l chemi, domnul președinte, vă cheamă directorul general». L-a chemat, a zis, «bă, uite eu am zis: o ofertă de 12 milioane și 10% din următorul transfer». După care, el i-a zis așa lui MM-ul. «Bă, atât m-a înnebunit Giovanni cu 10, cu 12… bă, eu vă dau mâine 11 milioane, vrei?».<br/>
Gigi (Becali) joacă la astea rolul cel mai important. El, dacă are de la unul 10 milioane să-i ia în 4 ani, zice «dă-mi bă 8 și cu asta basta». Și a luat 11 milioane a doua zi (n.r. – pe Dennis Man)”, a dezvăluit Giovanni Becali pentru <span>Fanatik</span>.</p>
<h2><span>TOP 5 cei mai scumpi jucători vânduți din Superliga României</span></h2>
<p>Potrivit site-ului de specialitate <span>Transfermarkt</span>, Dennis Man a semnat cu Parma în schimbul a 12.6 milioane de euro. Însă, chiar și cu cele 11 milioane confirmate de Giovanni Becali, actualul fotbalist de la PSV Eindhoven tot este cel mai scump jucător vândut din Superliga, doar că la egalitate cu Nicolae Stanciu, conform sursei citate.</p>
<p>TOP 5 cei mai scumpi jucători vânduți din Superliga:</p>
<ol>
<li>Dennis Man – în 2021, de la FCSB la Parma, 12.6 milioane de euro</li>
<li>Nicolae Stanciu – în 2016, de la FCSB la Anderlecht, 11 milioane de euro</li>
<li>Vlad Chiricheș – în 2013, de la FCSB la Tottenham, 9.5 milioane de euro</li>
<li>Florin Gardoș – în 2014, de la FCSB la Southampton, 6.8 milioane de euro</li>
<li>Florinel Coman – în 2024, de la FCSB la Al-Gharafa, 6 milioane de euro</li>
</ol>

]]></description>
    </item>
    <item>
      <title>Mircea Lucescu a fost externat, dar problemele n-au trecut. Selecționerul poate merge în străinătate pentru alte analize</title>
      <link>https://www.prosport.ro/fotbal-intern/nationala/mircea-lucescu-a-fost-externat-dar-problemele-n-au-trecut-selectionerul-poate-merge-in-strainatate-pentru-alte-analize-20370224</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-a-fost-externat-dar-problemele-n-au-trecut.-Selectionerul-poate-merge-in-strainatate-pentru-alte-analize-scaled-e1769431947503-1400x782.jpg"/><br/><p>Selecționerul României, Mircea Lucescu (80 de ani), a fost externat din spital, însă va rămâne în continuare sub atenta supraveghere a medicilor.</p>
<p><span>ProSport</span> a anunțat în exclusivitate că antrenorul a fost internat din cauza unei gripe puternice, care i-a dat mari bătăi de cap. În plus, pe fondul problemelor cu inima deja existente, risca să aibă parte de complicații serioase.</p>
<p>Acum, din fericire, problemele sale s-au ameliorat, astfel că se va întoarce acasă, dar medicii îi vor supraveghea în continuare evoluția, anunță <span>GSP</span>. De asemenea, potrivit aceleiași surse, Mircea Lucescu ia în calcul și să meargă în străinătate pentru a fi supus unui set complex de analize.</p>
<h2><span>Mircea Lucescu, externat din spital</span></h2>
<p>Antrenorul în vârstă de 80 de ani a primit acceptul medicilor de a părăsi spitalul din București unde a fost internat, dar aceștia îl vor monitoriza în continuare, pentru a se asigura că problemele selecționerului nu recidivează.</p>
<p>Din cauza acestui episod, „Il Luce” și-a dat peste cap tot programul din această iarnă, când își propusese să pregătească semifinala barajului de calificare la Cupa Mondială din Statele Unite ale Americii, Canada și Mexic, împotriva Turciei. Astfel, Mircea Lucescu nu a putut fi prezent în această iarnă în Antalya, acolo unde au efectuat cantonamentul cele mai multe echipe din Superliga – dar și formații de club din „Țara Semilunei” la care evoluează internaționali români. În locul său au mers membri ai staff-ului tehnic al echipei naționale a României, care i-au oferit informațiile culese la fața locului.</p>
<p>Voia, de asemenea, să asiste la meciuri din cupele europene în care sunt implicați internaționali turci, însă a fost nevoit să spună pas, așa cum a făcut și în cazul partidelor din Superliga din 2026 pe care avea în plan să le urmărească de pe stadion.</p>
<h2><span>Naționala României e la doi pași de Cupa Mondială</span></h2>
<p>Deși nu și-a câștigat locul la Cupa Mondială din această vară prin preliminarii, România are în continuare o șansă de a ajunge la turneul final, grație clasării din Liga Națiunilor.</p>
<p>Astfel, pe 26 martie va da piept, la Istanbul, cu reprezentativa Turciei. În cazul în care vor triumfa, „tricolorii” vor evolua cu calificarea pe masă, pe 31 martie, împotriva învingătoarei din jocul Slovacia – Kosovo.</p>
<p>În cel mai fericit caz, în care va triumfa în ambele meciuri, România se va califica la Cupa Mondială, unde ar urma să facă parte din Grupa D. Aici, elevii lui Mircea Lucescu ar întâlni Australia (la Vancouver, pe 14 iunie, ora 07:00), Paraguay (la San Francisco, pe 20 iunie, de la ora 07:00) și Statele Unite ale Americii (la Los Angeles, pe 26 iunie, de la ora 05:00).</p>

]]></description>
    </item>
    <item>
      <title>EXCLUSIV Veste fulgerătoare: maghiarii au cumpărat cu 1,3 milioane euro speranța naționalei României! Culisele deciziei care influențează direct planurile noastre pentru barajul de Mondial cu Turcia</title>
      <link>https://www.prosport.ro/fotbal-intern/nationala/veste-fulgeratoare-maghiarii-au-cumparat-cu-13-milioane-euro-speranta-nationalei-romaniei-culisele-deciziei-care-influenteaza-direct-planurile-noastre-pentru-barajul-de-mondial-cu-turcia-20370031</link>
      <description><![CDATA[<img src="https://www.prosport.ro//wp-content/uploads/2026/01/Veste-fulgeratoare-maghiarii-au-cumparat-cu-13-milioane-euro-speranta-nationalei-Romaniei-Culisele-deciziei-care-influenteaza-direct-planurile-noastre-pentru-barajul-de-Mondial-cu-Turcia-1400x934.jpg"/><br/><p>În timp ce staff-ul naționalei României monitorizează atent toate soluțiile pentru pregătirea barajului de Mondial cu Turcia programat în martie, o veste fulgerătoare influențează direct strategia. Maghiarii au cumpărat cu 1,3 milioane euro speranța naționalei României, într-o „operațiune” ale cărei detalii îți sunt oferite în exclusivitate de <span>ProSport</span>!</p>
<p>Este vorba de unul din mijlocașii ofensivi monitorizați atent de selecționerul României, care a fost inclusiv pe lista lărgită publicată oficial de staff-ul tricolor la ultimele acțiuni și pe teren în toate cele trei meciuri ale României U21 la EURO de vara trecută. Un stranier cu potențial care, la 23 de ani, este protagonistul unei mutări spectaculoase!</p>
<h2><span>Maghiarii au cumpărat cu 1,3 milioane euro speranța naționalei României!</span></h2>
<p>Potrivit informațiilor obținute în exclusivitate de <span>ProSport</span>, mijlocașul Marius Corbu de la APOEL Nicosia s-a înțeles cu cel mai important club din Ungaria, Ferencvaros Budapesta, și se va transfera în următoarele ore pentru 1,3 milioane euro.</p>
<p>Originar din Cădărești, jud. Bacău, Marius Corbu și-a făcut junioratul la Csikszereda Miercurea Ciuc, a apucat să debuteze pentru formația lor de seniori iar în 2020 a semnat cu Puskas Akademia din Ungaria unde a evoluat până în 2024, cu două scurte perioade de împrumut la Csakvar, tot în fotbalul maghiar. În vara lui 2024 a semnat cu APOEL Nicosia din Cipru, cu care avea să câștige Supercupa.</p>
<p>Fost internațional de juniori tricolor, Corbu a devenit ulterior unul din oamenii de bază ai României U21. A strâns nu mai puțin de 21 de meciuri la reprezentativa de tineret, fiind pe teren inclusiv la toate cele trei meciuri disputate de echipa antrenată de Daniel Pancu la EURO de vara trecută, contra Spaniei, Italiei și Slovaciei.</p>
<p>Mai mult decât atât, încă de la prima acțiune în mandatul său, actualul selecționer al naționalei de seniori a României l-a nominalizat public pe Marius Corbu pe lista jucătorilor cu care vizează să reconfigureze naționala României. Cu ocazia partidelor cu Kosovo și Lituania de toamna trecută, din Liga Națiunilor, Marius Corbu a fost fixat alături de Răzvan Sava, Louis Munteanu și Constantin Grameni în lotul lărgit al naționalei României!</p>
<div class="wp-caption aligncenter" id="attachment_20370039" style="width: 2570px"><img alt="" aria-describedby="caption-attachment-20370039" class="size-full wp-image-20370039" decoding="async" fetchpriority="high" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/01/c3-scaled.jpg" srcset="https://www.prosport.ro/wp-content/uploads/2026/01/c3-scaled.jpg 2560w, https://www.prosport.ro/wp-content/uploads/2026/01/c3-1400x934.jpg 1400w, https://www.prosport.ro/wp-content/uploads/2026/01/c3-768x512.jpg 768w, https://www.prosport.ro/wp-content/uploads/2026/01/c3-1536x1024.jpg 1536w, https://www.prosport.ro/wp-content/uploads/2026/01/c3-2048x1366.jpg 2048w" width="2560"/><p class="wp-caption-text" id="caption-attachment-20370039">Marius Corbu, cumparat de maghiari cu 1,3 milioane euro. © FOTO: Mihai-Antonio Vasile/SPORT PICTURES</p></div>
<h2><span>Marius Corbu ar putea prinde lotul pentru barajul de Mondial!</span></h2>
<p>Din informațiile noastre, Marius Corbu e deja la Budapesta și urmează să semneze actele, o formalitate doar în ecuația transferului. Acum patru ani, <span>ProSport</span> <span>dezvăluia în exclusivitate aici că fotbalistul era dorit de Universitatea Craiova</span>, dar ulterior cariera lui a căpătat altă traiectorie. Iar azi, mutarea lui de la APOEL Nicosia la Ferencvaros, prin care maghiarii au cumpărat cu 1,3 milioane euro speranța României, are impact important asupra planurilor naționalei noastre pentru barajul de Mondial cu Turcia.</p>
<p>În condițiile în care <span>Nicolae Stanciu s-a transferat în China, la Dalian Yingbo, mutare dezvăluită aici de</span> <span>ProSport</span>, iar campionatul de acolo va începe abia în prima săptămână din luna martie, pe fondul formei slabe a lui Darius Olaru, a accidentării lui Florin Tănase, dar și a formei oscilante a lui Vlad Dragomir, selecționerul României ar putea conta pentru lotul de 23 dedicat barajului de Mondial pe Marius Corbu.</p>
<ul>
<li><span>Descoperă aici RMN tricolor cu situația la zi a fotbaliștilor naționalei pentru barajul de Mondial cu Turcia!</span></li>
</ul>
<p><span>Ferencvaros</span> e pe locul 3 în campionatul maghiar, la patru puncte distanță de liderul Gyor unde joacă Paul Anton, Deian Boldor, Claudiu Bumba și Ștefan Vlădoiu. Iar în week-end, Gyor a învins cu 3-1 în deplasare pe Ferencvaros!</p>
<p>Granzii maghiari stau însă mai bine în Europa League, unde ocupă locul 7 în grupa unică, având șanse considerabile să se califice direct în optimile de finală. Joacă joi cu Nottingham Forest, ultimul meci din această fază a competiției.</p>

]]></description>
    </item>
    <item>
      <title>Antrenorul lui PSV a tunat după meciul în care Dennis Man a dezamăgit. „Efectiv mă gândeam: la ce mă uit?”</title>
      <link>https://www.prosport.ro/fotbal-extern/antrenorul-lui-psv-a-tunat-dupa-meciul-in-care-dennis-man-a-dezamagit-efectiv-ma-gandeam-la-ce-ma-uit-20369489</link>
      <description><![CDATA[<img src="https://www.prosport.ro//wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit-1400x933.jpg"/><br/><p>Peter Bosz (62 de ani), antrenorul lui Dennis Man (27), nu și-a putut ascunde dezamăgirea după partida PSV Eindhoven – Breda 2-2, din etapa 20 a campionatului olandez.</p>
<p>A fost prima oară când PSV a pierdut puncte în Eredivisie după o foarte lungă perioadă de timp, iar românul Dennis Man nu s-a descurcat nici el prea bine în disputa cu Breda.</p>
<h2><span>PSV defilează în Olanda, dar egalul cu Breda l-a supărat pe antrenorul lui Dennis Man, Peter Bosz</span></h2>
<p>Sâmbătă, 24 ianuarie 2026, <span>Dennis Man a început din postura de titular partida PSV – Breda, însă a dezamăgit și a fost scos la pauză</span>. Iar la scurt timp după fluierul final, portalul de specialitate Sofascore a așezat în dreptul său modesta notă de 6.4.</p>
<p>Însă, mai toată echipa PSV-ului a fost ieșită din formă, iar confruntarea din etapa 20 a campionatului olandez s-a terminat cu o remiză, 2-2, care l-a dezamăgit pe antrenorul gazdelor. <span>Peter Bosz, despre care recent s-a scris că ar putea fi demis</span>, ca urmare a rezultatelor din Liga Campionilor, a spus lucrurilor pe nume la flash-interviu și i-a acuzat pe fotbaliști că nu au pus în aplicare nimic din ce le-a solicitat:</p>
<p>„Tot ce am făcut trebuia să facem altfel. E pentru prima dată de când am pierdut cu Telstar încoace când nu jucăm la un nivel bun. Așa că n-ar trebui să mă plâng, dar o s-o fac oricum. Am jucat groaznic! În primele cincisprezece minute, efectiv mă gândeam: la ce mă uit? De trei ori am tratat individual și nu am pasat. N-a fost deloc suficient. Saibari și Wanner (n.r. – numărul 10 și vârful) trebuiau să coboare la primit, iar ceilalți (n.r. – Driouech și Man) să alerge în profunzime. Driouech a făcut asta o singură dată și a marcat imediat. Dar, altfel, nu s-a întâmplat niciodată, deși era spațiu. De 10-15 ori trebuia să se întâmple și nu s-a întâmplat. Aș vrea să îi felicit pe cei de la Breda, pentru că de la primul până la ultimul om au jucat cu curaj și au muncit din greu cele 90 de minute. Dar rezultatul e strict din vina noastră. Am jucat efectiv prost”, a declarat Peter Bosz, citat de publicația olandeză <span>Sport Nieuws</span>.</p>
<h2><span>PSV, primele puncte pierdute în Eredivisie din septembrie 2025 și până în prezent</span></h2>
<p>Dacă în UEFA Champions League a avut evoluții oscilante, fapt cauzat și de valoarea superioară a adversarilor, în Eredivisie, PSV Eindhoven a mers ceas în ultimele luni.</p>
<p>Punctele pierdute cu Breda în acest weekend sunt primele din septembrie 2025 încoace. Concret, pe 21 septembrie 2025 pierduse PSV ultima oară puncte, ca urmare a unei remize cu Ajax, 2-2 pe teren propriu.</p>
<p>În schimb, înfrângerea cu Telestar, 0-2, pe care a menționat-o și Peter Bosz la flash-interviu s-a consemnat pe 31 august.</p>
<p>Exceptând aceste trei rezultate, PSV a înregistrat victorii pe linie în Olanda, iar în acest moment conduce clasamentul cu un total de 53 de puncte. Principalele urmăritoare, Ajax, Feyenoord și Nijmegen, sunt toate la mare distanță, cu 37, 36, respectiv 35 de puncte.</p>

]]></description>
    </item>
    <item>
      <title>Ilie Dumitrescu, dat pe spate de noua „tripletă de aur” din Giulești: „Transfer extraordinar!”</title>
      <link>https://www.prosport.ro/fotbal-intern/superliga/ilie-dumitrescu-dat-pe-spate-de-noua-tripleta-de-aur-din-giulesti-transfer-extraordinar-20369461</link>
      <description><![CDATA[<img src="https://www.prosport.ro//wp-content/uploads/2026/01/Ilie-Dumitrescu-dat-pe-spate-de-noua-„tripleta-de-aur-din-Giulesti.-Transfer-extraordinar.jpg"/><br/><p>Ilie Dumitrescu (57 de ani), fost mare internațional român și actual analist TV, a explicat cum va schimba Olimpiu Moruțan (26) jocul Rapidului.</p>
<p>Talentatul mijlocaș a fost prezentat oficial de giuleșteni și ar putea debuta chiar în etapa 23, luni, 26 ianuarie, de la ora 20:00, în deplasare cu UTA Arad.</p>
<h2><span>Olimpiu Moruțan, „un transfer extraordinar” pentru Rapid, spune Ilie Dumitrescu</span></h2>
<p>Vineri, 23 ianuarie 2026, <span>Olimpiu Moruțan a semnat cu Rapid București</span> un contract valabil pe un sezon și jumătate, cu posibilitate de prelungire pe încă un an.</p>
<p>Iar o singură zi mai târziu, <span>Moruțan a fost prezentat de rapidiști</span> prin intermediul unei conferințe de presă, la care fotbalistul a oferit și primele declarații.</p>
<p>Moruțan are deja un meci bifat în 2026, după ce a jucat 25 de minute în disputa AEL Larissa – Aris 1-0, pe 18 ianuarie, astfel că este pregătit fizic și ar putea debuta pentru Rapid chiar în etapa 23. Luni seară, de la ora 20:00, giuleștenii vor evolua în deplasare cu UTA Arad și vor ataca victoria, pentru a reveni pe locul secund în clasamentul din Superliga, la un punct distanță de liderul Universitatea Craiova.</p>
<p>Rămâne de văzut dacă antrenorul Costel Gâlcă îl va titulariza pe Olimpiu Moruțan încă de la debut, însă Ilie Dumitrescu, și el component al „Generației de Aur”, a spus că transferul mijlocașului în Giulești este unul extraordinar:</p>
<p>„E un transfer extraordinar pentru Rapid. A avut o contribuție importantă la calificarea la EURO. E un jucător care va ajuta cu siguranță. Dialogul ăsta cu președintele și cu Gâlcă legat de unde dă cel mai bun randament… Va arăta foarte bine Rapid cu Petrila – Moruțan – Dobre și cine va juca în față. Poți juca și cu Tobias Christensen mai în spate, să bagi un închizător lângă el. Deci, acum chiar au soluții”, a declarat Ilie Dumitrescu, la <span>Digi Sport</span>.</p>
<h2><span>De ce a ales-o Olimpiu Moruțan pe Rapid</span></h2>
<p>Pentru precedenta echipă, Aris Salonic, din Grecia, Olimpiu Moruțan a bifat un total de 17 partide oficiale, însă nu a izbutit să contribuie cu gol sau pasă decisivă. Cu toate acestea, internaționalul român a spus la conferința de sâmbătă că a avut mai multe oferte pe masă, dar a ales-o pe Rapid pentru că oamenii din conducere i-au dat dovadă de seriozitate și i-au propus un proiect sănătos:</p>
<p>„Sunt foarte fericit că am ajuns la Rapid. Abia aștept să debutez pentru această echipă și îmi doresc să am un succes foarte mare aici. Am mai avut niște oferte, dar am ales să vin aici după ce am vorbit cu domnul Angelescu la telefon o săptămână și jumătate. Mi-a povestit despre proiectul de la Rapid și am fost încântat de lucrurile pe care mi le-a spus. Am dorit să fiu într-un mediu foarte bun, să fiu liniștit, să-mi văd de fotbal și să progresez. Am trecut printr-o perioadă mai grea, nu am jucat așa de mult.<br/>
Știu atmosfera din Giulești, am urmărit foarte multe meciuri, știu că suporterii sunt minunați și fac o atmosferă frumoasă. Abia aștept să fiu pe stadion, să jucăm acasă, în Giulești. Sunt și eu curios să văd atmosfera, dar am auzit din vorbe că este ceva foarte, foarte mișto”, a declarat Olimpiu Moruțan, printre altele, la prezentarea oficială.</p>
<p>Din afara României, Moruțan le-a reprezentat pe Galatasaray, Pisa, Ankaragucu și Aris Salonic. În schimb, în țară a jucat pentru U Cluj, Botoșani și FCSB.</p>

]]></description>
    </item>
  </channel>
</rss>
