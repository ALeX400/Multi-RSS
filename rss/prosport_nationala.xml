<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tatăl lui Louis Munteanu aruncă bomba, la scurt timp după transferul de 7 milioane de dolari la DC United: „El ar fi vrut să meargă la FCSB!”</title>
      <link>https://www.prosport.ro/fotbal-intern/superliga/tatal-lui-louis-munteanu-arunca-bomba-la-scurt-timp-dupa-transferul-de-7-milioane-de-dolari-la-dc-united-el-ar-fi-vrut-sa-mearga-la-fcsb-20364502</link>
      <description><![CDATA[<img src="https://www.prosport.ro//wp-content/uploads/2026/01/Tatal-lui-Louis-Munteanu-arunca-bomba-la-scurt-timp-dupa-transferul-de-7-milioane-de-dolari-la-DC-United-„El-ar-fi-vrut-sa-mearga-la-FCSB.webp"/><br/><p>Gabi Munteanu, tatăl lui Louis Munteanu (23 de ani), a argumentat decizia fiului său de a accepta transferul de 7 milioane de dolari la DC United, în Major League Soccer (MLS), Statele Unite ale Americii.</p>
<p>Fotbalistul a negociat și cu Gigi Becali (67), care a vrut să îl transfere la FCSB și să îl mențină în Superliga României.</p>
<h2><span>Transferul lui Louis Munteanu la FCSB a picat din cauza lui Gigi Becali! Dezvăluirea făcută de tatăl fotbalistului</span></h2>
<p><span>Louis Munteanu a semnat cu DC United</span> în primele zile din 2026, într-o tranzacție de 7 milioane de dolari, și a plecat deja în Statele Unite ale Americii, unde se pregătește de startul noului sezon din MLS.</p>
<p>Munteanu a avut și opțiunea de a rămâne în Superliga României, la FCSB, unde Gigi Becali l-a dorit insistent și chiar a negociat pentru transferul său. Însă, patronul roș-albaștrilor nu a reușit să materializeze afacerea din două motive, după cum a sugerat el. În primul rând, Gigi Becali nu a dorit să îi ofere un salariu de 60 de mii de euro lunar lui Louis Munteanu, ci s-a arătat dispus să îi achite 30.000 de euro, plus bonusuri prin care eventual să ajungă la suma dorită la final de sezon. Pe de altă parte, <span>Nelu Varga s-ar fi răzgândit și el, iar în cele din urmă „a interzis” transferul lui Louis Munteanu la FCSB</span>, pentru a nu-i supăra pe fanii CFR-ului.</p>
<p>Însă, la zile bune după ce plecarea fotbalistului în SUA a devenit oficială, Gabi Munteanu, tatăl lui Louis, a aruncat bomba. Potrivit informațiilor puse la dispoziție de acesta, atacantul și-ar fi dorit să rămână în România și să meargă la FCSB, însă transferul la campioana României nu s-a concretizat exclusiv din cauza lui Gigi Becali.</p>
<p>„Nu a depins de noi. Louis ar fi vrut, dar nu a depins de noi. Au fost discuțiile dintre domnul Gigi Becali și Louis. Așa a considerat dumnealui, că poate Louis a cerut prea mult. Așa a fost drumul, iar de acum nu mai putem face nimic. Privim înainte foarte optimiști”, a declarat Gabi Munteanu, conform <span>Digisport.ro</span>.</p>
<h2><span>Câți bani acceptase Gigi Becali să îi plătească lui Nelu Varga</span></h2>
<p>Revenind la afirmațiile lui Gigi Becali din finalul lui 2025, atunci când aproape ajunsese la un acord pentru achiziția lui Munteanu, patronul FCSB a dezvăluit și suma pe care ar fi urmat să i-o plătească lui Nelu Varga.</p>
<p>„Cum să iei 10 milioane dacă ceri 3 și jumătate? Nu bătusem eu palma pe 3 milioane și jumătate și un milion pe Emerllahu? Erau 4 milioane și jumătate. Cu Louis Munteanu și Emerllahu era făcută 99%. Până la urmă a căzut, Munteanu cerea 60.000 de euro pe lună. Păi, nu pot să-ți dau mai mult de 30.000, că are Tănase 30.000. Eu îi dădeam 30.000 și făceam în așa fel încât din prime de calificări, sigure adică, să ajungă la 60.000. Din calificări de Europa”, Gigi Becali, despre negocierile eșuate pe care le-a purtat pentru transferul lui Louis Munteanu.</p>
<p>DC United debutează în noul sezon de Major League Soccer pe 22 februarie 2026, pe teren propriu, cu Philadelphia Union.</p>

]]></description>
    </item>
    <item>
      <title>MERCATO Gigi Becali a decis suma pentru care Dennis Politic pleacă de la FCSB: „Nu găsesc pe cineva care să dea”</title>
      <link>https://www.prosport.ro/fotbal-intern/superliga/gigi-becali-a-decis-suma-pentru-care-dennis-politic-pleaca-de-la-fcsb-nu-gasesc-pe-cineva-care-sa-dea-20363995</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-decis-suma-pentru-care-Dennis-Politic-pleaca-de-la-FCSB-„Nu-gasesc-pe-cineva-care-sa-dea.webp"/><br/><p>Gigi Becali (67 de ani) a transmis public că este gata să îl vândă pe Dennis Politic (25) de la FCSB, la scurt timp după ce fotbalistul a fost rezervă neutilizată în primul meci din 2026.</p>
<p>Totodată, în presa sportivă s-a vehiculat că pe numele jucătorului adus de la Dinamo ar fi sosit o ofertă concretă din Grecia.</p>
<h2><span>De ce este Dennis Politic greu de vândut de FCSB? Gigi Becali a spus ce-și dorește</span></h2>
<p>Vineri seară, 16 ianuarie 2026, Dennis Politic a privit doar de pe banca de rezerve partida FC Argeș – FCSB 1-0, din etapa 22 a Superligii.</p>
<p>Încă din ultimele zile ale anului trecut s-a vehiculat că fotbalistul ar putea să o părăsească pe campioana României. Pe scurt, atunci <span>s-a scris despre un potențial împrumut al lui Politic la o altă echipă din Superliga</span>.</p>
<p>Însă, mai nou, chiar înainte de meciul cu FC Argeș, s-a vehiculat că <span>FCSB a primit o ofertă pentru Dennis Politic de la un club din Grecia</span>. Și în acest caz s-a avansat tot ipoteza unui împrumut.</p>
<p>După ce l-a ținut pe bancă la primul joc oficial din 2026, Gigi Becali a venit cu câteva clarificări despre situația lui Dennis Politic și a spus că fotbalistul este de vânzare. Totuși, doar în anumite condiții. Patronul FCSB spune că aducerea jucătorului de la Dinamo l-a costat cu totul, aici fiind inclusă și cedarea lui Alexandru Musi, aproximativ 1.7-1.8 milioane de euro. Iar în eventualitatea în care l-ar ceda pe Politic la o altă echipă, Gigi Becali vrea să recupereze un milion de euro. Cu toate acestea, nici măcar patronul FCSB nu crede că poate obține această sumă în condițiile actuale:</p>
<p>„Politic m-a costat 1,7-1,8 milioane de euro. Ca să plece, trebuie să iau măcar jumătate din bani. Nu găsesc pe cineva care să dea un milion pe Politic. Încă nu l-am văzut pe Politic până acum. E emotiv. Când vii la FCSB e altceva, vrea să facă multe, săracul, dar… Probabil, când îi va ieși ceea ce făcea el, va începe să-i meargă jocul. Pentru mine nu e un transfer prost, omul și-a scos banii”, a declarat Gigi Becali, la <span>Digi Sport</span>.</p>
<h2><span>Statisticile lui Dennis Politic de la FCSB</span></h2>
<p>Potrivit site-ului de specialitate <span>Transfermarkt</span>, pentru a pune mâna pe Dennis Politic, Gigi Becali l-a trimis pe Alexandru Musi la Dinamo, plus suma de 970 de mii de euro.</p>
<p>Însă, cota fotbalistului de atunci era mult mai ridicată, deoarece avea prestații demne de apreciat în tricoul „câinilor”. În schimb, la FCSB a contribuit cu doar 3 goluri în cele de 22 de partide pe care le-a jucat în toate competițiile.</p>
<p>Sursa citată mai sus îl evaluează pe fotbalistul FCSB la 1.2 milioane de euro.</p>

]]></description>
    </item>
    <item>
      <title>MERCATO Giovanni Becali negociază transferul lui Ștefan Baiaram de la Universitatea Craiova. Americanii pregătesc milioanele de dolari: „Am vorbit cu domnul Rotaru”</title>
      <link>https://www.prosport.ro/fotbal-intern/superliga/giovanni-becali-negociaza-transferul-lui-stefan-baiaram-de-la-universitatea-craiova-americanii-pregatesc-milioanele-de-dolari-am-vorbit-cu-domnul-rotaru-20364579</link>
      <description><![CDATA[<img src="https://www.prosport.ro//wp-content/uploads/2026/01/Giovanni-Becali-negociaza-transferul-lui-Stefan-Baiaram-de-la-Universitatea-Craiova.-Americanii-pregatesc-milioanele-de-dolari-„Am-vorbit-cu-domul-Rotaru.webp"/><br/><p>Impresarul Giovanni Becali (73 de ani) are o înțelegere cu Mihai Rotaru, patronul de la Universitatea Craiova, care îi permite să negocieze transferul lui Ștefan Baiaram (23).</p>
<p>Iar veștile pentru clubul din Bănie sunt bune, deoarece agentul a avut deja contacte cu mai multe cluburi importante din străinătate.</p>
<h2><span>Giovanni Becali a primit acceptul lui Mihai Rotaru de a intermedia transferul lui Ștefan Baiaram de la Universitatea Craiova</span></h2>
<p><span>Ștefan Baiaram a încheiat anul 2025 în forță</span>, după ce în ultimele trei partide oficiale disputate de Universitatea Craiova a contribuit cu două goluri și două pase decisive.</p>
<p>De altfel, fotbalistul în vârstă de 23 de ani are parte de un sezon promițător, iar per total, în cele 31 de partide jucate în Superliga și Conference League, el a marcat de 10 ori și a oferit 4 assist-uri.</p>
<p>Având în vedere statisticile prezentate, în spațiul public <span>s-a vorbit intens și despre un potențial transfer al lui Ștefan Baiaram</span> în străinătate, iar unul dintre oamenii care ar putea contribui la o astfel de mutare este nimeni altul decât Giovanni Becali, cel mai renumit impresar român.</p>
<p>Deși Baiaram nu este sub contract cu agenția condusă de el, Giovanni Becali a primit acceptul lui Mihai Rotaru de a intermedia un eventual transfer al fotbalistului, în contextul în care va veni cu o propunere tentantă.</p>
<p>Giovanni a mărturisit că a avut mai multe contacte cu „cluburi importante” din străinătate, astfel că în perioada imediat următoare ar putea sosi și o ofertă scrisă.</p>
<p>„Pentru Baiaram eu am discutat cu câteva cluburi, am discutat și cu domnul Rotaru, i-am spus cluburile care sunt. Sunt cluburi importante. El are semnat cu cineva cred, dar eu am o înțelegere cu domnul Rotaru, în momentul în care echipele pe care i le-am spus eu vin să îl ia, va pleca prin firma noastră. (n.r. – E vreo șansă să plece în această iarnă?) Cred că șansa lui era să meargă cu Craiova mai departe, în primăvară, să joace acele meciuri până în vară”, a declarat Giovanni Becali, potrivit <span>Fanatik</span>.</p>
<h2><span>O ia pe urmele lui Louis Munteanu și semnează cu americanii?</span></h2>
<p>În continuare, chiar dacă nu a oferit nume de cluburi, impresarul a sugerat că Ștefan Baiaram ar putea lua drumul Americii, pe modelul Louis Munteanu, care a semnat recent cu DC United. Totuși, Giovanni Becali spune că o trecere a jucătorului în MLS nu ar reprezenta neapărat un aspect pozitiv din punct de vedere profesional:</p>
<p>„Eu aud din culise că și pentru Baiaram se vorbește în America. Jucătorii care pleacă în America se întorc mai repede decât din orice altă parte a lumii. Baiaram, dacă e cu picioarele pe pământ și cu capul ca lumea, să facă un retur ca lumea, să se lupte pentru titlu și pentru un loc în cupele europene și în vară să plece la o echipă importantă”, a adăugat Giovanni Becali.</p>
<p>Conform site-ului de specialitate Transfermarkt, Ștefan Baiaram are o cotă de piață de 4.5 milioane de euro. El, Ștefan Târnovanu și Daniel Bîrligea sunt pe locul 2 în topul cotelor din Superliga, care e condus de Darius Olaru. Acesta din urmă este evaluat la 6.5 milioane de euro.</p>

]]></description>
    </item>
    <item>
      <title>EXCLUSIV Căpitanul echipei naționale, o mare problemă înaintea barajului Turcia – România: „I-o dai lui Ianis Hagi? Unde joacă? El e singurul care ar merita să poarte banderola”</title>
      <link>https://www.prosport.ro/fotbal-intern/nationala/capitanul-echipei-nationale-o-mare-problema-inaintea-barajului-turcia-romania-i-o-dai-lui-ianis-hagi-unde-joaca-el-e-singurul-care-ar-merita-sa-poarte-banderola-20363406</link>
      <description><![CDATA[<img src="https://www.prosport.ro//wp-content/uploads/2026/01/Capitanul-echipei-nationale-o-mare-problema-inaintea-barajului-Turcia-–-Romania-„I-o-dai-lui-Ianis-Hagi-Unde-joaca-El-e-singurul-care-ar-merita-sa-poarte-banderola.webp"/><br/><p>Alin Stoica, 46 de ani, a spus pentru <span>ProSport</span> că începând de la meciul cu Turcia noul căpitan al echipei naționale a României trebuie să fie Dennis Man.</p>
<p>Federația Turcă de Fotbal a anunțat oficial arena pe care se va disputa partida de baraj Turcia – România, meci programat joi, 26 martie 2026, de la ora 19:00.</p>
<p>Meciul se va disputa<span> pe celebra arenă a lui Besiktas,</span> iar Alin Stoica, fostul internațional român a spus pentru <span>ProSport</span> că în opinia lui tricolorii noștri trebuie să se prezinte la acest meci <span>cu un nou căpitan de echipă.</span></p>
<h2><span>Căpitanul echipei naționale, o mare problemă înaintea barajului Turcia – România</span></h2>
<p>Fostul internațional român, Alin Stoica, 14 selecții la echipa națională a României a mai spus pentru <span>ProSport</span> că va conta enorm forma elevilor lui Mircea Lucescu de la ora meciului cu Turcia/</p>
<p>„A venit vremea să-l punem un căpitan de echipă pe cel mai valoros om al României. A venit vremea să îl punem căpitan de echipă pe omul care joacă la cel mai ridicat nivel dintre jucătorii noștri. Iar acest om este Dennis Man. El a făcut un pas mare în cariera lui după ce a decis să plece de la Parma la PSV, iar la PSV el joacă Liga Campionilor. Spuneți-mi un alt fotbalist român care joacă la acest nivel?</p>
<p>Nu am nimic cu Ianis Hagi, dar unde joacă el? Joacă cumva în Liga Campionilor ca Dennis Man? Joacă undeva spre mijlocul clasamentului- retrogradare, în Turcia, pentru  Alanyaspor. Și câte echipe a schimbat prin străinătate Ianis Hagi? Apoi o să îmi spuneți de Stanciu? La fel, unde joacă? Dar și cât joacă? Evoluează la o echipă prin Italia care an de an se bate la salvarea de la retrogradare, corect? Apoi o să îmi spuneți de Radu Drăgușin, nu? El nu a mai jucat aproape un an din cauza acelei accidentări, abia acum a revenit, dar nu are cum să fie el căpitanul naționalei. După părerea mea cel mai bun jucător al României și omul care trebuie să fie încă de la barajul din martie cu Turcia căpitanul României este așa cum v-am spus și mai devreme Dennis Man. În Liga Campionilor a întîlnit adversari de top. iar în campionatul Olandei a demonstrat că este un jucător foarte bun. Este cel mai bun om al nostru. Vom avea și șansele noastre cu Turcia, dar contează foarte mult ca jucătorii de care eu v-am vorbit mai devreme să aibă meciuri în picioare. Ei, dar și restul băieților din lot le trebuie meciuri și minute jucate la echipele de club”, a spus Alin Stoica.</p>

]]></description>
    </item>
    <item>
      <title>MERCATO Gigi Becali e de acord să i-l vândă lui Dan Șucu pe Daniel Bîrligea: „Dă-mi banii. După aia, treaba ta!”</title>
      <link>https://www.prosport.ro/fotbal-intern/superliga/gigi-becali-e-de-acord-sa-i-l-vanda-lui-dan-sucu-pe-daniel-birligea-da-mi-banii-dupa-aia-treaba-ta-20363928</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-e-de-acord-sa-i-l-vanda-lui-Dan-Sucu-pe-Daniel-Birligea-„Da-mi-banii.-Dupa-aia-treaba-ta.jpg"/><br/><p>Gigi Becali (67 de ani) a transmis cât se poate de clar că nu ar ezita să i-l vândă pe Daniel Bîrligea (25) lui Dan Șucu (62), în eventualitatea în care acesta din urmă i-ar pune banii pe masă.</p>
<p>Patronul FCSB a spus că nu ține cont de rivalități atunci când vine vorba despre afaceri, astfel că ar fi dispus să cedeze fotbaliști și către „cel mai mare dușman” al lui.</p>
<h2><span>Ce trebuie să facă Dan Șucu pentru a-l lua pe Daniel Bîrligea din curtea lui Gigi Becali</span></h2>
<p>Vineri, 16 ianuarie 2026, prestigioasa publicație italiană <span>Gazzetta dello Sport a dezvăluit că mai multe cluburi din Serie A îl au pe listă pe Daniel Bîrligea</span>, iar FCSB ar putea să îl vândă pentru „7 sau 8 milioane de euro”.</p>
<p>Ulterior s-a vehiculat că <span>una dintre formațiile care se interesează de serviciile lui Daniel Bîrligea este Genoa</span>, gruparea din prima divizie a fotbalului italian care e patronată de Dan Șucu.</p>
<p>În acest context, la scurt timp după fluierul final din partida FC Argeș – FCSB 1-0, Gigi Becali a fost întrebat în direct, la TV, despre zvonurile menționate mai sus.</p>
<p>Mai întâi de toate, Gigi Becali a spus că nu intenționează să îl vândă pe Bîrligea în plin sezon, deoarece încă speră să câștige campionatul. Astfel, mutarea atacantului ar putea deveni realitate doar în cazul în care un club îi va achita clauza de reziliere, în valoare de 15 milioane de euro.</p>
<p>Cât despre posibilitatea de a i-l ceda pe Bîrligea rivalului Dan Șucu, patron la Rapid București și Genoa, Gigi Becali a spus că nu are nicio problemă. Dacă afaceristul în vârstă de 62 de ani pune banii pe masă, 15 milioane de euro în cazul de față, Daniel Bîrligea își poate face bagajele liniștit și cumpăra bilete de avion cu destinația Italia:</p>
<p>„Genoa? Genoa lui Șucu? Pe mine nu mă interesează cine e, eu când vreau banii pe marfă, poate să fie și cel mai mare dușman al meu: «Dă-mi banii, după aia, treaba ta!». Nu mă deranjează. Nu sunt ăla: «Aoleu, stai că-l vrea Dinamo sau nu știu cine»”, a declarat Gigi Becali, la <span>Digi Sport</span>.</p>
<h2><span>Daniel Bîrligea nu traversează cea mai bună formă</span></h2>
<p>În sezonul 2024-2025, primul traversat în calitate de jucător al FCSB, Daniel Bîrligea s-a descurcat foarte bine și a reușit să contribuie cu 16 goluri și 5 pase decisive doar în meciurile de campionat.</p>
<p>În schimb, în actuala stagiune, atacantul nu pare să mai fie la fel de prolific, iar până în acest moment i-a ajutat pe roș-albaștri, exclusiv în Superliga, cu 3 goluri și două pase decisive.</p>
<p>Bîrligea nu s-a descurcat mai bine nici în prima partidă din 2026, FC Argeș – FCSB 1-0, în care a sfârșit prin a fi schimbat în minutul 65. În plus, după fluierul final, fotbalistul s-a ales și cu câteva critici din partea lui Gigi Becali.</p>
<p>Cu toate acestea, Daniel Bîrligea rămâne al doilea cel mai valoros fotbalist din lotul FCSB, cu o cotă de 4.5 milioane de euro, potrivit Transfermarkt.</p>

]]></description>
    </item>
  </channel>
</rss>
