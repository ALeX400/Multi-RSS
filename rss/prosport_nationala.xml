<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi, anunț despre transferul său: „Nu voi forța”</title>
      <link>https://www.prosport.ro/fotbal-intern/nationala/ianis-hagi-anunt-despre-transferul-sau-nu-voi-forta-20245326</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-anunt-despre-transferul-sau-„Nu-voi-forta-.webp"/><br/><p>După săptămâni întregi pline de speculații, Ianis Hagi (26 de ani) a rupt tăcerea și a făcut un anunț important despre transferul său.</p>
<p>Rămas liber de contract în finalul lunii mai, după expirarea înțelegerii dintre el și scoțienii de la Rangers, fiul lui Gică Hagi a întârziat să dea cu pixul pe un nou acord.</p>
<h2><span>Ianis Hagi nu se grăbește cu transferul la o nouă echipă și e focusat pe un singur lucru</span></h2>
<p><span>Gigi Becali şi Mihai Rotaru vor să-l transfere pe Ianis Hagi</span> în Superliga României și stau la pândă cu mare atenție, pentru a acționa rapid în eventualitatea în care mijlocașul naționalei va decide să se întoarcă în țară.</p>
<p>Pe de altă parte, <span>polonezii de la Legia Varșovia l-au dorit și ei pe Ianis Hagi, însă bonusul de 1.000.000 de euro la semnătură, pe care l-ar fi solicitat fotbalistul</span>, a blocat mutarea. În acest context, o nouă colaborare între Ianis Hagi și Edi Iordănescu există în acest moment doar la nivel de speculație.</p>
<p>Campionatele puternice ale Europei vor debuta weekendul acesta, excepție fiind Serie A și Bundesliga, care vor mai avea o săptămână de pauză, astfel că Ianis Hagi e așteptat de toată lumea să ia o decizie. Fiul lui Gică Hagi și-a prezentat dorințele publicului larg în iunie, la scurt timp după despărțirea de Rangers, însă ulterior nu a mai oferit actualizări importante.</p>
<p>Însă, după săptămâni bune de liniște, Ianis a rupt tăcerea și a făcut un nou anunț despre transferul său. Aparent, situația nu s-a schimbat foarte mult, iar mijlocașul așteaptă în continuare un proiect care să îl încânte din toate punctele de vedere. Iar probabil cele mai importante sunt asigurările pe care le va primi cu privire la minutele de joc ce îi vor fi acordate.</p>
<blockquote><p>Sper să fiu inspirat în alegere, să-mi găsesc clubul și antrenorul unde să pot crește în continuare. Să joc la capacitatea maximă, fiindcă sunt conștient de ceea ce pot face pe teren, de potențialul meu de dezvoltare. Mai am multe de învățat și știu că încă nu mi-am atins nivelul maxim. Iar nea Mircea (n.r. – Mircea Lucescu), cu siguranță, își dorește asta pentru mine. Deocamdată, nu! Sunt încă în discuții. Nu vreau să mă grăbesc și sper să fiu inspirat. Voi lua o decizie în perioada următoare și-mi doresc să reîncep cu dreptul. Dar, atât timp cât nu simt că este decizia corectă, nu voi forța. Totul va veni la timpul potrivit”, a declarat Ianis Hagi, potrivit <span>Gsp.ro</span>.</p></blockquote>
<h2><span>E mereu în contact cu Mircea Lucescu</span></h2>
<p>Mircea Lucescu își dorește și el ca Ianis Hagi să își găsească o echipă cât mai rapid posibil, pentru ca mijlocașul să poată fi luat în calcul la următoarea acțiune a echipei naționale. Pe 6 septembrie, „tricolorii” vor întâlni pe reprezentativa Canadei într-o partidă amicală. după care, pe 10 septembrie, fotbaliștii lui Mircea Lucescu vor evolua în deplasare cu Cipru, în grupa din preliminariile Cupei Mondiale.</p>
<blockquote><p>Cum am spus, lui nea Mircea îi place să comunice cu jucătorii și mă sfătuiesc deseori cu dânsul”, a mai precizat Ianis Hagi, vizavi de selecționerul naționalei României.</p></blockquote>
<p>În tricoul primei reprezentative, Ianis Hagi a bifat un total de 47 de apariții, în care a izbutit să contribuie, printre altele, cu 6 goluri.</p>
<p>Potrivit site-ului de specialitate Transfermarkt, cota sa de piață este de 1.500.000 de euro.</p>

]]></description>
    </item>
    <item>
      <title>Ciprian Marica, surprins de faptul că Mircea Lucescu nu l-a convocat până acum pe fotbalistul din Superliga</title>
      <link>https://www.prosport.ro/campionatul-mondial-2026/ciprian-marica-surprins-de-faptul-ca-mircea-lucescu-nu-l-a-convocat-pana-acum-pe-fotbalistul-din-superliga-20245173</link>
      <description><![CDATA[<img src="https://www.prosport.ro//wp-content/uploads/2025/08/Ciprian-Marica-surprins-de-faptul-ca-Mircea-Lucescu-nu-l-a-convocat-pana-acum-pe-fotbalistul-din-Superliga.jpg"/><br/><p>Naționala de fotbal a României va juca, în septembrie, două meciuri, iar Ciprian Marica este surprins că Mircea Lucescu nu l-a convocat pe fotbalistul din Superliga.</p>
<p>Pe 9 septembrie, „tricolorii” joacă împotriva Ciprului în preliminariile pentru CM 2026, iar fostul atacant Ciprian Marica vrea să-l vadă la lucru pe Alex Dobre.</p>
<h2><span>Ce jucător din Superliga ar vrea să vadă Ciprian marica la naționala lui Mircea Lucescu</span></h2>
<p>În actuala stagiune a Superligii, Rapid a marcat 8 goluri. Trei dintre acestea au fost semnate de Alex Dobre: două în runda de debut, la Mioveni, când Rapid a învins FC Argeș cu 2-1, iar ultimul în tunda 5, la Galați, în remiza, 1-1, cu Oțelul.</p>
<p>Impresionat nu doar de aceste goluri, dar și de ceea ce face Alex Dobre pe teren, Ciprian Marica a recunoscut că este surprins de faptul că <span>selecționerul Mircea Lucescu</span> încă nu l-a convoncat la națională.</p>
<blockquote><p>„Excelent golul lui Dobre. Dar nu mi-a plăcut de Dobre doar acum, ci și în celelalte meciuri. Băiatul a demonstrat. După primele două meciuri am spus că e jucător de națională.</p>
<p>Toată lumea era sceptică, că ne grăbim. Eu l-am văzut de mult și mă așteptam să-l cheme de acum 2-3 selecții”, a declarat Ciprian Marica, potrivit <span>gsp.ro</span>.</p></blockquote>
<p>Vineri, 5 septembrie, naționala de fotbal a țării noastre joacă pe Arena Națională din București un amical împotriva Canadei. 4 zile mai târziu, are loc confruntarea de la Nicosia, cu Cipru, în preliminariile CM 2026. Primul meci începe la ora 21:00, iar al doilea la 21:45.</p>
<h2><span>Cum a ajuns Dobre să joace în Premier League, la Bournemouth</span></h2>
<p>Pentru Alex Dobre, eventuala convocare a lui Mircea Lucescu nu ar fi prima pentru el. Actualul jucător al Rapidului a debutat în martie 2023, când selecționer era Edi Iordănescu, fiind folosit 17 minute cu Andorra, când „tricolorii” s-au impus cu 2-0 în preliminariile EURO 2024. Ulterior, a evoluat 25 de minute cu Belarus, scor 2-1.</p>
<p>Fotbalistul și-a explicat evoluțiile prin faptul că încearcă să lase totul în voia lui Dumnezeu și să gândească pozitiv, chiar dacă nu toate sunt favorabile mereu. De asemenea, lucrează săptămânal cu un mental coach.</p>
<p>În perioada în care a jucat la echipa portugheză Famalicao, din prima divizie, Dobre a avut ocazia să colaboreze cu Mario Simoes, un preparator fizic de top, care lucrase anterior cu nume mari, ca Cristiano Ronaldo și Luis Diaz.</p>
<p>Recent, fotbalistul Rapidului a dezvăluit că o perioadă de timp <span>a fost în lotul celor de la FCSB</span> și a spus cum a ajuns să joace în Premier League, la Bournemouth.</p>
<p>„Eu am fost jucător la FCSB! Făcând junioratul și crescând acolo, s-a desființat grupa noastră de ’98 și auzisem de profesorul Mihai Georgescu. A scos mai mulți fotbaliști și am luat decizia să merg în probe câteva zile acolo.</p>
<p>Așa am făcut pasul la «Viitorul Mihai Georgescu». Am plecat singur la vârsta de 14 ani și jumătate. Am stat la un cămin studențesc cu colegii de echipă.</p>
<p>Înainte să primesc oferta de la Bournemouth, am fost în probe la trei echipe din străinătate. Am luat probele la toate trei, dar cea mai bună ofertă a fost de la Bournemouth, deoarece promovase în acel an în Premier League. Pentru mine, acesta e visul!”, a recunoscut Dobre, conform Fanatik.</p>

]]></description>
    </item>
    <item>
      <title>Florin Tănase riscă o suspendare drastică după ce CCA i-a făcut două plângeri</title>
      <link>https://www.prosport.ro/fotbal-intern/superliga/florin-tanase-risca-o-suspendare-drastica-dupa-ce-cca-i-a-facut-doua-plangeri-20245283</link>
      <description><![CDATA[<img src="https://www.prosport.ro//wp-content/uploads/2025/08/Florin-Tanase-risca-o-suspendare-drastica-dupa-ce-CCA-i-a-facut-doua-plangeri-1400x838.png"/><br/><p>Florin Tănase (30 de ani) s-a ales cu două plângeri din partea Comisiei Centrale a Arbitrilor (CCA) și dacă va fi găsit vinovat riscă o suspendare drastică pentru meciurile din Superliga.</p>
<p>Decarul campioanei României a fost reclamat pentru discursurile dure pe care le-a ținut la adresa „centralilor”, după meciurile cu Farul Constanța și Dinamo din etapele 3 și 4.</p>
<h2><span>CCA l-a reclamat pe Florin Tănase, de două ori, la Comisia de Disciplină și Etică din cadrul FRF</span></h2>
<p>FCSB a început sezonul 2025-2026 sub așteptări, iar după cinci etape scurse din Superliga, campioana en-titre se clasează doar pe locul 12, cu 4 puncte.</p>
<p>Un egal, o victorie și trei înfrângeri a înregistrat gruparea roș-albastră, eșecurile fiind consemnate chiar în ultimele trei runde.</p>
<p>Înainte să fie bătută de Unirea Slobozia, 0-1 pe teren propriu, FCSB a cedat în deplasare cu Dinamo, 3-4, și acasă cu Farul Constanța, 1-2. Roș-albaștrii au sugerat că înfrângerile din urmă menționate au fost posibile și din cauza arbtrilor, Horațiu Feșnic și George Găman, iar cel mai vocal în acest sens a fost Florin Tănase. Decarul campioanei i-a distrus pe cei doi „centrali” la flash-interviurile de după meciuri, iar declarațiile sale au fost contestate vehement de anumiți oameni de fotbal. Totodată, ieșirile nervoase ale lui Tănase nu au fost trecute cu vederea nici de Comisia Centrală a Arbitrilor, care l-a reclamat pe fotbalist, de două ori, la Comisia de Disciplină și Etică din cadrul FRF.</p>
<p>Termenul pentru soluționarea reclamațiilor este data de 20 august 2025, iar dacă va fi găsit vinovat, Florin Tănase riscă o suspendare drastică:</p>
<blockquote><p>Petent – Comisia Centrală a Arbitrilor. Intimat – Florin Tănase, SC Fotbal Club SA. Sesizare. Termen 20.08.2025”, se arată în cele două plângeri înregistrate la FRF, după cum se poate vedea în imaginea din galeria foto a articolului.</p></blockquote>
<p>De asemenea, o plângere a fost făcută și împotriva lui Mihai Stoica, managerul general al campioanei României.</p>
<h2><span>Ce a declarat Florin Tănase după meciurile cu Farul și Dinamo</span></h2>
<p>Florin Tănase a răbufnit pentru prima oară la adresa arbitrajului la data de 26 iulie 2025, după partida FCSB – Farul Constanța 1-2, din etapa 3 a Superligii.</p>
<p><span>„Găman a venit şi ne-a luat punctele şi moralul”, a tunat Florin Tănase</span>, care ulterior a continuat cu un atac devastator împotriva arbitrajului.</p>
<blockquote><p>Ce a făcut în seara asta Găman… eu sincer n-am mai văzut așa ceva. Să fii chemat de atâtea ori pe la VAR, săracul, vai de capul lui. A devenit sensibil în ultimul timp. Fix la meciul nostru. A venit chitit. Nu știa ce explicații să dea. Sunt curios câte etape o să fie și el suspendat acum. Să ne explice și nouă cineva ce s-a întâmplat în seara asta pentru că nu e normal”, a declarat Tănase, printre altele, după înfrângerea cu Farul.</p></blockquote>
<p>Ulterior, <span>Florin Tănase l-a atacat pe arbitrul Horațiu Feșnic, după derby-ul Dinamo – FCSB 4-3</span>, din etapa 4, care s-a disputat pe 2 august. Marcator al unui hat-trick în disputa respectivă, Tănase a transmis:</p>
<blockquote><p>Cazi, penalty dictat. Nu-i mai înțelegi, săracii de ei. Te doare capul!. Ăla e penalty, ținere reciprocă? Să ne explice și nouă! Nici n-a căzut, nici n-a cerut penalty. După, Baba deposedează corect, am văzut de la 30 de metri, iar el fluieră. E clar că fluieră cu intenție! Ce să vorbești cu ei, că îți iei galben, n-ai ce să vorbești cu ei”, a punctat decarul FCSB.</p></blockquote>
<p>În actuala stagiune de Superliga, Florin Tănase este cel mai prolific marcator, cu 4 goluri înscrise într-un total de 5 meciuri.</p>

]]></description>
    </item>
    <item>
      <title>Nicolae Stanciu, răspuns sincer despre calificarea la Cupa Mondială din SUA: „Şansele sunt mici”</title>
      <link>https://www.prosport.ro/fotbal-intern/nicolae-stanciu-raspuns-sincer-despre-calificarea-la-cupa-mondiala-din-sua-sansele-sunt-mici-20245099</link>
      <description><![CDATA[<img src="https://www.prosport.ro//wp-content/uploads/2025/08/Nicolae-Stanciu-raspuns-sincer-despre-calificarea-la-Cupa-Mondiala-din-SUA-„Sansele-sunt-mici.jpg"/><br/><p>Nicolae Stanciu nu e prea optimist în ceea ce privește șansele „tricolorilor” să se califice la Cupa Mondială direct din preliminarii.</p>
<p>Mircea Lucescu are ca obiectiv calificarea naționalei la Cupa Mondială din SUA, Mexic și Canada. Șansele sunt foarte mici ca „tricolorii” să obțină biletele la Mondiale direct din preliminarii, iar de asta e conștient și căpitanul Nicolae Stanciu.</p>
<h2><span>Verdicul căpitanului despre șansele de calificare ale României la Mondiale: „Sunt mici”</span></h2>
<p>Naționala României face parte din grupă cu Austria, Bosnia, San Marino și Cipru. <span>„Tricolorii” au început cu stângul </span>campania de calificare la Cupa Mondială. Eșecul de la București cu Bosnia, 0-1, <span>a scăzut drastic</span> șansele elevilor lui Mircea Lucescu, dat fiind faptul că doar prima clasată din grupă se califică.</p>
<p>Nicolae Stanciu a vorbit deschis despre șansele de calificare. Căpitanul naționalei consideră că șansele sunt mici deoarece România a pierdut deja două meciuri. Totuși, mai sunt puncte în joc așa că echipa va face tot posibilul să scoată maximum posibil pentru a mai spera la primul loc.</p>
<blockquote><p>„Realistic vorbind din grupa noastră preliminară șansele sunt mici. Mult mai mici decât erau înainte să înceapă grupa. Am pierdut deja două meciuri, dar asta nu înseamnă că vom renunța la luptă. Mai sunt puncte în joc, iar noi trebuie să facem tot ce depinde de noi acolo pe teren ca să ne câștigăm meciurile rămase.</p>
<p>(n.r. cel meci l-a surprins din preliminarii) Primul meci al nostru cu Bosnia. Nu neapărat că m-a surprins, dar a fost dezamăgitor având în vedere cum s-a jucat meciul și câte ocazii am avut. Au fost și acele situații cu arbitrul, cu VAR-ul. Cu toții ne doream să începem foarte bine preliminariile”, a declarat Nicolae Stanciu pentru FRF.tv.</p></blockquote>
<h2><span>România, calificată deja la baraj: ultima șansă pentru a ajunge la Mondiale</span></h2>
<p>În cazul în care nu vor ocupa primul loc în grupa H, elevii lui Mircea Lucescu mai au o șansă să ajungă la Cupa Mondială. Datorită performanței din Nations League, „tricolorii” s-au calificat la baraj, dar vor putea da peste adversari puternici, astfel că și la baraj șansele nu sunt de partea lor.</p>
<p>România mai are de disputat patru meciuri cu fiecare din adversarele din grupă. După primele patru partide, e pe locul 3, la 3 puncte față de liderul Bosnia, dar cu un meci în plus față de liderul grupei H.</p>
<p>Și locul 2 în grupă ar fi de mare ajutor pentru „tricolori” deoarece ar fi repartizați în primele 3 urne la tragerea la sorți pentru baraj.</p>

]]></description>
    </item>
    <item>
      <title>Miliardarul american l-a vândut pe Dennis Man ca să scape de el, iar Ciprian Marica a văzut realitatea aşa cum e ea: „Sunt dezamăgit”</title>
      <link>https://www.prosport.ro/fotbal-extern/miliardarul-american-l-a-vandut-pe-dennis-man-ca-sa-scape-de-el-iar-ciprian-marica-a-vazut-realitatea-asa-cum-e-ea-sunt-dezamagit-20244572</link>
      <description><![CDATA[<img src="https://www.prosport.ro//wp-content/uploads/2025/08/Miliardarul-american-l-a-vandut-pe-Dennis-Man-ca-sa-scape-de-el-iar-Ciprian-Marica-a-vazut-realitatea-asa-cum-e-ea-„Sunt-dezamagit22-1400x897.png"/><br/><p>Kyle J. Krause (62 de ani), miliardarul american care în ianuarie 2021 l-a cumpărat pe Dennis Man (26) de la FCSB, pentru aproape 13 milioane de euro, l-a dezamăgit pe Ciprian Marica (39).</p>
<p>Fostul golgheter al echipei naționale se aștepta ca Man să beneficieze de mai multă încredere pe stadionul „Ennio Tardini”.</p>
<h2><span>Concluzia lui Ciprian Marica după cele trei sezoane și jumătate petrecute de Dennis Man la Parma. Miliardarul american Kyle J. Krause l-a dezamăgit</span></h2>
<p><span>Dennis Man a ajuns la PSV Eindhoven</span> în această vară, iar în tricoul campioanei Olandei va avea oportunitatea de a juca în cea mai importantă competiție intercluburi de pe continent: UEFA Champions League.</p>
<p>Și mai important, Man va încerca să își relanseze cariera și să redevină o piesă cheie pentru echipa națională. Și asta pentru că ultimele șase luni din Serie A au fost de coșmar pentru internaționalul român.</p>
<p>Din vedeta echipei și artizanul promovării care a fost obținută la finalul sezonului 2023-2024, Dennis Man a ajuns doar o rezervă la Parma și în 2025 nu a izbutit să înscrie niciun gol pentru clubul italian. Totul în condițiile în care Man a început ca din tun stagiunea precedentă, cu trei goluri și cu o pasă decisivă reușite în primele șase etape din Serie A.</p>
<p>Însă, faptul că ar fi tânjit după un transfer în iarnă l-ar fi adus în dizgrațiile patronului american Kyle J. Krause, care în cele din urmă l-a vândut să scape de el.</p>
<p>Chiar și așa, <span>Dennis Man nu le poartă ranchiună celor de la Parma, iar la momentul despărțirii le-a transmis un mesaj</span> frumos italienilor.</p>
<p>Însă, Ciprian Marica este de altă părere și nu a ezitat să se declare dezamăgit de tratamentul de care a avut parte internaționalul român în ultimele șase luni:</p>
<blockquote><p>Sunt dezamăgit și eu de Parma, mă așteptam să aibă mai multă încredere și susținere pentru Man, cu toate că nici evoluțiile lui, cel puțin din ultima perioadă, nu au fost cele așteptate. Poate avea nevoie de acest transfer, trecuse cumva de perioada de acomodare, demonstrase la Parma și aș fi vrut să îl văd cu mai multă continuitate”, a declarat Ciprian Marica, potrivit <span>Sport.ro</span>.</p></blockquote>
<h2><span>Ce spune despre transferul în Eredivisie</span></h2>
<p>Cât despre trecerea lui Dennis Man din Serie A în Eredivisie, Ciprian Marica a sugerat că o vede drept o mutare inspirată. Fotbalul din campionatul olandez este mult mai ofensiv și, de asemenea, Man va întâlni și echipe mai slab cotate. Iar aceste aspecte i-ar putea permite să ajungă rapid la forma care l-a consacrat:</p>
<blockquote><p>Acum, sigur, este o nouă provocare, înțeleg că a fost dorit mult de PSV și sper să se integreze. E un campionat mult mai ușor, clar, mult mai ofensiv, s-ar putea să fie mai pe placul lui”, a completat Ciprian Marica.</p></blockquote>
<p>Dennis Man a început deja să se antreneze cu lotul lui PSV, iar debutul și l-ar putea consemna pe 17 august, atunci când gruparea din Eindhoven va debuta în noul sezon din Eredivisie în deplasare cu Twente.</p>

]]></description>
    </item>
  </channel>
</rss>
