<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Prima reacție despre atacul lui Mircea Lucescu împotriva lui Louis Munteanu: „El decide pentru rezultate, dar marii atacanți știu să stea. Uitați-vă la Yamal, zici că doarme pe el”. EXCLUSIV</title>
      <link>https://www.prosport.ro/fotbal-intern/nationala/prima-reactie-despre-atacul-lui-mircea-lucescu-impotriva-lui-louis-munteanu-el-decide-pentru-rezultate-dar-marii-atacanti-stiu-sa-stea-uitati-va-la-yamal-zici-ca-doarme-pe-el-ex-20171653</link>
      <description><![CDATA[<img src="https://www.prosport.ro/wp-content/uploads/2025/05/WhatsApp-Image-2025-05-16-at-11.20.15.jpeg"/><br/><p>Mircea Lucescu l-a criticat dur pe Louis Munteanu pentru faptul că nu aleargă mai mult în timpul partidelor și susține că îl va chema la lot abia atunci când va bifa 10-11 kilometri alergați pe meci.</p>
<p>Dumitru Dragomir, fostul șef de la LPF, a reacționat după atacul selecționerului la adresa atacantului lui CFR Cluj și îl dă exemplu aici pe Lamine Yamal, starul campioanei Spaniei, FC Barcelona.</p>
<h2><span>Mitică Dragomir se implică în conflictul de la distanță dintre Mircea Lucescu și Louis Munteanu</span></h2>
<p>Il Luce a lansat un nou atac la adresa lui Louis Munteanu. De data aceasta, selecționerul dezvăluie că <span>atacantul nu aleargă suficient de mult </span>în timpul partidelor și acesta ar fi motivul pentru care nu l-a convocat până acum la prima reprezentivă. A spus că o va face negreșit atunci când vedeta lui Nelu Varga va bifa 10-11 kilometri alergați pe meci.</p>
<p>Într-o declarație oferită în <span>EXCLUSIVITATE</span> pentru <span>ProSport</span>, Dumitru Dragomir a intervenit în această dispută și îl dă exemplu aici pe Lamine Yamal, starul în vârstă de doar 17 ani al campioanei Spaniei, FC Barcelona. Fostul președinte al Ligii Profesioniste de Fotbal îi ia apărarea golghterului campionarului intern și spune că mai toți marii atacanți ai lumii „trebuie să-și mai tragă sufletul din când în când”, așa cum face și internaționalul iberic, noul star al fotbalului mondial, care de multe ori dă impresia că „doarme”, dar apoi când are mingea la picior, nu-l mai prinde nimeni.</p>
<p>„Eu nu o să contrazic niciodată un antrenor, mai ales pe Mircea Lucescu. El ia deciziile, pentru că el răspunde pentru rezultate. Nu tu, nu eu. Dar știu și că marii atacanți știu mereu când și cât să stea, să se odihnească. Trebuie să-și tragă sufletul din când în când. Uitați-vă la Yamal, zici că doarme uneori. Dar și când țâșnește, nu-l mai prinzi”, a declarat Mitică Dragomir pentru <span>ProSport</span>.</p>
<p><img alt="" class="size-large wp-image-20151918" decoding="async" fetchpriority="high" height="796" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Un-nou-stadion-ca-n-vestul-Europei-se-face-in-Romania.-„Acasa-la-Mircea-Lucescu-apare-o-bijuterie-de-65.000.000-de-euro-scaled-e1745308805124-1400x796.jpg" srcset="https://www.prosport.ro/wp-content/uploads/2025/04/Un-nou-stadion-ca-n-vestul-Europei-se-face-in-Romania.-„Acasa-la-Mircea-Lucescu-apare-o-bijuterie-de-65.000.000-de-euro-scaled-e1745308805124-1400x796.jpg 1400w, https://www.prosport.ro/wp-content/uploads/2025/04/Un-nou-stadion-ca-n-vestul-Europei-se-face-in-Romania.-„Acasa-la-Mircea-Lucescu-apare-o-bijuterie-de-65.000.000-de-euro-scaled-e1745308805124-768x437.jpg 768w, https://www.prosport.ro/wp-content/uploads/2025/04/Un-nou-stadion-ca-n-vestul-Europei-se-face-in-Romania.-„Acasa-la-Mircea-Lucescu-apare-o-bijuterie-de-65.000.000-de-euro-scaled-e1745308805124-1536x873.jpg 1536w, https://www.prosport.ro/wp-content/uploads/2025/04/Un-nou-stadion-ca-n-vestul-Europei-se-face-in-Romania.-„Acasa-la-Mircea-Lucescu-apare-o-bijuterie-de-65.000.000-de-euro-scaled-e1745308805124-2048x1164.jpg 2048w" width="1400"/></p>
<h2><span>Mesajul selecționerul pentru golgheterul campionatului este cât se poate de clar. „Mă uit și la datele lui fizice”</span></h2>
<p>Mircea Lucescu nu a rămas indiferent după prestațiile și golurile cu nemiluita marcate în acest sezon de Louis Munteanu, dar a ținut să-l avertizeze pe acesta că nu este suficient și va trebui să depună și mai mult efort, de data aceasta fizic, pentru a ajunge la echipa mare a României.</p>
<p>„Nu vreau să comentez, eu apreciez foarte mult toți jucătorii, mă uit și la datele lui fizice, el trebuie să crească. Dacă nu înțelege că trebuie să facă un efort să ajungă la cel puțin 10 kilometri jumătate, 11 kilometri, alergare pe teren, asta înseamnă mai multă disponibilitate de a face pressing, de a reveni în apărare”, a spus Mircea Lucescu, la <span>Golazo</span>.</p>
<p>Lucescu senior a anunțat că Louis Munteanu va fi convocat de Daniel Pancu la naționala U21 a României pentru EURO 2025, astfel că acesta nu va face parte din <span>lotul naționalei mari nici în la dubla cu Austria și Cipru</span> din luna iunie, în preliminariile Cupei Mondiale de anul viitor.</p>

]]></description>
    </item>
    <item>
      <title>Transferul lui Ianis Hagi în Bundesliga, condiționat de accidentarea la genunchi: „Poate semna cu Monchengladbach, dar trebuie să fie sănătos”. EXCLUSIV</title>
      <link>https://www.prosport.ro/fotbal-extern/transferul-lui-ianis-hagi-in-bundesliga-conditionat-de-accidentarea-la-genunchi-poate-semna-cu-monchengladbach-dar-trebuie-sa-fie-sanatos-exclusiv-20171684</link>
      <description><![CDATA[<img src="https://www.prosport.ro/wp-content/uploads/2025/05/Transferul-lui-Ianis-Hagi-in-Bundesliga-conditionat-de-accidentarea-la-genunchi-„Poate-semna-cu-Monchengladbach-dar-trebuie-sa-fie-sanatos.-EXCLUSIV.jpeg"/><br/><p>Pus în postura de a comenta potențialul transfer al lui Ianis Hagi (26 de ani) în Bundesliga, Dumitru Dragomir (78) a spus că mutarea este condiționată de accidentarea mijlocașului la genunchi.</p>
<p>Concret, fostul șef al Ligii Profesioniste de Fotbal spune că fiul lui Gică Hagi (60) trebuie să se recupereze cât mai rapid posibil. Momentan, nu se știe cât va absenta internaționalul român de pe teren, însă este cert că nu va putea lua parte la acțiunea naționalei din luna iunie.</p>
<h2><span>Cum comentează Dumitru Dragomir transferul lui Ianis Hagi în Bundesliga. Borussia Monchengladbach îl dorește de mai mult timp</span></h2>
<p>Despre un potențial <span>transfer al lui Ianis Hagi în Bundesliga, la Borussia Monchengladbach, ProSport.ro a scris</span> încă din aprilie 2025, însă în realitate, interesul nemților pentru mijlocașul naționalei României este mult mai vechi.</p>
<p>De aproximativ un an de zile se vehiculează că <span>Gladbach l-ar avea pe radar pe Hagi Jr., iar în urmă cu doar câteva zile, presa internațională a scris din nou despre posibilitatea ca transferul să se realizeze</span>.</p>
<p>Rămâne de văzut dacă informațiile se vor concretiza, însă cert este că nemții au acum cea mai bună ocazie de a-i obține semnătura fotbalistului român. Ianis Hagi va ajunge la finalul contractului cu Rangers și va putea semna, gratis, cu orice echipă își dorește. Așadar, șansele ca el să primească o oportunitate din partea unei echipe cu pretenții sunt destul de importante.</p>
<p>Totuși, pus în postura de a comenta acest eventual transfer, Dumitru Dragomir a ținut să își prezinte scepticismul. Ex-președinte al Ligii Profesioniste de Fotbal în intervalul 1996 – 2013, Mitică Dragomir nu crede că nemții îi vor face o ofertă concretă lui Hagi Jr. în cazul în care nu se va recupera curând după accidentarea pe care a suferit-o la genunchi.</p>
<p>Momentan nu se știe cu exactitate cât va lipsi fotbalistul de pe teren, însă din cadrul echipei naționale s-a confirmat faptul că <span>Ianis nu va lua parte la meciurile cu Austria și Cipru</span> din debutul lunii iunie.</p>
<blockquote><p>Ianis Hagi este un copil bun, un fotbalist cu calitate, dar cu mult ghinion. Accidentarea asta l-a scos din cărți, momentan, pentru un transfer. Eu zic că nimeni nu ia fotbaliști loviți. Vor aștepta să se recupereze și să vadă în ce condiție fizică se află. Poate juca în Bundesliga, la Monchengladbach, dacă e sănătos”, a spus Mitică Dragomir pentru <span>ProSport</span>.</p></blockquote>
<p>În sezonul 2024 – 2025, în care a avut parte de multe piedici, majoritatea puse de clubul Rangers, Ianis Hagi tot a izbutit să contribuie cu 4 goluri și 7 pase decisive, într-un total de 23 de meciuri jucate în prima ligă a Scoției.</p>
<h2><span>Cât va absenta Ianis Hagi: „Asta se presupune”</span></h2>
<p>Primul care a încercat să ofere câteva detalii vizavi de accidentarea lui Ianis Hagi a fost Mihai Stoichiță (71), directorul tehnic al Federației Române de Fotbal.</p>
<p>Din informațiile pe care le-a primit acesta, Hagi Jr. va sta departe de gazon doar câteva săptămâni. Așadar, la prima vedere, accidentarea nu este un gravă, respectiv o recidivă la cea care l-a scos din circuit pe mijlocaș mai bine de un an.</p>
<p>Totuși, așa cum am precizat deja, Ianis nu va fi refăcut în timp util pentru a lua parte la meciurile naționalei din iunie:</p>
<blockquote><p>Se presupune că Ianis Hagi va sta pe margine câteva săptămâni. Eu cred că nu va fi apt pentru meciul cu Austria. Nu sunt doctor, dar o lună va sta minim, cel puțin asta am primit la Federație. S-ar putea să fie subiect închis cu Ianis. Nu pot da eu un verdict medical, dar șansele sunt mici”, a afirmat Mihai Stoichiță, pentru <span>Fanatik</span>.</p></blockquote>
<p>Naționala de fotbal a României va juca în deplasare cu Austria, pe 7 iunie, și pe teren propriu cu Cipru, pe 10 iunie, în preliminariile World Cup 2026.</p>

]]></description>
    </item>
    <item>
      <title>Mircea Lucescu a ales stranierii pentru meciurile cu Austria și Cipru din preliminariile Cupei Mondiale 2026! Lista convocărilor preliminare</title>
      <link>https://www.prosport.ro/fotbal-intern/nationala/mircea-lucescu-a-ales-stranierii-pentru-meciurile-cu-austria-si-cipru-din-preliminariile-cupei-mondiale-2026-lista-convocarilor-preliminare-20171739</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-ales-stranierii-pentru-meciurile-cu-Austria-si-Cipru-din-preliminariile-Cupei-Mondiale-2026-Lista-convocarilor-preliminare.webp"/><br/><p>Vineri, 16 mai 2025, Mircea Lucescu (79 de ani) a ales stranierii pentru meciurile cu Austria și Cipru din preliminariile Cupei Mondiale 2026.</p>
<p>Partidele sunt programate în iunie, pe 7 și 10. Prima confruntare va fi cu Austria, în deplasare, iar trei zile mai târziu, „tricolorii” vor primi la București vizita reprezentativei din Cipru.</p>
<h2><span>Mircea Lucescu a decis: ei sunt stranierii care vor reprezenta România cu Austria și Cipru!</span></h2>
<p>Pe 7 și 10 iunie, <span>pentru naționala de fotbal a României urmează două meciuri foarte importante din campania de calificare pentru Cupa Mondială 2026, cu Austria și Cipru</span>, iar vineri, 16 mai, Mircea Lucescu a decis cei 19 stranieri din care va alege fotbaliștii pentru lotul final.</p>
<p>Mai jos lista convocărilor preliminar:</p>
<ul>
<li>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ionuț RADU (Venezia | Italia, 4/0);</li>
<li>Fundași<br/>
Andrei RAȚIU (Rayo Vallecano | Spania, 29/1), Deian ⁠SORESCU (Gaziantep FK | Turcia, 20/0), Virgil ⁠GHIȚĂ (Cracovia | Polonia, 2/0), Adrian RUS (Pisa | Italia, 22/1), Andrei BURCĂ (Baniyas | EAU, 39/1), Ionuț NEDELCEARU (Akron Togliatti | Rusia, 27/2);</li>
<li>Mijlocași<br/>
Marius MARIN (Pisa | Italia, 30/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), ⁠Vlad DRAGOMIR (Pafos | Cipru, 1/0), Dennis MAN (Parma | Italia, 35/9), Olimpiu MORUȚAN (Pisa | Italia, 16/1), Valentin MIHĂILĂ (Parma | Italia, 30/5), Florinel COMAN (Cagliari | Italia, 20/2);</li>
<li>Atacanți<br/>
Denis DRĂGUȘ (Trabzonspor | Turcia, 22/5), George PUȘCAȘ (Bodrum | Turcia, 46/11).</li>
</ul>
<p>Potrivit <span>FRF.ro</span>, Mircea Lucescu va anunța la o dată ulterioară lotul final <span>pentru meciurile cu Austria și Cipru</span>, care va cuprinde o parte din stranierii de mai sus, plus jucătorii din competiția internă.</p>
<h2><span>Programul României din preliminariile World Cup 2026</span></h2>
<p>Naționala de fotbal a României este pe locul 2 în Grupa H a preliminariilor World Cup 2026, cu 3 puncte adunate după primele două meciuri jucate. Lider este Bosnia Herțegovina, cu 6 puncte. În schimb, în spatele României sunt Cipru, cu 3 puncte, apoi Austria și San Marino, ambele cu 0 puncte. Trebuie precizat, totuși, că Austria nu a jucat niciun meci, deoarece în primăvară a fost angrenată în play-off-ul Ligii Națiunilor.</p>
<ul>
<li>Vineri, 21 martie: Cipru – San Marino 2-0 (Pittas 55′, Kakoulli 86′), ROMÂNIA– Bosnia și Herțegovina 0-1 (Gigović 14′)</li>
<li>Luni, 24 martie: Bosnia și Herțegovina – Cipru 2-1 (Demirović 22′, Hajradinović 56′ / Pittas 45’+2), San Marino – ROMÂNIA 1-5 (Zannoni 67′ / Cevoli 6′-ag, M. Popescu 44′, R. Marin 55′-pen., Hagi 75′-pen., Alibec 90’+5)</li>
<li>Sâmbătă, 7 iunie: Bosnia și Herțegovina – San Marino (16:00), Austria – ROMÂNIA (21:45)</li>
<li>Marți, 10 iunie: ROMÂNIA– Cipru, San Marino – Austria (21:45)</li>
<li>Sâmbătă, 6 septembrie: Austria – Cipru, San Marino – Bosnia și Herțegovina (21:45)</li>
<li>Marți, 9 septembrie: Bosnia și Herțegovina – Austria, Cipru – ROMÂNIA (21:45)</li>
<li>Joi, 9 octombrie: Austria – San Marino, Cipru – Bosnia și Herțegovina (21:45)</li>
<li>Duminică, 12 octombrie: San Marino – Cipru (16:00), ROMÂNIA– Austria (21:45)</li>
<li>Sâmbătă, 15 noiembrie: Cipru – Austria (19:00), Bosnia și Herțegovina – ROMÂNIA (21:45)</li>
<li>Marți, 18 noiembrie: Austria – Bosnia și Herțegovina, ROMÂNIA– San Marino (21:45)</li>
</ul>
<blockquote><p>Toată problema la mine este de timp. Ceea ce fac eu cu ei… așa le și spun. «Nu am nevoie de picioarele voastre, am nevoie de mintea voastră, să analizăm bine adversarul, să gândim, să nu suferim la presiunea adversarului. Austria trăiește din presing. Dacă până acum m-am concentrat pe un grup de jucători, acum trebuie să schimb. La fiecare acțiune am chemat 2-3 jucători, e o diferență extraordinară. Dacă această echipă a obținut o calificare, asta s-a datorat omogenității ei. Voi fi foarte atent, voi încerca să îi recuperez pe toți”, a declarat Mircea Lucescu, potrivit <span>Golazo</span>.</p></blockquote>

]]></description>
    </item>
    <item>
      <title>TOP 100 cei mai buni antrenori din istorie. Britanicii au ales şi trei români: lovitură pentru Mircea Lucescu, care e ultimul dintre ei!</title>
      <link>https://www.prosport.ro/fotbal-intern/nationala/top-100-cei-mai-buni-antrenori-din-istorie-britanicii-au-ales-si-trei-romani-lovitura-pentru-mircea-lucescu-care-e-ultimul-dintre-ei-20171599</link>
      <description><![CDATA[<img src="https://www.prosport.ro/wp-content/uploads/2025/05/TOP-100-cei-mai-buni-antrenori-din-istorie.-Britanicii-au-ales-si-trei-romani-lovitura-pentru-Mircea-Lucescu-care-e-ultimul-dintre-ei-e1747378957651-1400x763.jpg"/><br/><p>Trei antrenori români au prins TOP 100 al celor mai buni antrenori din istorie, realizat de Sport Bible. Mircea Lucescu, Ștefan Kovacs și Emeric Ienei sunt alături de nume uriașe ale acestui sport.</p>
<p>Unii dintre cei mai galonați antrenori români, câștigători de trofee europene, Ștefan Kovacs, Emeric Ienei și Mircea Lucescu n-au fost uitați de publicațiile internaționale care au făcut topul antrenorilor all-time.</p>
<h2><span>Cum au fost clasați Ștefan Kovacs, Emeric Ienei și Mircea Lucescu în TOP 100 antrenori all-time</span></h2>
<p>Plecând în mod descrescător, Mircea Lucescu ocupă poziția 87 în clasamentul realizat de <span>Sport Bible</span>. Românul este peste nume uriașe precum Claudio Ranieri, Antonio Conte, Roberto Mancini, Fatih Terim sau Roy Hodgson.</p>
<p>Pe poziții aproximativ asemănătoare, Emeric Ienei a fost pus pe 63, iar Ștefan Kovacs pe o poziție mai sus, pe 62. Cei doi sunt foști câștigători de Liga Campionilor. Primul a câștigat-o cu Steaua 1986, iar cel de-al doilea a triumfat cu Ajax Amsterdam, doi ani consecutivi, 1971-1973.</p>
<p>Emerich Ienei și Ștefan Kovacs depășesc și ei nume grele ale fotbalului, printre care Joachim Low, Fernando Santos, Didier Deschamps sau Marcelo Bielsa. În vârful clasamentului sunt antrenori uriași, care au revoluționat fotbalul.</p>
<p>Actualul selectioner prinde o poziție mult mai bună în clasamentul realizat după trofee. Acolo prinde podiumul, întrucât a câștigat de-a lungul timpului 35 de trofee. Primele două poziții, din punct de vedere al trofeelor câștigate, sunt ocupate de scoțianul Sir Alex Ferguson și spaniolul Pep Guardiola.</p>
<h2><span>Cum arată TOP 10 antrenori all-time</span></h2>
<p>Conform sursei, pe locul 1 se află Sir Alex Ferguson, cel mai galonat antrenor din Marea Britanie. Fostul antrenor al celor de la Manchester United rămâne un punct important în istoria Premier League, nu doar a „Diavolilor roșii”.</p>
<p>Locul doi este ocupat de Rinus Michels, antrenorul care a fost înlocuit de Ștefan Kovacs la Ajax Amsterdam. Pe podium se mai află tot un olandez, Johan Cruyff, care a inventat fotbalul total.</p>
<p>TOP 5 este completat de Bill Shankly, dar și de Pep Guardiola, actualul antrenor al lui Manchester City, care <span>a avut parte de un sezon de coșmar</span>, dar și de probleme pe plan personal.</p>
<p>Topul mai este completat de nume uriașe precum Arrigo Sacchi, Matt Busby, Helenio Herrera, Ernst Happel, Valeriy Loanovskyi, toți antrenori cu performanțe uriașe în secolul trecut.</p>
<p>În cadrul topului mai trebuie menționați Jose Mourinho (12), Marcello Lippi (13), Vincente del Bosque (15), Carlo Ancelotti (17), care <span>a semnat cu echipa națională a Braziliei</span>, Louis van Gaal (20), Arsene Wenger (23) șamd.</p>

]]></description>
    </item>
    <item>
      <title>Mircea Lucescu nu s-a ferit de cuvinte sau îşi pregăteşte deja terenul pentru un eşec răsunător: 6 fotbalişti, out din naționala României cu Austria!</title>
      <link>https://www.prosport.ro/fotbal-intern/nationala/mircea-lucescu-nu-s-a-ferit-de-cuvinte-sau-isi-pregateste-deja-terenul-pentru-un-esec-rasunator-6-fotbalisti-out-din-nationala-romaniei-cu-austria-20171438</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-nu-s-a-ferit-de-cuvinte-sau-isi-pregateste-deja-terenul-pentru-un-esec-rasunator-6-fotbalisti-out-din-nationala-Romaniei-cu-Austria-1400x778.jpg"/><br/><p>Mircea Lucescu va aborda meciul cu Austria fără șase dintre jucătorii importanți. Aproape toți sunt indisponibili din cauza problemelor medicale cu care se confruntă.</p>
<p>Naționala României are nevoie de un rezultat pozitiv pentru a păstra intacte <span>șanse de calificare la Campionatul Mondial din 2026</span>. În momentul de față se află pe poziția a doua, la trei puncte în urma liderului Bosnia.</p>
<p>Partida de la Viena se va disputa pe 7 iunie, la ora 21:45. Ulterior, tricolorii vor reveni la București pentru duelul cu selecționata Ciprului, pe care au învins-o de două ori în Liga Națiunilor.</p>
<h2><span>Mircea Lucescu nu se va baza pe șase jucători în meciul cu Austria</span></h2>
<p>Din motive medicale, Radu Drăgușin, Darius Olaru, Valentin Mihăilă și Florinel Coman nu vor putea lua parte la acțiunea care va începe în mai puțin de o lună. Nici Denis Drăguș și Răzvan Marin nu vor fi convocați, chiar dacă s-au recuperat după accidentări.</p>
<p>Selecționerul se vede nevoit să facă modificări importante în cadrul grupului, dar asta nu înseamnă că și-a pierdut încrederea. Mesajul transmis jucătorilor care îi vor înlocui pe cei mai sus menționați e cât se poate de clar: trebuie să dea tot ce au mai bun.</p>
<blockquote><p>„Problema la mine este de timp. Ceea ce fac eu cu ei… Așa le și spun: «Nu am nevoie de picioarele voastre, am nevoie de mintea voastră, să analizăm bine adversarul, să gândim, să nu suferim la presiunea adversarului». Austria trăiește din presing.</p>
<p> </p>
<p>Dacă până acum m-am concentrat pe un grup de jucători, acum trebuie să schimb. La fiecare acțiune am chemat 2-3 jucători, e o diferență extraordinară. Dacă această echipă a obținut o calificare, asta s-a datorat omogenității ei. Voi fi foarte atent, voi încerca să îi recuperez pe toți.</p>
<p> </p>
<p>Nu pot să spun că sunt optimist, dar asta nu înseamnă că sunt îngrijorat. Indiferent cine va veni la echipa națională, ăștia sunt jucătorii și trebuie să dea maximum!</p>
<p> </p>
<p>Drăgușin e out, Olaru, pe care îl consider unul dintre cei mai buni jucători pe care îi avem, poate să joace oricând în Italia, în prima divizie. Nu a jucat foarte mult pentru că acolo e Stanciu, care întreține mult emoțional echipa, dar a intrat bine. Coman, out, Mihăilă, out, Drăguș, out! Răzvan Marin, care nu a jucat pentru că a avut o problemă la genunchi. Eu am mai trecut prin asta”, a declarat Mircea Lucescu pentru <span>golazo.ro</span>.</p></blockquote>
<h2><span>Ianis Hagi, în pericol: „S-ar putea să fie subiect închis”</span></h2>
<p>Alături de jucătorii enumerați de „Il Luce”, pe lista indisponibililor se va adăuga, cel mai probabil, Ianis Hagi. Acesta <span>s-a accidentat în derby-ul cu Celtic</span> și are șanse foarte mici de a fi pe teren în iunie.</p>
<blockquote><p>„Se presupune că Ianis Hagi va sta pe margine câteva săptămâni. Eu cred că nu va fi apt pentru meciul cu Austria.</p>
<p> </p>
<p>Nu sunt doctor, dar va sta minim o lună. Cel puțin asta am primit la Federație. S-ar putea să fie subiect închis cu Ianis. Șansele sunt mici”, a spus directorul tehnic al FRF, Mihai Stoichiță, pentru <span>fanatik.ro</span>.</p></blockquote>

]]></description>
    </item>
  </channel>
</rss>
