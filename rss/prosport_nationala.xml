<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Italienii pun România lângă Germania în barajul pentru Mondiale!</title>
      <link>https://www.prosport.ro/fotbal-intern/nationala/italienii-pun-romania-langa-germania-in-barajul-pentru-mondiale-20271130</link>
      <description><![CDATA[<img src="https://www.prosport.ro//wp-content/uploads/2025/09/Italienii-pun-Romania-langa-Germania-in-barajul-pentru-Mondiale-scaled-e1757685369983-1400x815.jpg"/><br/><p>Italienii au discutat despre barajul de calificare al UEFA Nations League, care poate duce România la Cupa Mondială din vara anului viitor. Jurnaliștii din „Cizmă” i-au plasat pe „tricolori” într-un clasament unde se mai află și Germania, aflată în pericol de a nu prinde biletul direct spre turneul final.</p>
<p>Echipa națională a României a avut o campanie de calificare la Cupa Mondială dezastruoasă. „Tricolorii” au fost învinși de Bosnia &amp; Herțegovina, dar și de Austria, principalele contracandidate la primele două poziții, astfel că mai au speranțe doar prin barajul de UEFA Nations League.</p>
<h2><span>Jurnaliștii italieni văd România în urna capilor de serie la barajul de UEFA Nations League</span></h2>
<p>Jurnaliștii italieni cred că România este pe poziția 4 într-un clasament cu cele mai bune echipe care nu s-ar califica direct la Cupa Mondială, bazându-se pe clasamentul de astăzi. „Tricolorii” au fost poziționați sub Germania, Suedia și Țara Galilor.</p>
<p>„În semifinala barajului ne-ar aștepta o surpriză. Pe baza clasamentelor de azi, cele mai bune echipe care nu s-ar califica la Mondial din grupă ar fi Germania (locul 3), Suedia, Țara Galilor și România. Presupunând că Germania își va îmbunătăți poziția, pericolul real este Suedia, care ar veni cu puterile din atac, Isak și Gyokeres.</p>
<p>Macedonia de Nord ar putea apărea și ea în urna a patra. Vorbim de Suedia și Macedonia de Nord, echipele care ne-au blocat drumul spre Rusia 2018, respectiv Qatar 2022. Nu par echipe superioare Italiei, dar nici la momentele respective nu păreau.</p>
<p>Alte echipe care ar putea apărea la baraj din urna a patra și ar fi variante mult mai bune sunt Irlanda de Nord, Moldova sau San Marino. Vom avea astfel fie o semifinală teribilă, fie una facilă. Totuși, ulterior va mai veni o finală”, au scris cei de la <span>Gazzetta dello Sport</span>.</p>
<h2><span>Echipa națională a României speră la calificare prin barajul de UEFA Nations League</span></h2>
<p>În cazul în care „tricolorii” nu vor reuși să prindă primele două locuri, <span>singura șansă mai rămâne doar barajul de UEFA Nations League</span>, acolo unde România poate prinde statutul de cap de serie doar dacă va fi în primele 8 ca puncte obținute în campania actuală.</p>
<p>În acest caz, elevii lui Mircea Lucescu pot da de nume ușoare ale fotbalului european, printre care Moldova sau San Marino. În caz contrar, <span>România poate da de „balauri”</span> precum Ucraina, Turcia sau Italia. Echipa națională mai are de disputat doar trei meciuri în Grupa H, cu Bosnia &amp; Herțegovina, Austria și San Marino.</p>

]]></description>
    </item>
    <item>
      <title>Reacție șocantă: „Gică Hagi n-ar trebui să fie selecționerul României câtă vreme Ianis e în activitate!”</title>
      <link>https://www.prosport.ro/fotbal-intern/nationala/reactie-socanta-gica-hagi-n-ar-trebui-sa-fie-selectionerul-romaniei-cata-vreme-ianis-e-in-activitate-20271119</link>
      <description><![CDATA[<img src="https://www.prosport.ro//wp-content/uploads/2025/09/Reactie-socanta-„Gica-Hagi-n-ar-trebui-sa-fie-selectionerul-Romaniei-cata-vreme-Ianis-e-in-activitate-1400x787.jpg"/><br/><p>Fostul jucător care a câștigat tripla în sezonul 2014-2015 alături de FCSB susține că Gheorghe Hagi nu ar trebui să preia echipa națională câtă vreme Ianis Hagi activează în fotbal.</p>
<p>Raul Rusescu a semnalat două probleme mari pe care „Regele” va trebui să le gestioneze dacă va accepta să fie selecționerul României în viitorul apropiat.</p>
<h2><span>Raul Rusescu: „Cred că Gheorghe Hagi n-ar trebui să fie selecționer atât timp cât Ianis e încă jucător în activitate”</span></h2>
<p>Mulți oameni din fotbal și foști internaționali români <span>s-au arătat încântați de posibilitatea ca Gică Hagi să devină noul selecționer al Românie</span>i, mai ales după parcursul sub așteptări înregistrat de „tricolori” sub comanda lui Mircea Lucescu din grupa de calificare pentru Cupa Mondială din 2026.</p>
<p>Raul Rusescu a oferit un punct de vedere la scenariul în care <span>Gheorghe Hagi ar prelua echipa națională</span>.</p>
<p>„Cred că Gheorghe Hagi n-ar trebui să fie selecționer atât timp cât Ianis e încă jucător în activitate. Peste 10 ani poate să preia echipa națională, nu contează vârsta.</p>
<p>Oricum sunt discuții referitoare la Ianis și la faptul că, deși a fost la echipa a doua a lui Rangers și nu s-a impus pe nicăieri, tot a prins echipa națională. Gândește-te ce discuții s-ar naște în momentul în care Gheorghe Hagi ar deveni selecționer și îl va convoca pe Ianis Hagi.</p>
<p>Mi-aș dori să-l văd pe Gică Hagi din nou la echipa națională, dar va trebui să-și asume aceste lucruri. În continuare, așa cum am zis, are prea multe lucruri de rezolvat în afara fotbalului. E patron de club și fiul lui e un jucător în angrenajul echipei naționale. Sunt prea multe aspecte care vor da naștere unor discuții fără legătură cu progresul echipei naționale”, a spus Raul Rusescu, pentru <span>GSP</span>.</p>
<h2><span>Ce se va întâmpla cu Mircea Lucescu la echipa națională</span></h2>
<p>Mircea Lucescu a fost numit selecționerul României pe 6 august 2025, semnând un contract valabil pe doi ani cu Federația Română de Fotbal. „Il Luce” nu intenționează să renunțe la funcție decât dacă FRF va reuși să-i găsească un înlocuitor.</p>
<p>Mircea Lucescu și președintele Federației, Răzvan Burleanu, au discutat recent într-o ședință despre viitorul tehnicianului ca selecționer.</p>
<ul>
<li><span>„Nu renunț decât așa!”. Culisele incredibile ale negocierilor dintre Mircea Lucescu și FRF: selecționerul s-ar agăța „din orgoliu de un anumit fel de sfârșit”</span></li>
</ul>

]]></description>
    </item>
    <item>
      <title>Adrian Mutu l-a pus la zid pe Andrei Rațiu: „Are lacune! L-am supraevaluat”</title>
      <link>https://www.prosport.ro/fotbal-intern/nationala/adrian-mutu-l-a-pus-la-zid-pe-andrei-ratiu-are-lacune-l-am-supraevaluat-20271027</link>
      <description><![CDATA[<img src="https://www.prosport.ro//wp-content/uploads/2025/09/Adrian-Mutu-l-a-pus-la-zid-pe-Andrei-Ratiu-„Are-lacune-L-am-supraevaluat-1400x787.jpg"/><br/><p>Adrian Mutu s-a lămurit în privința lui Andrei Rațiu și nu s-a ferit să îl atace. Nu este pentru prima dată în preliminariile Cupei Mondiale când evoluțiile modeste ale fundașului dreapta sunt aduse în discuție.</p>
<p><span>Adrian Mutu l-a analizat</span> atent pe Andrei Rațiu în ultima perioadă și a venit cu o ipoteză cu totul nouă legată de prestațiile sub așteptări.</p>
<h2><span>Adrian Mutu l-a pus la zid pe Andrei Rațiu: „Are lacune! L-am supraevaluat”</span></h2>
<p>Briliantul” a indicat că forma actuală a fundașului român ar putea reprezenta, de fapt, adevărata sa valoare, iar evoluțiile din Spania și de la Campionatul European să fi fost doar excepții.</p>
<p>Fostul internațional și-a susținut punctul de vedere, argumentând că <span>fotbalistul nu a reușit să obțină până acum un transfer</span> și că spre deosebire de români, spaniolii ar putea să-l vadă diferit pe Rațiu.</p>
<p>„(n.r. – Despre Andrei Rațiu) Dar când a jucat bine a fost o excepție sau așa era valoarea lui? Ideea e așa, că probabil el e monitorizat foarte bine în Spania. Nu s-a reușit niciun transfer al lui, probabil anumite lacune le are, pe care noi nu reușim să le identificăm. Acum începem să ne uităm cu alți ochi, că până acum Rațiu poate a fost simbolul echipei de la Europene, nu?</p>
<p>Poate noi l-am supraevaluat pe Rațiu, nu? Poate. Și acum ne mirăm că de ce nu joacă. Jucătorii trebuie să înțeleagă că atunci când joci și arăți că poți să joci la un anumit nivel, așa cum ne-a arătat Rațiu, vine și cu reversul medaliei, și anume că pretențiile cresc și trebuie să îți menții valoarea aia, altfel vei fi criticat.</p>
<p>Rațiu a ajuns într-un moment din ăsta, în care e criticat. El același stil îl are, numai că nu îl ajută nici echipa în momentul ăsta și vine pe un fond de rezultate negative. Și atunci nu îl ajută echipa. Noi, bineînțeles că ne uităm cu alți ochi la el pentru că ne-a obișnuit să joace la un nivel mare”, a spus Adrian Mutu, pentru <span>Fanatik</span>.</p>
<p>În prezent, Andrei Rațiu are cea mai ridicată cotă de piață dintre toți fotbaliștii români, valoarea sa este estimată la 12 milioane de euro, potrivit site-ului de specialitate <span>Transfermarkt</span>.</p>

]]></description>
    </item>
    <item>
      <title>Neluțu Sabău, mesaj manifest despre Mircea Lucescu. „Mă surprind unii foarte superficiali, ca să dea bine, să mai râdem”</title>
      <link>https://www.prosport.ro/fotbal-intern/nationala/nelutu-sabau-mesaj-manifest-despre-mircea-lucescu-ma-surprind-unii-foarte-superficiali-ca-sa-dea-bine-sa-mai-radem-20271150</link>
      <description><![CDATA[<img src="https://www.prosport.ro//wp-content/uploads/2025/09/Nelutu-Sabau-mesaj-manifest-despre-Mircea-Lucescu.-„Ma-surprind-unii-foarte-superficiali-ca-sa-dea-bine-sa-mai-radem.jpg"/><br/><p>Contestat, după ultimele rezultate ale echipei naționale, selecționerul Mircea Lucescu este susținut de Ioan Ovidiu Sabău.</p>
<p>Antrenorul Universității Cluj a apărut pe listele cu potențiali înlocuitori pentru Lucescu. „Nu știu de așa ceva (n.red – râde). Ce să comentez?”, a reacționat Sabău.</p>
<h2><span>„Dacă vrem să înțelegem, este cel mai în măsură”</span></h2>
<p>Antrenorul îi sfătuiește pe șefii FRF să asculte concluziile actualului selecționer și să-l mențină la echipa națională: „Avem unul dintre cei mai mari pe care i-a avut România. Trebuie să-l ascultăm. Concluziile dânsului sunt foarte, foarte importante. Dacă vrem să înțelegem, este cel mai în măsură, pentru că cunoaște foarte bine, este permanent în fenomen, știe despre ce este vorba. Cred că cei din Federație ar trebui să îl asculte, pentru că dacă se pune sub semnul întrebării un astfel de antrenor…”, a fost reacția de dezamăgire a lui Sabău, când a fost întrebat despre posibila înlăturare a selecționerului.</p>
<h2><span>„Foarte mulți au refuzat să preia echipa națională”</span></h2>
<p><span>FRF a ajuns la Mircea Lucescu</span> după ce alți antrenori au refuzat echipa națională. În ultimii ani, Gică Hagi, Răzvan Lucescu, Dan Petrescu sau Cosmin Olăroiu au fost numele de antrenori care nu au putut fi aduși la prima reprezentativă, în ciuda interesului manifestat dinspre FRF pentru ei. Sabău amintește de acest aspect. „A venit într-un moment în care foarte mulți au refuzat și nu au vrut să preia echipa națională, din ce am citit și ce am auzit și eu. Este un om care poate să ajute foarte, foarte mult fotbalul românesc. Și concluziile dânsului, pe care le-am citit, sunt foarte, foarte corecte”, a spus Sabău.</p>
<h2><span>„Îi voi fi recunoscător toată viața”</span></h2>
<p>Sabău nu crede că<span> venirea unui alt selecționer</span> ar rezolva problemele de la echipa națională. „Dacă nu înțelegem ce avem de făcut și nu ascultăm un astfel de om, aceleași discuții vor fi. Că va veni Hagi, că va veni Boloni, că va veni Chivu, Olăroiu și așa mai departe, ne vom lovi de aceleași probleme”, este de părere antrenorul lui U Cluj.</p>
<p>Neluțu Sabău are o relație specială cu Mircea Lucescu. Este antrenorul care l-a antrenat la Dinamo, la echipa națională și care l-a dus mai apoi în Serie A, la Brescia și Reggiana. Când Sabău s-a întors în România, pe finalul carierei de jucător, a făcut-o tot cu Mircea Lucescu antrenor, la Rapid.</p>
<p>În 71 de partide l-a antrenat Il Luce pe Sabău. „Pe mine, domnul Lucescu m-a ajutat foarte, foarte mult. Am învățat atât de multe lucruri. A format foarte, foarte mulți jucători adevărați, profesioniști. Îi mulțumesc, îi voi fi recunoscător toată viața. O perioadă de 9-10 ani de zile am lucrat cu dânsul. Îi port un respect și o apreciere deosebite”, a declarat Sabău.</p>

]]></description>
    </item>
    <item>
      <title>Mirel Rădoi, anunț despre varianta de a deveni selecționer</title>
      <link>https://www.prosport.ro/fotbal-intern/nationala/mirel-radoi-anunt-despre-varianta-de-a-deveni-selectioner-20271227</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-anunt-despre-varianta-de-a-deveni-selectioner-1400x772.jpg"/><br/><p>Fostul selecţioner al României, Mirel Rădoi, a comentat ultimele rezultate ale tricolorilor şi situaţia lui Mircea Lucescu, precum şi faptul că doi jucători pe care-i pregăteşte la club, Ştefan Baiaram şi Vladimir Screciu, nu au fost folosiţi deloc în meciurile cu Canada şi Cipru, deşi s-au aflat în lot.</p>
<p>Antrenorul Universităţii Craiova admite că nu a fost o acţiune reuşită a naţionalei României, dar nu crede că <span>Mircea Lucescu ar trebui schimbat din funcţie</span>.</p>
<p>De asemenea, Mirel Rădoi a exclus posibilitatea de a antrena în paralel şi Universitatea Craiova şi <span>naţionala României</span>. Rădoi îşi sfătuieşte jucătorii să aibă răbdare şi să nu fie dezamăgiţi că nu au participat la această acţiune.</p>
<h2><span>Mirel Rădoi: „Parcă toată lumea se aştepta ca România să clacheze cu Cipru”</span></h2>
<p>„Nu a fost o acţiune reuşită a naţionalei, dar nu aş face o dramă. Nu se vor încheia aceste discuţii, şi dacă vom ajunge la Mondial, se va spune că altcineva trebuia convocat. Mircea Lucescu este mai mult decât un coleg pentru noi şi apoi am fost şi eu acolo şi ştiu ce uşor e să vorbeşti când nu eşti în funcţie. Din punctul meu de vedere, nu ar trebui să plece Mircea Lucescu de la naţională şi nici nu sunt în măsură să declar ceva despre asta, sunt specialişti care îşi pot da cu părerea. Jucătorii trebuie  să se bucure că sunt la naţională, va veni şi momentul lor.</p>
<p>Va fi și momentul lui Baiaram să joace, trebuie doar să aibă răbdare și să muncească. Nu există aşa ceva, să antrenez şi Craiova şi naţionala! Sunt suporterul echipei naționale și sunt obligat să sper în continuare la calificarea la Cupa Mondială. Ciudat este că parcă se simțea că se aștepta toată lumea ca România să clacheze cu Cipru. Parcă s-au aşteptat aceste rezultate ca să se vorbească despre vârstă, să se releve adevărata faţă a unora. De la tragerea la sorți am realizat că Austria e favorită și că noi ne luptăm cu Bosnia. Acum, când șansele sunt minime, am devenit frustrați, jucătorii nu mai sunt buni, antrenorul a uitat fotbalul și avem tot felul de discuții. Una-două, vorbim de demisie, apoi voi ziceţi că nu dăm continuitate.</p>
<p>Puţini au venit cu soluţii. Ca suporteri, îmi doresc să fim cu toții alături de ei, indiferent de rezultate, că nu ai cum să-i schimbi pe toţi. Ca naţie, ne orientăm spre lucruri negative. Dacă noi ne luăm de ei, încredere lor va dispărea și rezultatele nu vor mai veni. Hai să îi susținem, indiferent cei care sunt cei 23 de selectați”, a declarat Mirel Rădoi.</p>

]]></description>
    </item>
  </channel>
</rss>
