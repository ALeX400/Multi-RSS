<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imaginile finalului de an cu Mircea Lucescu la piață. Selecționerul României s-a tocmit la fructe și legume. FOTO EXCLUSIV</title>
      <link>https://www.prosport.ro/diverse/imaginile-finalului-de-an-cu-mircea-lucescu-la-piata-selectionerul-romaniei-s-a-tocmit-la-fructe-si-legume-foto-exclusiv-20352938</link>
      <description><![CDATA[<img src="https://www.prosport.ro//wp-content/uploads/2025/12/Imaginile-finalului-de-an-cu-Mircea-Lucescu-la-piata.-Selectionerul-Romaniei-s-a-tocmit-la-fructe-si-legume.-FOTO-EXCLUSIV.jpeg"/><br/><p>Selecționerul echipei naționale a României, Mircea Lucescu (85 de ani), a demonstrat că este la fel de tipicar în viața de zi cu zi precum este și pe banca tehnică.</p>
<p><span>ProSport</span> l-a surprins pe antrenor făcând piața, iar modul în care a dat atenție tuturor detaliilor demonstrează fără echivoc că „Il Luce” nu lasă nimic la voia întâmplării.</p>
<h2><span>Mircea Lucescu, la cumpărături de fructe și legume</span></h2>
<p>Cei mai mulți dintre oamenii obișnuiți își fac cumpărăturile în grabă, fără să acorde o importanță prea mare produselor pe care le pun în coș. Nu este și cazul selecționerului României, care a mers la piață cu scopul precis de a face cea mai bună afacere.</p>
<p>Mircea Lucescu a fost surprins de <span>ProSport</span> într-o piață, unde a mers pentru a-și reface „stocul” de fructe și legume.</p>
<p>Antrenorul în vârstă de 80 de ani a analizat cu atenție fiecare produs în parte și a intrat într-o discuție destul de lungă cu vânzătorul, fiind hotărât să își obțină toate informațiile înainte de a cumpăra fructele și legumele care i-au făcut cu ochiul.</p>
<h2><span>Mesajul lui Răzvan Burleanu pentru Mircea Lucescu, înaintea barajului cu Turcia</span></h2>
<p>Mircea Lucescu a uintrat în linie dreaptă cu pregătirile pentru unul dintre cele mai importante meciuri din cariera sa. Pe 26 martie, la Istanbul, reprezentativa României va întâlni Turcia, în semifinala barajului de calificare la Cupa Mondială din Statele Unite ale Americii, Canada și Mexic.</p>
<p>Președintele FRF Răzvan Burleanu a ținut să îl asigure pe selecționer de sprijinul său și și-a manifestat încrederea că „tricolorii” vor reuși să facă față presiunii de pe stadionul turcilor.</p>
<p>„Mircea Lucescu este unul dintre cei mai mari antrenori din istoria fotbalului românesc și mondial. Are experiență, autoritate și o viziune clară. FRF susține stabilitatea și continuitatea, mai ales într-un context în care schimbările dese nu aduc performanță. Avem un dialog constant și deschis, iar în acest moment există toată susținerea din partea administrației FRF pentru proiectul început. (…)</p>
<p>Este, fără îndoială, un meci extrem de dificil, într-o atmosferă incendiară. Dar cred că echipa națională a demonstrat în ultimii ani că poate face față presiunii. Șansele sunt reale, iar cheia va fi atitudinea, disciplina tactică și capacitatea de a gestiona momentele decisive ale jocului. (…)</p>
<p>Drumul nostru nu s-a încheiat și trebuie să credem și să muncim până la final. Suntem la doi pași de o calificare la Mondial, una pe care ne-o dorim de 28 de ani”, a declarat Răzvan Burleanu, potrivit <span>Agerpres</span>.</p>

]]></description>
    </item>
    <item>
      <title>Louis Munteanu a semnat cu DC United: „Merita ceva minunat”. EXCLUSIV</title>
      <link>https://www.prosport.ro/fotbal-intern/superliga/louis-munteanu-a-semnat-cu-dc-united-merita-ceva-minunat-exclusiv-20353282</link>
      <description><![CDATA[<img src="https://www.prosport.ro//wp-content/uploads/2025/12/Louis-Munteanu-a-semnat-cu-DC-United-„Merita-ceva-minunat22.-EXCLUSIV.jpeg"/><br/><p>Miercuri, 31 decembrie 2025, Louis Munteanu (23 de ani) a semnat cu americanii de la DC United, mutare confirmată în exclusivitate pentru ProSport de către impresara Anamaria Prodan (53).</p>
<p>Imediat după ce a bătut palma cu americanii, Anamaria Prodan a oferit o scurtă declarație direct de la masa negocierilor.</p>
<h2><span>S-au semnat actele, iar Louis Munteanu va evolua pentru americanii de la DC United</span></h2>
<p><span>Transferul lui Louis Munteanu la DC United, pentru o sumă record, așa cum a anunțat ProSport în exclusivitate</span>, a fost confirmat în cursul zilei de miercuri, 31 decembrie 2025, și de un consacrat jurnalist american.</p>
<p>Însă, mai presus decât <span>informația pusă la dispoziție de respectivul jurnalist</span> este o declarație oferită de Anamaria Prodan în exclusivitate pentru <span>ProSport</span>. Impresara a participat la discuțiile pentru transferul lui Louis Munteanu și ne-a confirmat că s-au semnat actele. Așadar, după un sezon și jumătate, golgheterul stagiunii 2024-2025 de Superliga se desparte de ardelenii de la CFR Cluj.</p>
<p>„Sunt fericită pentru acest transfer. Louis merita ceva minunat în viață și carieră. CFR, la fel. Fotbalul românesc, de asemenea. Am terminat toți anul cu o victorie minunată. Să dea Dumnezeu ca din secunda asta Louis să meargă pe drumul pe care toți jucătorii mei au pășit: pe drumul gloriei absolute. Acesta este doar începutul unui capitol de vis pt el și știu că ce va urma o să fie minunat”, a declarat Anamaria Prodan, care a intermediat negocierile din postura de impresar, pentru <span>ProSport.ro</span>.</p>
<h2><span>Nelu Varga păstrează procente bune din viitorul transfer al lui Louis Munteanu</span></h2>
<p>CFR Cluj urmează să încaseze o sumă fixă de șapte milioane de dolari în schimbul lui Louis Munteanu. Însă, în cazul în care atacantul va performa în Major League Soccer, Nelu Varga s-ar mai putea alege cu până la trei milioane de dolari sub forma unor bonusuri.</p>
<p>Și, nu în ultimul rând, așa cum <span>ProSport a informat în exclusivitate, patronul clubului din Gruia a păstrat și 35 de procente din drepturile federative ale lui Louis Munteanu</span>.</p>
<p>În acest context, un viitor transfer în care ar putea fi implicat internaționalul de 23 de ani va trimite o nouă sumă frumoasă de bani în Ardeal.</p>
<p>Louis Munteanu a marcat 28 de goluri și a oferit 9 pase decisive în totalul de 63 de partide oficiale pe care le-a jucat pentru CFR Cluj. Atacantul rămâne cu amintirea sezonului 2024-2025, în care a ieșit golgheterul Superligii, cu 25 de reușite.</p>
<p>La nivel de palmares, Munteanu se poate mândri cu faptul că a câștigat o Cupă a României alături de ardeleni. Însă, cel mai de preț trofeu pe care l-a cucerit este titlul adjudecat cu Farul Constanța în 2023.</p>

]]></description>
    </item>
    <item>
      <title>S-a doborât recordul! Presa din SUA confirmă ProSport cu suma pe care americanii i-o dau lui Varga pentru Louis Munteanu!</title>
      <link>https://www.prosport.ro/fotbal-intern/superliga/s-a-doborat-recordul-presa-din-sua-confirma-prosport-cu-suma-pe-care-americanii-i-o-dau-lui-varga-pentru-louis-munteanu-20353158</link>
      <description><![CDATA[<img src="https://www.prosport.ro//wp-content/uploads/2025/12/S-a-doborat-recordul-Presa-din-SUA-confirma-ProSport-cu-suma-pe-care-americanii-i-o-dau-lui-Varga-pentru-Louis-Munteanu.jpg"/><br/><p>Jurnaliștii din Statele Unite ale Americii au confirmat ProSport și au prezentat suma record pentru care Nelu Varga îl va vinde pe Louis Munteanu (23 de ani) la DC United.</p>
<p>Gruparea din Major League Soccer (MLS) va trimite în Gruia șapte milioane de dolari încă din această iarnă, urmând ca alte trei milioane de dolari să poată intra în conturile lui Nelu Varga sub forma unor bonusuri.</p>
<h2><span>„Afacere-record pentru DC United”. Presa din SUA confirmă ProSport și anunță transferul lui Louis Munteanu de la CFR Cluj</span></h2>
<p>Marți, 30 decembrie 2025, <span>ProSport a anunțat în exclusivitate transferul lui Louis Munteanu de la CFR Cluj pentru o sumă record</span>.</p>
<p>Site-ul nostru a izbutit să smulgă o reacție de la masa negocierilor, care îi are în prim-plan pe Nelu Varga și pe patronii americani de la DC United, grupare din MLS.</p>
<p>La scurt timp după, <span>Nelu Varga a oferit și el prima reacție despre transferul lui Louis Munteanu</span> și a confirmat că golgheterul sezonului 2024-2025 din Superliga României „e foarte aproape să plece”.</p>
<p>Iar miercuri, 31 decembrie, The Ahtletic, o publicație de încredere din Statele Unite ale Americii, <span>prin intermediul jurnalistului Tom Bogert</span>, a confirmat că Louis Munteanu va fi implicat într-o afacere record.</p>
<p>Conform sursei menționate, americanii de la DC United au acceptat să îi plătească lui Nelu Varga suma de șapte milioane de dolari încă din această iarnă. Ulterior, în funcție de performanțele atacantului din naționala României, în Gruia ar putea să mai ajungă până la trei milioane de dolari.</p>
<p>În orice caz, tranzacția reprezintă un dublu record. Louis Munteanu va deveni cel mai scump jucător vândut de CFR Cluj vreodată, dar și cel mai scump fotbalist cumpărat de americanii de la DC United, detaliu confirmat și de jurnalistul The Athletic, Tom Bogert.</p>
<p>„DC United se pregătește să facă o afacere-record prin semnarea unui internațional român, atacantul Louis Munteanu, de la CFR Cluj, anunță Tom Bogert. Tranzacția va fi închisă pentru aproximativ șapte milioane de dolari, plus bonusuri, care vor duce totalul sumei în jurul a zece milioane de dolari”, se arată pe platforma X.</p>
<h2><span>Louis Munteanu, pe primul loc în topul afacerilor făcute de CFR Cluj</span></h2>
<p>Imediat după ce tranzacția se va oficializa, Louis Munteanu îl va surclasa pe Alvaro Pereira, cedat la FC Porto pentru 6.5 milioane de euro, și va deveni cel mai scump jucător vândut de CFR Cluj vreodată.</p>
<p>Mai jos TOP 5 fotbaliști vânduți de CFR Cluj în întreaga istorie, fără Louis Munteanu:</p>
<ol>
<li>Alvaro Pereira, la FC Porto – 6.5 milioane de euro</li>
<li>Lacina Traore, la Kuban Krasnodar – 6 milioane de euro</li>
<li>Philip Otele, Al-Wahda – 3.5 milioane de euro</li>
<li>Rafael Bastos, la Al-Nassr – 3.5 milioane de euro</li>
<li>Renan, la Sampdoria – 3.2 milioane de euro</li>
</ol>
<p>Mai jos TOP 5 jucători cumpărați de DC United:</p>
<ol>
<li>Christian Benteke, de la Crystal Palace – 5.46 milioane de euro</li>
<li>Edison Flores, de la Monarcas Morelia – 4.55 milioane de euro</li>
<li>Tai Baribo, de la Philadeplhia – 3.4 milioane de euro</li>
<li>Paul Arriola, de la Club Tijuana – 2.91 milioane de euro</li>
<li>Boris Enow, de la Maccabi Netanya – 2.25 milioane de euro</li>
</ol>

]]></description>
    </item>
    <item>
      <title>Ce a cerut Cosmin Olăroiu pentru a deveni selecționerul României! Gino Iorgulescu dezvăluie culisele negocierilor cu Răzvan Burleanu. EXCLUSIV</title>
      <link>https://www.prosport.ro/fotbal-intern/nationala/ce-a-cerut-cosmin-olaroiu-pentru-a-deveni-selectionerul-romaniei-gino-iorgulescu-dezvaluie-culisele-megocierilor-cu-razvan-burleanu-exclusiv-20352500</link>
      <description><![CDATA[<img src="https://www.prosport.ro//wp-content/uploads/2025/12/Ce-a-cerut-Cosmin-Olaroiu-pentru-a-deveni-selectionerul-Romaniei.jpg"/><br/><p>Gino Iorgulescu a mărturisit că Răzvan Burleanu a fost în negocieri avansate și cu Cosmin Olăroiu pentru postul de selecționer al României.</p>
<p>În cele din urmă, totul a picat pentru că Olăroiu și-ar fi dorit un proiect pe termen lung, iar o calificare la un turneu final să nu fie o prioritate pentru Federația Română de Fotbal.</p>
<h2><span>Motivul pentru care Cosmin Olăroiu a refuzat naționala României: „Nu a fost vorba de bani!”</span></h2>
<p>Cosmin Olăroiu a fost o variantă luată serios în calcul de Răzvan Burleanu în ultimii ani, mai ales că tehnicianul ajuns la 56 de ani are o cotă excelentă după trofeele pe care le-a cucerit în ultimii ani.</p>
<p>Un bun prieten al lui Olăroiu, Gino Iorgulescu a mărturisit că antrenorul care a dus-o pe FCSB la „masa bogaților” din UEFA Champions League a cerut un proiect pe termen lung pentru a deveni selecționerul României.</p>
<p>„Oli” nu și-ar fi dorit să antreneze sub presiune, în condițiile în care prima reprezentativă n-a mai bifat o prezență la un Campionat Mondial de foarte mult timp. Mai precis din 1998, de pe vremea „Generației de Aur”.</p>
<p>În cele din urmă, Burleanu și Olăroiu n-au ajuns la o înțelegere, iar de la ultima aventură a antrenorului în România au trecut aproape 20 de ani. În 2007, tehnicianul <span>o părăsea pe FCSB și ajungea în lumea fotbalului arab, la Al-Hilal.</span></p>
<p>„Nu avem altă soluție decât Mircea Lucescu. Cu Cosmin Olăroiu a mai fost o discuție de a veni la echipa națională acum câțiva ani. Nu a fost vorba de bani! Doar că a propus un proiect de zece ani și doi ani să nu i se dea ultimatum dacă nu se califică la un Campionat European sau un Campionat Mondial. Dacă se califică, bine, dacă nu, să meargă înainte”, a mărturisit Gino Iorgulescu, într-un interviu pe care ni l-a acordat pe final de an la sediul Ligii Profesioniste de Fotbal.</p>
<p>Deocamdată, Cosmin Olăroiu este selecționerul Emiratelor Arabe Unite,<span> reprezentativă pe care n-a reușit să o ducă la Campionatul Mondial.</span></p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/-ApEJmzAXkg?start=1671&amp;feature=oembed" title="Gino Iorgulescu, interviul anului!Ce zice despre Becali + miliardarul pe care-l așteaptă-n Superliga" width="500"></iframe></div>
<h2><span>Speranțe mici înaintea marelui meci cu Turcia: „Avem probleme mari în a face o echipă de nivelul lor!”</span></h2>
<p>Fost jucător al naționalei României, Gino Iorgulescu nu este foarte optimist înaintea marelui meci din martie de la Istanbul. Atunci, tricolorii vor întâlni o națională a Turciei care pornește din postura de favorită în semifinala barajului pentru Campionatul Mondial.</p>
<p>Șeful LPF este îngrijorat de faptul că mulți jucători de bază nu reușesc să prindă suficiente minute, în special cei din străinătate. Este și cazul lui Nicolae Stanciu, internaționalul român fiind ținut pe banca de rezervă în meciul pe care Genoa l-a pierdut pe terenul celor de la Roma. Echipa din capitala Italiei s-a impus cu scorul de 3-1.</p>
<p>„Sunt jucători care prin străinătate nu joacă. Sunt jucători pe aici care, la fel, joacă și nu joacă. Avem probleme mari în a face o echipă națională de nivelul celor pe care le-am avut în trecut, în calificările pentru Campionatul European și Campionatul Mondial”, a ținut să sublinieze președintele LPF, pentru <span>ProSport.</span></p>
<p>În cazul în care naționala României reușește să treacă de Turcia, tricolorii se vor bate cu Kosovo sau Slovacia pentru un loc la turneul final de anul viitor.</p>

]]></description>
    </item>
    <item>
      <title>FCSB, urare pentru Florin Tănase în care îi anunță viitorul după ce impresarul lui a dat de înțeles că poate pleca în această iarnă</title>
      <link>https://www.prosport.ro/fotbal-intern/superliga/fcsb-urare-pentru-florin-tanase-in-care-ii-anunta-viitorul-dupa-ce-impresarul-lui-a-dat-de-inteles-ca-poate-pleca-in-aceasta-iarna-20352658</link>
      <description><![CDATA[<img src="https://www.prosport.ro//wp-content/uploads/2025/12/FCSB-urare-pentru-Florin-Tanase-in-care-ii-anunta-viitorul-dupa-ce-impresarul-lui-a-dat-de-inteles-ca-poate-pleca-in-aceasta-iarna-1400x849.png"/><br/><p>Marți, 30 decembrie 2025, Florin Tănase a împlinit vârsta de 31 de ani, iar clubul de fotbal FCSB i-a făcut o urare prin care i-a dezvăluit, într-o oarecare măsură, și viitorul.</p>
<p>În ultimele zile ale anului, experimentatul mijlocaș ofensiv a fost în centrul mai multor zvonuri despre un potențial transfer. Iar totul a fost alimentat de impresarul lui, care a lăsat de înțeles că o poate părăsi pe FCSB în această iarnă.</p>
<h2><span>Ce mesaj a postat FCSB de ziua lui Florin Tănase! Mijlocașul a împlinit 31 de ani</span></h2>
<p>Florin Tănase, lider în vestiarul de la FCSB și unul dintre cei mai apreciați fotbaliști de către fanii grupării roș-albastre, a împlinit, marți, 30 decembrie, vârsta de 31 de ani.</p>
<p>Aniversarea lui Florin Tănase a venit într-un moment important pentru cariera lui. Pe scurt, <span>impresarul Florin Vulturar sugerat public că fotbalistul pe care îl reprezintă ar putea să o părăsească pe FCSB</span> în fereastra de mercato din ianuarie.</p>
<p>În plus, nici <span>Tănase nu a negat o potențială despărțire, afirmând că în această iarnă va lua în calcul o eventuală „ofertă foarte, foarte bună”</span> care ar putea să sosească pe numele lui.</p>
<p>Însă, în ciuda celor menționate, la FCSB nu par să existe griji în privința lui Tănase. Clubul finanțat de Gigi Becali i-a făcut o urare specială fotbalistului, prin intermediul căreia a lăsat de înțeles că părțile vor colabora și în a doua jumătate a sezonului 2025-2026:</p>
<p>„Campionii României îi urează La mulți ani și multă sănătate lui Florin Tănase, care a împlinit marți, 30 decembrie, vârsta de 31 de ani. Clubul nostru îi dorește să aibă parte, în continuare, de cât mai multe succese în tricoul roș-albastru!”, au transmis oficialii FCSB, pe <span>Facebook</span>, întărind ideea că nu vor accepta ușor o despărțire de liderul vestiarului.</p>
<h2><span>Contractul lui Tănase expiră la vară</span></h2>
<p>Zvonurile au fost alimentate și de faptul că Florin Tănase mai are contract cu FCSB până la data de 30 iunie 2026. Astfel, el ar putea semna gratis încă de pe acum, urmând ca mutarea să se materializeze la vară. În alt scenariu, FCSB ar putea accepta o sumă modică în schimbul lui și Tănase ar putea schimba echipa încă de pe acum.</p>
<p>Florin Tănase are o relație strânsă cu patronul Gigi Becali, astfel că în cazul lui lucrurile se pot schimba de pe o zi pe alta, indiferent de situația contractuală în care se află.</p>
<p>Doar în actuala stagiune, mijlocașul i-a ajutat pe roș-albaștri cu 11 goluri și 4 pase decisive în totalul de 34 de partide pe care le-a jucat în toate competițiile.</p>
<p>Iar la general, Florin Tănase e la o singură reușită distanță de borna celor 100 de goluri. De asemenea, a oferit și 50 de pase decisive în totalul de 303 partide jucate pentru FCSB.</p>
<p>Conform site-ului de specialitate Transfermarkt, Florin Tănase are o cotă de piață de 2.3 milioane de euro.</p>

]]></description>
    </item>
  </channel>
</rss>
