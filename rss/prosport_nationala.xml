<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Băi, băiatule, cât te mai ascunzi?”. De ce Daniel Pancu a renunțat la Cătălin Cîrjan pentru EURO U21: cele trei motive plecate din episoadele secrete cu fotbalistul lui Dinamo București! EXCLUSIV</title>
      <link>https://www.prosport.ro/euro-u21-2025/bai-baiatule-cat-te-mai-ascunzi-de-ce-daniel-pancu-a-renuntat-la-catalin-cirjan-pentru-euro-u21-cele-trei-motive-plecate-din-episoadele-secrete-cu-fotbalistul-lui-dinamo-bucures-20188034</link>
      <description><![CDATA[<img src="https://www.prosport.ro/wp-content/uploads/2025/06/„Bai-baiatule-cat-te-mai-ascunzi.-De-ce-Daniel-Pancu-a-renuntat-la-Catalin-Cirjan-pentru-EURO-U21-cele-trei-motive-plecate-din-episoadele-secrete-cu-fotbalistul-lui-Dinamo-Bucuresti-EXCLUSIV.jpg"/><br/><p>Selecționerul Daniel Pancu a anunțat astăzi lotul final al României U21 pentru EURO din Slovacia, turneu final care începe săptămâna viitoare și în care tricolorii vor întâlni în faza grupelor Italia (11 iunie), Spania (14 iunie) și reprezentativa gazdă (17 iunie). Din cei 26 de jucători nominalizați pe lista preliminară, după problemele medicale care l-au îndepărtat pe Ștefan Baiaram de la Universitatea Craiova, „Pancone” a trebuit să mai renunțe la doi jucători.</p>
<p>Dacă absența stoperului Mario Tudose (CFC Argeș) din lotul final era cumva previzibilă, cealaltă decizie a selecționerului a stârnit uimire pentru cei mai mulți suporteri. Cătălin Cîrjan, mijlocașul ofensiv al lui Dinamo București, e out de la EURO U21!</p>
<p><span>ProSport</span> îți prezintă în exclusivitate de ce Daniel Pancu a renunțat la Cătălin Cîrjan, pe baza informațiilor direct de la lot și prin lumina celor trei motive secrete, desprinse din episoadele ce l-au avut protagonist pe fotbalistul „câinilor”.</p>
<h2><span>De ce Daniel Pancu a renunțat la Cătălin Cîrjan pentru EURO U21</span></h2>
<p>În acest sezon de Superliga, Cătălin Cîrjan a fost esențial pentru Dinamo București în multe momente. <span>ProSport</span> l<span>-a inclus aici în lotul ideal al sezonului</span>, ce-i drept la categoria „rezervelor” pe postul său, în spatele lui Adrian Șut (FCSB) și Dan Nistor (U Cluj).</p>
<p>Cîrjan a avut 42 de meciuri jucate pentru Dinamo, cu 8 goluri marcate și două pase de gol, în Superliga și Cupa României 2024/2025, fiind titular în toate cele 39 de apariții din campionat pentru „câinii roșii”. Cu atât mai șocantă ar fi, în aparență, decizia selecționerului Daniel Pancu de a renunța la el pentru un EURO U21 <span>la care tricolorii s-au calificat entuziasmant</span>.</p>
<p>Dar sursele noastre de la lot dezvăluie trei episoade relevante, din care s-au conturat cele trei motive principale care au dus spre renunțarea la Cîrjan. Primul dintre ele, petrecut în preliminariile de succes spre Campionatul European:</p>
<blockquote><p>Pancu a crezut în calitățile lui Cîrjan tot timpul, dovadă și faptul că l-a convocat la lot încă din toamna lui 2023, când au început preliminariile, iar băiatul nu juca aproape deloc la Rapid. Când a trecut la Dinamo și a căpătat minute și ritm, cu evoluții bune, a fost chemat iar. Însă la lot era parcă alt jucător, acesta e adevărul! Fără disciplină tactică, fugea parcă de joc, prins cel mai adesea în spatele adversarului… Pancu l-a băgat jumătate de oră pe final cu Muntenegru, la 1-0, și n-a adus nimic pe teren. Apoi, la singurul meci în care Cîrjan a fost titular în preliminarii, s-a terminat 0-2 în Finlanda. L-a scos după 55 de minute, dezolant!”</p></blockquote>
<figure aria-labelledby="figcaption_attachment_20187636" class="wp-caption aligncenter" id="attachment_20187636"><img alt="" class="size-large wp-image-20187636" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Romania-U21-01-1400x932.jpg" srcset="https://www.prosport.ro/wp-content/uploads/2025/06/Romania-U21-01-1400x932.jpg 1400w, https://www.prosport.ro/wp-content/uploads/2025/06/Romania-U21-01-768x511.jpg 768w, https://www.prosport.ro/wp-content/uploads/2025/06/Romania-U21-01-1536x1023.jpg 1536w, https://www.prosport.ro/wp-content/uploads/2025/06/Romania-U21-01.jpg 2000w" width="1400"/><figcaption class="wp-caption-text" id="figcaption_attachment_20187636">© FOTO: SPORT PICTURES</figcaption></figure>
<p>Și colaboratorii selecționerului dezvăluie una din reacțiile lui Pancu la acel moment, care ar fi tunat cu privire la prestațiile mijlocașului, șocat și el de ce vede în concret față de „reclama” care i se tot făcea lui Cîrjan:</p>
<blockquote><p>„Băi, băiatule, cât te mai ascunzi? Aștepți să păcălești fotbalul? Păi stai mereu cu adversarul în față, te ascunzi de minge, când tu ar trebui, la ce calități ai, să coordonezi și să tragi construcția, să filtrezi, să dinamizezi! Nu se poate așa ceva, e chestiune de abordare, de implicare, altfel nu-mi explic!”</p></blockquote>
<h2><span>Al doilea motiv: „Nu poți să faci o fentă și să dispari minute în șir din meci”</span></h2>
<p>Culmea, la club, evoluțiile lui Cîrjan au început să fie tot mai consistente, a contribuit la calificarea nesperată, până la urmă, a lui Dinamo în play-off, în condițiile în care echipa se salva sezonul trecut prin baraj de la retrogradare. Și Cîrjan s-a remarcat la același nivel în play-off.</p>
<p>România U21 se calificase între timp la EURO fără ca Pancu să se mai bazeze pe Cîrjan la ultimele două meciuri, decisive, 6-2 în Muntenegru și 3-1 cu Elveția acasă. Dincolo de părerea pe care și-o făcuse despre mijlocaș, a decis totuși să îi mai acorde o șansă și l-a convocat pentru cele două amicale ale României U21 din martie, cu Olanda și Portugalia, pregătitoare pentru turneul final.</p>
<blockquote><p>Pancu era cumva în ceață, pe de o parte Cîrjan juca bine la Dinamo, pe de altă parte știa ce văzuse cu ochii lui la antrenamente și la meciurile de la tineret. Dar nici măcar nu s-a gândit să nu îl cheme cu Olanda și Portugalia. Fiind adversari foarte tari, era un test excelent pentru a se edifica în privința lui Cîrjan, dacă merită cu adevărat la EURO sau nu”.</p></blockquote>
<p>De aceea Pancu a început titular cu el în fața Portugaliei. Dar l-a schimbat la pauză. Era 0-0, până la urmă tricolorii au învins, 1-0, fără Cîrjan pe teren. Cu Olanda, l-a introdus în minutul 61. Era 0-2, iar așteptatul impact de la Cîrjan a devenit… al doilea motiv pentru care mijlocașul lipsește acum de la EURO U21!</p>
<figure aria-labelledby="figcaption_attachment_20187857" class="wp-caption aligncenter" id="attachment_20187857"><img alt="" class="size-full wp-image-20187857" decoding="async" height="800" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Daniel-Pancu-iesire-nervoasa-dupa-Georgia-U21-–-Romania-U21-0-1.jpg" srcset="https://www.prosport.ro/wp-content/uploads/2025/06/Daniel-Pancu-iesire-nervoasa-dupa-Georgia-U21-–-Romania-U21-0-1.jpg 1400w, https://www.prosport.ro/wp-content/uploads/2025/06/Daniel-Pancu-iesire-nervoasa-dupa-Georgia-U21-–-Romania-U21-0-1-768x439.jpg 768w" width="1400"/><figcaption class="wp-caption-text" id="figcaption_attachment_20187857">Foto: FRF</figcaption></figure>
<p>Un al doilea episod care a produs o reacție fermă din partea lui Pancu. Dezvăluie sursele noastre:</p>
<blockquote><p>La acțiunea din martie, Cîrjan a venit parcă pe cai mari, forma de la Dinamo zici că îl făcuse automat titular la națională! După ce că nu arătase nimic în preliminarii, acum avea o atitudine… credeai că face o favoare că joacă, nu că e de fapt pe muchie, să fie sau nu selecționat la EURO! Pancu ne-a transmis că e șocant cât de lungi sunt perioadele din meciuri în care Cîrjan efectiv dispare. La Dinamo, unde l-a analizat atent. După un dribling reușit sau o pasă de excepție, minute în șir nu mai zici că e pe teren. Chestie de mentalitate, intră într-o zonă de mulțumire și gata! N-ai cum la EURO așa, e intensitate totală aproape minut de minut, cu adversari de calibru, cum să faci o fentă și apoi să jucăm în zece oameni, minute în șir, până mai ai tu chef să te implici!”</p></blockquote>
<h2><span>Cifrele șocante, al treilea motiv și decizia finală: „A venit ca să bifeze, nu să lupte total”</span></h2>
<p>Înaintea cantonamentului din Austria, premergător EURO U21, Daniel Pancu ar fi cerut staff-ului său și rapoarte detaliate privind cifrele reale ale lui Cătălin Cîrjan la Dinamo. Dincolo de lucrurile pozitive evidente, mari semne de întrebare care i-au confirmat sau chiar amplificat observațiile selecționerului.</p>
<p>Care ar fi fost câteva elemente din raportul primit, comparativ cu toți mijlocașii din Superliga cu minimum 20 de meciuri în acest sezon:</p>
<ul>
<li>Cîrjan în top 5 mijlocași din Superliga la posesie pierdută: de 17 ori la 90 de minute, în medie!</li>
<li>Doar 44% dueluri directe câștigate de Cîrjan, locul 71 din 96 de mijlocași ai Superligii!</li>
<li>Cîrjan, în top 15 mijlocași din Superliga la pase greșite în medie: minimum 10 pe meci!</li>
</ul>
<figure aria-labelledby="figcaption_attachment_20187907" class="wp-caption aligncenter" id="attachment_20187907"><img alt="" class="size-large wp-image-20187907" decoding="async" height="735" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Daniel-Pancu-a-anuntat-lotul-final-al-nationalei-Romaniei-U21-pentru-EURO-2025-1400x735.jpg" srcset="https://www.prosport.ro/wp-content/uploads/2025/06/Daniel-Pancu-a-anuntat-lotul-final-al-nationalei-Romaniei-U21-pentru-EURO-2025-1400x735.jpg 1400w, https://www.prosport.ro/wp-content/uploads/2025/06/Daniel-Pancu-a-anuntat-lotul-final-al-nationalei-Romaniei-U21-pentru-EURO-2025-768x403.jpg 768w, https://www.prosport.ro/wp-content/uploads/2025/06/Daniel-Pancu-a-anuntat-lotul-final-al-nationalei-Romaniei-U21-pentru-EURO-2025.jpg 1523w" width="1400"/><figcaption class="wp-caption-text" id="figcaption_attachment_20187907">Foto SPORT PICTURES</figcaption></figure>
<p>Cu datele în față, Pancu l-a chemat totuși pe Cîrjan în Austria. Și l-a încercat și în meciul test de ieri, cu Georgia. Dar, dezvăluie sursele noastre de la lot:</p>
<blockquote><p>Nimic schimbat la el. Nici tactic, nici la nivel de implicare. Momentele moarte din joc au rămas aceleași, pe tiparul obișnuit, face un lucru bun și apoi dispare. Senzația e că era sigur deja de locul lui la EURO U21 și asta este! Parcă doar bifa Europeanul, ca o chestie firească, pe care o merită și nu mai trebuie ceva în plus să facem la turneul final. Gata, suntem aici și e bine pentru el! Păi, am venit să producem ceva la EURO, nu doar să ne creștem cota individuală, de ce ne-am mai calificat?! Să bifăm sau să luptăm total?”</p></blockquote>
<p>Așa a luat Daniel Pancu, prin al treilea motiv, decizia finală privind renunțarea la Cătălin Cîrjan, transmițându-le colaboratorilor:</p>
<blockquote><p>Mare păcat de calitățile lui, mare păcat! Dar dincolo de stilul ăsta de a se ascunde de joc, dincolo și de momentele moarte, dacă tu vii cu astfel de atitudine înainte de EURO, n-am cum să te ajut mai mult! A zis-o bine Mirel Rădoi când am vorbit cu el: dacă cineva nu crede că poate realiza lucruri mari la turneu, să rămână acasă! Prefer un fotbalist care poate nu e atât de sclipitor, dar care e 200% cu mintea și resursele lui aici, crezând că putem să facem ceva și chiar luptând pentru asta!”</p></blockquote>

]]></description>
    </item>
    <item>
      <title>Cum l-au numit chinezii pe Nicolae Stanciu, după ce a semnat cu echipa lui Dan Şucu</title>
      <link>https://www.prosport.ro/fotbal-extern/cum-l-au-numit-chinezii-pe-nicolae-stanciu-dupa-ce-a-semnat-cu-echipa-lui-dan-sucu-20188076</link>
      <description><![CDATA[<img src="https://www.prosport.ro/wp-content/uploads/2025/06/Cum-l-au-numit-chinezii-pe-Nicolae-Stanciu-dupa-ce-a-semnat-cu-echipa-lui-Dan-Sucu-1400x811.jpg"/><br/><p>Nicolae Stanciu și-a terminat înțelegerea cu Damac FC și a semnat pe doi ani cu Genoa, echipa lui Dan Șucu, din postura de jucător liber de contract.</p>
<p>Ecoul mutării căpitanului naționalei României în Serie A a ajuns până în China, campionat unde mijlocașul tricolor a evoluat timp de două sezoane.</p>
<p>Jurnaliștii asiatici nu au rămas indiferenți după transferul fotbalistului despre care susțin că a fost unul dintre cei mai buni jucători care au trecut prin campionatul chinez.</p>
<h2><span>Chinezii au reacționat și ei după transferul lui Nicolae Stanciu la Genoa</span></h2>
<p>Nicolae Stanciu s-a despărțit de gruparea saudită Damac FC și a <span>parafat o înțelegere pe doi ani cu Genoa</span>, echipa unde acționar majoritar este magnatul Dan Șucu.</p>
<p>Ecoul transferului căpitanului primei noastre reprezentative în Serie A a ajuns până în îndepărtata China, campionat unde mijlocașul tricolor a evoluat timp de două sezoane, 2022 și 2023, în tricoul echipei Wuhan Three Towns.</p>
<p>Presa asiatică nu a putut trece cu vederea după mutarea fotbalistului în Peninsulă despre care susțin că a fost unul dintre cei mai valoroși jucători care au trecut prin campionatul chinez.</p>
<p>Totodată, ziariștii aduc aminte și că românul în vârstă de 32 de ani va evolua pentru <span>prima dată în cariera lui în Top 5 campionate din Europa</span>.</p>
<p>„Nicolae Stanciu, unul dintre cei mai buni jucători din CSL (n.r. – Chinese Super League), a semnat cu Genoa. Este pentru prima oară în cariera sa când va juca pentru un club din Top 5 campionate”, a subliniat pagina Hotpot Football.</p>
<h2><span>Legătura neștiută dintre un șef al „grifonilor” și căpitanul României. „Un mare muncitor”</span></h2>
<p>Nicolae Stanciu se află în momentul de față în cantonamentul echipei naționale pentru „dubla” cu Austria și Cipru din preliminariile Campionatului Mondial de anul viitor și își va cunoaște noii colegii de la Genoa când va ajunge la club.</p>
<p>Marco Ottolini, directorul sportiv la Genoa, a avut doar cuvinte de laudă la adresa românului, cu care a mai lucrat de-a lungul carierei în Belgia, la Anderlecht.</p>
<p>„Îl cunosc pe Stanciu de când lucram la Anderlecht. Va veni la Genoa cu experiență și cu calitate tehnică. În plus, este un mare muncitor”, a spus Ottolini, potrivit <span>ilsecoloxix.it</span>.</p>
<blockquote><p>Sunt bucuros că s-a oficializat. Am venit cu un vibe bun la națională, după ce mi-am terminat treaba la Damac. Am reușit, după un an greu și cu multe probleme, să menținem echipa în prima ligă.(n.r. – prezentarea de la Genoa) Normal că mi-a plăcut, știam de ea, dar acum avem două meciuri grele la națională, apoi mă concentrez la Genoa. „(n.r. – cu Genoa) Discutasem de mai mult timp. Puteam să semnez până la 1 septembrie, cât e perioada de transferuri, nu s-a oficializat nimic târziu, e 1 iunie. Din Liga 1 nu m-a căutat nimeni, nu am vorbit cu nimeni, nu au fost deloc discuții – Nicolae Stanciu</p></blockquote>

]]></description>
    </item>
    <item>
      <title>Daniel Pancu, concluzii drastice despre fotbaliştii României U21: „Nu sunt obişnuiți cu asta”</title>
      <link>https://www.prosport.ro/euro-u21-2025/daniel-pancu-concluzii-drastice-despre-fotbalistii-romaniei-u21-nu-sunt-obisnuiti-cu-asta-20188084</link>
      <description><![CDATA[<img src="https://www.prosport.ro/wp-content/uploads/2025/06/Daniel-Pancu-concluzii-drastice-despre-fotbalistii-Romaniei-U21-„Nu-sunt-obisnuiti-cu-asta.jpg"/><br/><p>Miercuri seară, 4 iunie 2025, imediat după ce fotbaliștii României U21 au învins-o pe Georgia U21 într-o partidă amicală, scor 1-0, selecționerul Daniel Pancu (47 de ani) a tras câteva concluzii importante.</p>
<p>Jocul cu Georgia a fost ultimul test pe care „tricolorii” mici l-au dat înaintea disputelor cu Italia, Spania și Slovacia de la Campionatul European U21.</p>
<h2><span>Ce a declarat Daniel Pancu după Georgia U21 – România U21 0-1</span></h2>
<p>Miercuri, în cantonamentul din Austria, <span>naționala U21 a României a avut parte de un ultim joc de pregătire</span> înaintea debutului de la Campionatul European din Slovacia.</p>
<p>„Tricolorii” lui Daniel Pancu au întâlnit-o pe Georgia U21, și ea calificată la turneul final care va debuta în mai puțin de o săptămână. Iar rezultatul final al confruntării a fost decis în minutul 71, de un gol înscris de nou-intratul Andrei Borza, care a preluat și banderola de căpitan de la Octavian Popescu.</p>
<p>De altfel, în startul reprizei secunde, selecționerul Daniel Pancu a efectuat nu mai puțin de 10 schimbări. Iar o a 11-a modificare a fost făcută în minutul 89, cu puțin timp înainte de fluierul final.</p>
<p>Pancu spune că a recurs la atât de multe schimbări din dorința de a le acorda minute fotbaliștilor. Mulți dintre ei nu au jucat constant la echipele de club, situație care nu produce bucurie la nivelul băncii tehnice de la reprezentativa U21:</p>
<blockquote><p>Da, cred că victoria este importantă, dar obiectivele noastre au fost altele. În primul rând, vedeți, suntem cu o săptămână înainte să înceapă un turneu final și noi dăm minute jucătorilor la echipa națională. Din păcate, asta este situația fotbalului românesc, nu aveam prea multe variante la dispoziție. Dar per total, după o săptămână încărcată, o săptămână mai mult cu obiectiv fizic, s-a lucrat mult pe tranziții și pe spații mici, cu care unii jucători nu prea sunt obișnuiți. Sunt obiective problemele noastre, v-am spus mai devreme că a fost o săptămână încărcată, sunt în continuare jucători fără minute, sunt în continuare jucători noi, care nu au jucat împreună. În lipsa unui stil românesc, pentru că nu avem niciun stil, am spus-o de atâtea ori, e foarte greu să avem o cursivitate în acțiuni și să avem un număr de pase reușit în jumătatea adversă sau să recuperăm foarte multe mingii în treimea adversă”, s-a plâns Daniel Pancu, imediat după fluierul final al disputei Georgia U21 – România U21 0-1</p></blockquote>
<h2><span>I-a felicitat pe jucători</span></h2>
<p>În ciuda situației nu tocmai plăcute descrise mai sus, Daniel Pancu a ținut să îi felicite pe jucători pentru felul în care s-au prezentat la antrenamente și la testul cu Georgia:</p>
<blockquote><p>Acum adversarii vor fi toți la nivelul Elveției și mai sus, mult mai sus! Toți au fost implicați, nota 10 la antrenamente. Azi toți au fost implicați, nota 10. Doar că trebuie să iau niște decizii, și eu am pierdut un turneu final la fel, chiar Campionatul European, pentru că domnul Pițurcă a renunțat la mine. Sigur, în 1998, după ce am participat la calificări și am jucat două meciuri importante. Știam de problema lui Baiaram, de asta a venit Mitrov, de asta a fost adus el. Pentru că Fane era clar… Are o problemă, nu ne putem reface și trebuie să anunțăm lotul în seara asta. Eu mă așteptam, sincer. Bine că nu a făcut ceva mai grav. E o chestie de destin la el, i-am spus și lui Grameni să aibă grijă. Văd că a ieșit sănătos de pe teren și sper să nu aibă nicio problemă. Sunt momente grele, dar astea ar trebui să îl întărească și să îl facă mai puternic”, a mai declarat Daniel Pancu.</p></blockquote>
<p>La scurt timp după declarațiile oferite în fața reporterilor, <span>Daniel Pancu a anunțat lotul final al naționalei României U21 pentru EURO 2025</span>.</p>

]]></description>
    </item>
    <item>
      <title>Ce a spus de Ilie Bolojan, când nu ştia că e în direct la TV: „E gagicar. S-a luat de gagica mea”</title>
      <link>https://www.prosport.ro/diverse/ce-a-spus-de-ilie-bolojan-cand-nu-stia-ca-e-in-direct-la-tv-e-gagicar-s-a-luat-de-gagica-mea-20187968</link>
      <description><![CDATA[<img src="https://www.prosport.ro/wp-content/uploads/2025/06/Ce-a-spus-de-Ilie-Bolojan-cand-nu-stia-ca-e-in-direct-la-TV-„E-gagicar.-S-a-luat-de-gagica-mea-1400x933.jpg"/><br/><p>Într-un moment de sinceritate și în care nu știa că e în direct, la TV, fostul internațional Alexandru Boc (79 de ani) l-a numit pe Ilie Bolojan (56) „gagicar”.</p>
<p>Ex-fundaș la echipe ca Petrolul, Dinamo, Sportul, Rapid sau Universitatea Craiova, Boc a și povestit un episod amuzant, în care iubita sa ar fi primit avansuri de la cel care ar putea fi viitorul premier al României.</p>
<h2><span>Ce a spus Alexandru Boc, fără să știe că e filmat, despre Ilie Bolojan</span></h2>
<p>Alexandru Boc, fost internațional român născut în orașul Vașcău din județul Bihor, a fost pus în postura de a comenta ultimele informații care îl au <span>în prim-plan pe Ilie Bolojan</span>.</p>
<p>Fost primar la Oradea în intervalul 2008-2020, Ilie Bolojan este în prezent președinte al Senatului României, iar potrivit celor mai proaspete informații, e favorit să fie numit în funcția de premier.</p>
<p>În cazul în care va ajunge să ocupe o astfel de funcție, <span>Ilie Bolojan ar putea</span> avea o influență pozitivă și asupra infrastructurii sportive din județul Bihor. Iar pornind de la acest detaliu, Alexandru Boc a fost întrebat, printre altele, dacă îl cunoaște personal pe politician. În replică, fostul internațional cu 5 apariții bifate în tricoul primei reprezentative a rememorat un episod neașteptat:</p>
<blockquote><p>Să vedem acum cu fotbalul, dacă or face și stadion, să facă și echipă! Știi ceva? Ăștia de la Primărie, dacă a plecat și Bolojan de acolo… Lui Bolojan nu prea îi place fotbalul. Acum, să vedem. (n.r. – Nu l-ați certat că nu îi place fotbalul? Bănuiesc că vă cunoașteți) S-a și luat de gagica mea într-o seară! Dacă-ți spun… Aoleu! E gagicar. S-a luat de ea, da! Pe stradă. «Așa o doamnă frumoasă se plimbă singură?»”, a declarat Alexandru Boc, la <span>Digi Sport</span>.</p></blockquote>
<p>La scurt timp după afirmația făcută, fostul fundaș a primit un mesaj pe telefon prin intermediul căruia a fost „tras de mânecă” pentru cele spuse. Vizibil stânjenit, Alexandru Boc a spus că nu știa că e în direct:</p>
<blockquote><p>Păi, e pauză. Ce, s-a auzit la televizor?”, a completat Alexandru Boc.</p></blockquote>
<figure aria-labelledby="figcaption_attachment_19999731" class="wp-caption aligncenter" id="attachment_19999731"><img alt="" class="size-full wp-image-19999731" decoding="async" height="1066" loading="lazy" sizes="auto, (max-width: 800px) 100vw, 800px" src="https://www.prosport.ro/wp-content/uploads/2024/10/Alexnadru-Boc-si-Emeric-Ienei.jpg" srcset="https://www.prosport.ro/wp-content/uploads/2024/10/Alexnadru-Boc-si-Emeric-Ienei.jpg 800w, https://www.prosport.ro/wp-content/uploads/2024/10/Alexnadru-Boc-si-Emeric-Ienei-768x1023.jpg 768w" width="800"/><figcaption class="wp-caption-text" id="figcaption_attachment_19999731">Alexandru Boc (dreapta) și Emeric Ienei (stânga). Foto: Alexandru Boc, facebook</figcaption></figure>
<h2><span>S-a retras din cariera de fotbalist în urmă cu 5 decenii</span></h2>
<p>Alexandru Boc a evoluat pentru Petrolul Ploiești în intervalul 1964 – 1967, după care a făcut pasul la Dinamo București. I-a reprezentat pe „câini” timp de două sezoane, după care, din cauza unor probleme personale pe care le-a avut cu sistemul opresiv din acea vreme, Boc nu și-a mai putut exercita meseria timp de aproximativ un an și a ratat inclusiv Campionatul Mondial din 1970.</p>
<p>A revenit apoi pe teren în vara anului din urmă menționat și a semnat cu Sportul Studențesc, grupare pe care a reprezentat-o până în iulie 1971, când a bătut palma cu Rapid.</p>
<p>După doar două sezoane petrecute în tricoul giuleștenilor, Alexandru Boc a mers la Universitatea Craiova, de unde s-a retras în iulie 1976, adică în urmă cu 5 decenii.</p>

]]></description>
    </item>
    <item>
      <title>Cât plătește de fapt Gigi Becali pentru transferul lui Dennis Politic la FCSB. S-a ajuns la milioane de euro</title>
      <link>https://www.prosport.ro/fotbal-intern/superliga/cat-plateste-de-fapt-gigi-becali-pentru-transferul-lui-dennis-politic-la-fcsb-s-a-ajuns-la-milioane-de-euro-20187933</link>
      <description><![CDATA[<img src="https://www.prosport.ro/wp-content/uploads/2025/06/Cat-plateste-de-fapt-Gigi-Becali-pentru-transferul-lui-Dennis-Politic-la-FCSB.-S-a-ajuns-la-milioane-de-euro.webp"/><br/><p>Transferul lui Dennis Politic (25 de ani) la FCSB este aproape de momentul anunțului oficial, iar mutarea îl va costa pe Gigi Becali (66) o mică avere.</p>
<p>Pe lângă suma importantă de bani pe care le-o va plăti „câinilor”, miliardarul din Pipera îl va trimite la gruparea alb-roșie și pe Alexandru Musi (20), fotbalist care e cotat de site-urile de specialitate la 800.000 de euro.</p>
<h2><span>Transferul lui Dennis Politic de la Dinamo la FCSB îl „scutură” pe Gigi Becali de „aproape două milioane de euro”</span></h2>
<p><span>Transferul lui Dennis Politic de la Dinamo la FCSB este</span> așteptat să fie oficializat dintr-o clipă în alta, după ce miercuri seară, 4 iunie 2025, toate informațiile indicau un acord aproape total între Gigi Becali și rivalii din „Ștefan cel Mare”.</p>
<p>Inclusiv miliardarul din Pipera a confirmat acest detaliu și, în stilul caracteristic, Gigi Becali a oferit și câteva informații prețioase despre transferul lui Politic la FCSB.</p>
<p>Concret, a mărturisit că a crescut din nou oferta. Ultima propunere înaintată de el era de 700.000 de euro plus Alexandru Musi. Însă, după ce a văzut că dinamoviștii tot sunt reținuți în a da „OK-ul”, afaceristul a plusat pentru o ultimă oară: <span>1.000.000 de euro și Alexandru Musi pentru Dennis Politic!</span></p>
<p>Potrivit <span>Digisport.ro</span>, Gigi Becali nu doar că a mărit oferta pentru Dinamo, ci a acceptat și câteva condiții care nu îl caracterizează, doar din dorința de a încheia tranzacția. Mai exact, patronul FCSB a fost de acord să îl plătească și pe impresarul fotbalistului cu o sumă de bani care nu e dezvăluită. Totuși, sursa citată susține că dacă e să luăm în calcul banii oferiți pentru Politic, cei dați impresarului, dar și cota de piață a lui Alexandru Musi, totalul pentru această mutare ar fi de „aproape două milioane de euro”.</p>
<p>Potrivit site-ului de specialitate Transfermarkt, Alexandru Musi este evaluat la 800.000 de euro.</p>
<h2><span>Negocierile s-au întins pe câteva săptămâni</span></h2>
<p>Gigi Becali și-a manifestat public intenția de a-l transfera pe Dennis Politic încă din timpul campionatului, dar la acea vreme, negocierile oficiale nu începuseră. Însă, imediat cum sezonul 2024 – 2025 a ajuns la final, patronul FCSB a declanșat asaltul. Prima ofertă a fost de 200.000 de euro plus Alexandru Musi, după care, treptat, a ajuns la 500.000 de euro, 700.000 de euro și chiar 1.000.000 de euro, după sum sugerează ultima propunere.</p>
<p>De asemenea, pe lângă Musi, la un moment dat s-a încercat includerea în tranzacție și a altor jucători. Avem aici exemplele lui Malcom Edjouma, Jordan Gele și Nana Antwi, dar și pe cel al lui Ianis Stoica, atacant care nu mai aparține de FCSB. Totuși, Gigi Becali a încercat să negocieze cu FC Hermannstadt astfel încât să le facă pofta „câinilor” și să îl direcționeze pe Stoica la Dinamo. Însă, fără succes în acest caz.</p>

]]></description>
    </item>
  </channel>
</rss>
