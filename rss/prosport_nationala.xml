<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lista celor 10 aleşi de Gigi Becali: „Dacă se plăteşte clauza”</title>
      <link>https://www.prosport.ro/fotbal-intern/superliga/lista-celor-10-alesi-de-gigi-becali-daca-se-plateste-clauza-20173846</link>
      <description><![CDATA[<img src="https://www.prosport.ro/wp-content/uploads/2025/05/Lista-celor-10-alesi-de-Gigi-Becali-„Daca-se-plateste-clauza22.webp"/><br/><p>La scurt timp după victoria cu Universitatea Craiova, scor 1-0 în penultima etapă a play-off-ului, Gigi Becali (66 de ani) a dezvăluit publicului larg lista celor 10 fotbaliști aleși pentru atacarea obiectivului cel mare: accederea în faza principală din Liga Campionilor.</p>
<p>Urmează o fereastră de mercato aglomerată pentru patronul campioanei FCSB, iar cele mai importante mutări vor fi realizate în luna iunie. Și asta pentru că în debutul lui iulie, roș-albaștrii vor evolua în turul 1 preliminar din Champions League.</p>
<h2><span>10 fotbaliști de la FCSB vor pleca doar în condiții excepționale! Anunțul lui Gigi Becali</span></h2>
<p>Campioană matematic încă din runda precedentă, FCSB și-a făcut datoria și în penultima etapă a play-off-ului, după ce sâmbătă seară, 17 mai 2025, a învins-o pe Universitatea Craiova, scor 1-0 pe Arena Națională.</p>
<p>Urmează acum ultimul meci al sezonului, programat în deplasare cu CFR Cluj, după care roș-albaștrii vor beneficia de o binemeritată vacanță. Ulterior, fotbaliștii lui Elias Charalambous se vor concentra exclusiv asupra obiectivului cel mare stabilit de patronul Gigi Becali: accederea în faza principală din Liga Campionilor.</p>
<p>În ultimele săptămâni, miliardarul din Pipera a fost întrebat în repetate rânduri despre mișcările de trupe care vor avea loc la FCSB în vară și mai mereu a avut același discurs. Niciun jucător important nu va părăsi echipa, în timp ce <span>doi fotbaliști, un atacant și un fundaș central, vor veni 100%</span>. De asemenea, Becali a spus că ar mai putea realiza și alte două-trei transferuri, în funcție de oportunitățile care se ivesc pe piață.</p>
<p>Sâmbătă seară, imediat după victoria cu Universitatea Craiova, patronul FCSB a fost chestionat din nou despre potențialele plecări, Ștefan Târnovanu fiind principalul vizat atunci când vine vorba despre un transfer în străinătate. <span>Portarul FCSB a refuzat deja o ofertă de la Napoli, așa cum a dezvăluit impresarul Giovanni Becali</span>, iar alte echipe i-ar putea face propuneri în săptămânile următoare.</p>
<p>Gigi Becali a fost ferm și a spus că Târnovanu va pleca doar în schimbul sumei de 10.000.000 de euro, atât cât are clauza de reziliere. De asemenea, a confirmat alți 9 jucători, completând astfel o listă de 10, care au șanse infime să se despartă de echipă în vară:</p>
<blockquote><p>Târnovanu pleacă doar dacă se plătește clauza. (…) La Tănase n-ai cum să renunți. Ngezana, Radunovic, Șut, Chiriches, Lixandru, Cisotti, care e numărul 1, cu el începe echipa. Bîrligea, Olaru. Na, ăștia sunt mai valoroși”, a declarat Gigi Becali, potrivit <span>Digi Sport</span>.</p></blockquote>
<h2><span>Clauzele roș-albaștrilor</span></h2>
<p>La fel ca Ștefan Târnovanu, Adrian Șut are și el o clauză de reziliere de 10.000.000 de euro, iar Gigi Becali a transmis că nu l-ar ceda nici pentru 9.000.000 de euro. În schimb, Olaru ar putea pleca în schimbul unei sume mai accesibile, anume 5.000.000 de euro. Totuși, e dezavantajat de faptul că nu a mai jucat din ianuarie.</p>
<blockquote><p>La Olaru dă 5.000.000 de euro și pleacă, are clauză. Șut are 10.000.000 de euro clauză, nu îl dau. Și dacă îmi dă 9.000.000 de euro, nu îl dau. Târnovanu are nu știu cât, 10.000.000 de euro clauză. Nu îl dau. Să dea banii”, Gigi Becali, pe 28 aprilie, la palat.</p></blockquote>
<p>Primul tur preliminar din Liga Campionilor este programat în intervalul 8-9 iulie, prima manșă, 15-16 iulie, returul.</p>

]]></description>
    </item>
    <item>
      <title>Victor Pițurcă e gata să preia naționala României la orice oră! Anunțul momentului pentru Răzvan Burleanu</title>
      <link>https://www.prosport.ro/fotbal-intern/nationala/victor-piturca-e-gata-sa-preia-nationala-romaniei-la-orice-ora-anuntul-momentului-pentru-razvan-burleanu-20174593</link>
      <description><![CDATA[<img src="https://www.prosport.ro/wp-content/uploads/2025/05/Victor-Piturca-e-gata-sa-preia-nationala-Romaniei-la-orice-ora-Anuntul-momentului-pentru-Razvan-Burleanu-scaled-e1747653971110-1400x796.jpg"/><br/><p>Victor Pițurcă a declarat că este gata să preia echipa națională a României pentru al patrulea mandat. Răzvan Burleanu l-ar putea lua în calcul pe cel care a avut performanțe importante alături de „tricolori”.</p>
<p>Pițurcă a declarat că ar veni la echipa națională, acolo unde a bifat 101 meciuri ca tehnician.</p>
<h2><span>Victor Pițurcă vrea să revină la echipa națională</span></h2>
<p>În cariera de antrenor, Victor Pițurcă s-a consacrat ca unul dintre selecționerii longevivi ai echipei naționale. Acesta a avut trei mandate pentru România, în perioada iunie 1998 – decembrie 1999, decembrie 2004 – martie 2009 și iunie 2011 – octombrie 2014. Cu „Piți” pe bancă, echipa națională <span>s-a calificat la UEFA Euro 2008</span>, acolo unde a jucat contra Franței, Italiei și Olandei.</p>
<p>„Da, așa este, cine știe. Dar puțin probabil”, a spus Pițurcă, potrivit <span>Sport Total FM</span>, atunci când a fost întrebat dacă ar accepta o ofertă de la Răzvan Burleanu pentru a prelua echipa națională.</p>
<p>Pe lângă echipa națională, fostul fotbalist legendar a mai antrenat la Steaua București, Universitatea Craiova, FCSB, FCU Craiova și Al Ittihad. Acesta este liber de contract de aproape cinci ani, de când a părăsit formația lui Mihai Rotaru.</p>
<p>Ca jucător, Pițurcă a prins în tricoul naționalei 13 meciuri, în care a marcat 6 goluri. Fostul atacant a debutat chiar sub comanda actualului selecționer, Mircea Lucescu, în anul 1985, într-un 0-0 cu Polonia.</p>
<h2><span>Victor Pițurcă a prefațat meciul cu Austria</span></h2>
<p>Echipa națională va avea parte de <span>două meciuri în luna iunie</span>, cu Austria (7 iunie) și Cipru (10 iunie). Meciurile contează pentru calificarea la Cupa Mondială 2026, care se va organiza în SUA, Mexic și Canada. Victor Pițurcă a prefațat partida cu austriecii. „Meciul cu Austria înseamnă a fi sau a nu fi. Avem nevoie de cel puțin un egal. Va fi dificil, dar Austria nu este la nivelul Spaniei, Angliei, Italiei, Franței sau Germaniei. Putem obține un rezultat foarte bun. Trebuie ca Mircea Lucescu, care este un antrenor foarte valoros, să găsească antidotul pentru a putea câștiga acest joc. Am pierdut 3 puncte extrem de importante pe teren propriu. N-aveam voie să pierdem acele 3 puncte cu Bosnia. Le-am dat și bosniacilor aer. Ei nu mai câștigaseră de 11 meciuri în deplasare. I-am ridicat și pe ei, acum au și ei pretenții”, a mai spus Pițurcă.</p>

]]></description>
    </item>
    <item>
      <title>Giovanni Becali nu mai colaborează cu un internațional român: „Pretenții exagerate”. Câți bani a încasat jucătorul de pe urma contractului făcut de celebrul impresar</title>
      <link>https://www.prosport.ro/fotbal-intern/nationala/giovanni-becali-nu-mai-colaboreaza-cu-un-international-roman-pretentii-exagerate-cati-bani-a-incasat-jucatorul-de-pe-urma-contractului-facut-de-celebrul-impresar-20174446</link>
      <description><![CDATA[<img src="https://www.prosport.ro/wp-content/uploads/2025/05/Giovanni-Becali-nu-mai-colaboreaza-cu-un-international-roman.jpg"/><br/><p>Giovanni Becali a anunțat că a încetat colaborarea cu unul dintre jucătorii de la naționala antrenată de Mircea Lucescu, dar și că există incertitudine în cazul altor internaționali care se află pe final de contract.</p>
<p>Mijlocașul Marius Marin (26 de ani), cotat la 3 milioane de euro, potrivit <span>Transfermarkt</span>, a decis să nu mai colaboreze cu celebrul impresar, care susține că jucătorul are „pretenții exagerate” pentru  clubul la care se află în prezent, Pisa (Serie A), unde în actualul sezon a jucat în 35 de meciuri și are <span>un singur gol marcat, pentru care a primit nota 8,4</span>, și două pase decisive.</p>
<p>Adrian Rus (29 de ani) și Olimpiu Moruțan (26 de ani)  sunt jucătorii asupra cărora planează incertitudinea cu privire la prelungirea contractelor de colaborare cu Giovanni Becali.</p>
<h2><span>Giovanni Becali spune că Marius Marin are „pretenții exagerate”</span></h2>
<p>Celebrul impresar Giovanni Becali a vorbit despre jucătorii pe care i-a avut în portofoliu și care au decis sau sunt aproape să renunțe la colaborarea cu agenția sa.</p>
<p>„Cu Marius Marin nu mai avem contract și cred că el vrea să meargă singur, să-și vadă de treabă. Are pretenții exagerate puțin pentru Pisa chiar dacă este în Serie A (n.r. a promovat împreună cu Sassuolo, echipă la care a evoluat portarul Horațiu Moldovan).</p>
<p>Noi ne-am făcut treaba. L-am găsit pe Marius Marin cu un contract de 110.000 de euro și în 4 ani a ajuns la aproape 500.000 de euro. Deci în fiecare an îi luam câte 100.000 de euro. Am făcut tot ce am putut. Nu e nicio problemă.</p>
<p>El a făcut tot ce a putut și a ajuns la echipa națională. E al doilea căpitan, poate chiar primul căpitan al Pisei. Acum dacă se pune de acord cu clubul la pretenții pe care le are ar fi bine. Nu știu dacă oferte sunt prea multe. Cluburile caută jucători liberi. El și Rus mai au un an contract (n.r. cu Pisa)”, a declarat Giovanni Becali pentru <span>Fanatik</span>.</p>
<h2><span>Giovanni Becali, despre </span><span>Adrian Rus și Olimpiu Moruțan</span></h2>
<p>Giovanni Becali a vorbit și depre situația lui Adrian Rus și Olimpiu Moruțan. „De exemplu, Adrian Rus nu știe ce vrea să facă, să prelungească, să nu știu ce”, a declarat Becali pentru sursa menționată.</p>
<p>În ceea ce îl privește pe <span>Olimpiu Moruțan, Giovanni Becali a explicat: </span>„Dragoș s-a dus cu el la spital, a stat o lună cu el la Bologna, am avut grijă de el. La fel și Galatasaray, care i-a plătit tot pentru a se recupera. Pisa poate să facă opțiunea și asta e. Aici nu e vorba de Galata, ci de Ankaragucu. Au făcut niște chestii… Ei trebuie să își dea acceptul”, a mai spus Giovanni Becali.</p>
<p>Adrian Rus a reușit în acest sezon să marcheze două goluri în cele 26 meciuri jucate, iar Moruțan are două goluri înscrise și o pasă decisivă în cele 11 meciuri disputate.</p>
<p>Pisa a promovat în Serie A, după ce în eșalonul secund a acumulat 76 de puncte în 38 de etape.</p>

]]></description>
    </item>
    <item>
      <title>Mircea Lucescu a dezvăluit ce i-a cerut lui Gigi Becali, după ce FCSB a luat titlul. A venit la stadion să vadă dacă miliardarul l-a ascultat: „Asta i-am zis”</title>
      <link>https://www.prosport.ro/fotbal-intern/superliga/mircea-lucescu-a-dezvaluit-ce-i-a-cerut-lui-gigi-becali-dupa-ce-fcsb-a-luat-titlul-a-venit-la-stadion-sa-vada-daca-miliardarul-l-a-ascultat-asta-i-am-zis-20173129</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-dezvaluit-ce-i-a-cerut-lui-Gigi-Becali-dupa-ce-FCSB-a-luat-titlul.-A-venit-la-stadion-sa-vada-daca-miliardarul-l-a-ascultat.-„Asta-i-am-zis-1400x788.jpg"/><br/><p>Selecționerul naționalei României a venit la meciul FCSB – Universitatea Craiova pentru a vedea dacă Gigi Becali i-a ascultat sfatul oferit după ce s-a încununat cu laurii de campion.</p>
<p>Mircea Lucescu i-a cerut în mod expres patronului roș-albaștrilor să nu o lase mai moale pe finalul de sezon și să joace cu titularii până la sfârșitul campionatului.</p>
<h2><span>Mircea Lucescu a dezvăluit ce i-a transmis lui Gigi Becali după ce FCSB a luat titlul</span></h2>
<p>Selecționerul naționalei României a venit să urmărească pe viu meciul <span>FCSB – Universitatea Craiova</span>, dar și pentru a vedea dacă Gigi Becali l-a ascultat după ce trupa lui Elias Charalambous a câștigat al doilea titlu consecutiv.</p>
<p>Mircea Lucescu i-a solicitat în mod direct patronului roș-albaștrilor să nu-și menajează titularii pe acest final de sezon. Mai ales că, mulți dintre jucătorii de bază de la FCSB sunt oameni importanți și la prima reprezentativă, iar Mircea Lucescu știe că are nevoie de ei la începutul lunii viitoare în preliminariile Cupei Mondiale, în dubla cu Austria și Bosnia.</p>
<p>„(n.r. – Aţi venit la petrecere) Nu, am venit la meci. Sunt o mulţime de jucători care mă interesează. De ce să nu joace? Când am vorbit cu Gigi le-am zis să ducă campionatul până la capăt. Aşa e normal”, a declarat Mircea Lucescu, înainte de FCSB – Universitatea Craiova.</p>
<p>Jucătorii de la FCSB aflați pe lista lui Mircea Lucescu sunt portarul Ștefan Târnovanu și jucătorii de câmp Mihai Popescu, Florin Tănase, Adrian Șut, Daniel Bîrligea și veteranul Vlad Chiricheș.</p>
<p>„Chiri” a jucat ultima dată pentru naționala României în urmă cu aproape 3 ani, mai precis pe 14 iunie 2022, în coșmarul cu Muntenegru din Giulești, din Liga Națiunilor, scor 0-3. Fostul căpitan al primei reprezentative, Chiricheș a adunat 75 de selecții sub tricolor, pentru care a evoluat timp de 11 ani.</p>
<p> </p>
<p><img alt="" class="aligncenter size-large wp-image-20173142" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/WhatsApp-Image-2025-05-17-at-20.17.20-1400x933.jpeg" srcset="https://www.prosport.ro/wp-content/uploads/2025/05/WhatsApp-Image-2025-05-17-at-20.17.20-1400x933.jpeg 1400w, https://www.prosport.ro/wp-content/uploads/2025/05/WhatsApp-Image-2025-05-17-at-20.17.20-768x512.jpeg 768w, https://www.prosport.ro/wp-content/uploads/2025/05/WhatsApp-Image-2025-05-17-at-20.17.20-1536x1023.jpeg 1536w, https://www.prosport.ro/wp-content/uploads/2025/05/WhatsApp-Image-2025-05-17-at-20.17.20.jpeg 1600w" width="1400"/></p>
<blockquote><p>Merg și eu la meci liniștit. Pentru voi era mai bine să se joace până în ultima etapă. Și pentru adversarii FCSB-ului. Dar pentru noi și suporterii noștri, e mult mai bine așa. Acum ne distrăm și noi la Cluj. Oamenii să stea liniștiți, va juca echipa cea mai bună, să se facă dreptate – Gigi Becali</p></blockquote>
<h2><span>Formații de start:</span></h2>
<p>FCSB: Târnovanu – Creţu, Alhassan, Popescu, Radunovic – Chiricheş, Şut – Cisotti, Tănase, Popescu – Bîrligea.</p>
<p>Rezerve: Zima, Miculescu, Kiki, Ştefănescu, Lixandru, Edjouma, Toma, Cercel, Băluţă, Olaru, Gele, Stoian.</p>
<p>Universitatea Craiova: Lung – Mogoş, Munguia, Zajkov, Bancu – Mekvabishvili, Screciu – Montoya, Mitriţă, Baiaram – Safira.</p>
<p>Rezerve: Popescu, Stoian, Iago, Ndong, Cătăţină, Oshima, Houri, Lapadatescu, Barbu, Bană, Luţă, Lukic.</p>
<p> </p>
<p> </p>

]]></description>
    </item>
    <item>
      <title>Incredibil! Convocarea decisă de Mircea Lucescu e contestată de jurnaliştii străini: „Chemat în ciuda prestațiilor dezamăgitoare”</title>
      <link>https://www.prosport.ro/fotbal-intern/incredibil-convocarea-decisa-de-mircea-lucescu-e-contestata-de-jurnalistii-straini-chemat-in-ciuda-prestatiilor-dezamagitoare-20172774</link>
      <description><![CDATA[<img src="https://www.prosport.ro/wp-content/uploads/2025/05/Incredibil-Convocarea-decisa-de-Mircea-Lucescu-e-contestata-de-jurnalistii-straini-Chemat-in-ciuda-prestatiilor-dezamagitoare-1400x778.jpg"/><br/><p>Deși traversează o perioadă nefastă la Trabzonspor, Denis Drăguș a fost convocat de Mircea Lucescu pentru următoarele două meciuri din preliminariile CM  2026. Decizia i-a contrariat pe jurnaliștii turci.</p>
<p>Atacantul se află, însă, pe lista preliminară, ceea ce înseamnă că nu e sigur de prezența în lotul final. Stranierilor care vor rămâne li se vor adăuga jucători din campionatul intern.</p>
<p>Tricolorii vor avea parte de două teste dificile în debutul verii. Mai întâi vor merge la Viena pentru a da piept cu Austria (7 iunie), după care vor primi vizita Ciprului pe Arena Națională (10 iunie).</p>
<h2><span>Turcii nu se așteptau ca Denis Drăguș să fie în lotul preliminar al naționalei României</span></h2>
<p>Transferat în iulie 2024 de la Standard Liege, pentru 1,7 milioane de euro, Denis Drăguș <span>a marcat doar trei goluri</span> în cele 25 de apariții din actuala stagiune. Insuficient pentru a-i mulțumi pe antrenorul Fatih Tekke și conducătorii lui Trabzonspor.</p>
<p>Cu toate acestea, Mircea Lucescu îi acordă încredere în continuare. Presa turcă s-a arătat surprinsă de hotărârea de a-l include pe atacant în lotul preliminar al naționalei. „Denis Drăguș, numele controversat de la Trabzonspor, convocat la echipa națională a României!”, a scris <span>Gunaydin</span>, adăugând:</p>
<blockquote><p>„Denis Drăguș, a cărui prestație la Trabzonspor a fost des criticată, a fost convocat în lotul preliminar al echipei naționale a României. Selecționata României a anunțat selecția preliminară din care face parte și numele criticat al lui Trabzonspor, Denis Drăguș.</p>
<p> </p>
<p>Denis Drăguș, care a ajuns la Trabzonspor cu mari așteptări, este încă unul dintre cele mai de încredere nume din echipa națională a României, în ciuda performanțelor sale dezamăgitoare la club”.</p></blockquote>
<h3><span>Lista preliminară a lui Mircea Lucescu:</span></h3>
<p><span>Portari</span>: Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ionuț RADU (Venezia | Italia, 4/0);</p>
<p>Fundași: Andrei RAȚIU (Rayo Vallecano |  Spania, 29/1), Deian ⁠SORESCU (Gaziantep FK | Turcia, 20/0), Virgil ⁠GHIȚĂ (Cracovia | Polonia, 2/0), Adrian RUS (Pisa | Italia, 22/1), Andrei BURCĂ (Baniyas | EAU, 39/1), Ionuț NEDELCEARU (Akron Togliatti | Rusia, 27/2);</p>
<p>Mijlocași: Marius MARIN (Pisa | Italia, 30/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), ⁠Vlad DRAGOMIR (Pafos | Cipru, 1/0), Dennis MAN (Parma | Italia, 35/9), Olimpiu MORUȚAN (Pisa | Italia, 16/1), Valentin MIHĂILĂ (Parma | Italia, 30/5), Florinel COMAN (Cagliari | Italia, 20/2);</p>
<p>Atacanți: Denis DRĂGUȘ (Trabzonspor | Turcia, 22/5), George PUȘCAȘ (Bodrum | Turcia, 46/11).</p>
<h2><span>Accidentările îi dau mari bătăi de cap</span></h2>
<p>Pentru meciurile cu Austria și Cipru, selecționerul se confruntă cu mari probleme de lot. Radu Drăgușin și Darius Olaru vor lipsi în mod cert, în timp ce asupra lui Valentin Mihăilă,  Florinel Coman și Ianis Hagi <span>planează un mare semn de întrebare</span>, chiar dacă primii doi se regăsesc pe lista preliminară.</p>
<blockquote><p>„Problema la mine este de timp. Ceea ce fac eu cu ei… Așa le și spun: «Nu am nevoie de picioarele voastre, am nevoie de mintea voastră, să analizăm bine adversarul, să gândim, să nu suferim la presiunea adversarului». Austria trăiește din presing.</p>
<p> </p>
<p>Dacă până acum m-am concentrat pe un grup de jucători, acum trebuie să schimb. La fiecare acțiune am chemat 2-3 jucători, e o diferență extraordinară. Dacă această echipă a obținut o calificare, asta s-a datorat omogenității ei. Voi fi foarte atent, voi încerca să îi recuperez pe toți.</p>
<p> </p>
<p>Nu pot să spun că sunt optimist, dar asta nu înseamnă că sunt îngrijorat. Indiferent cine va veni la echipa națională, ăștia sunt jucătorii și trebuie să dea maximum!”, a declarat Mircea Lucescu pentru <span>golazo.ro</span>.</p></blockquote>

]]></description>
    </item>
  </channel>
</rss>
