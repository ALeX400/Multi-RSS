<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România U21 a început cantonamentul din Austria, înainte de EURO U21. Primele imagini cu lotul lui Daniel Pancu</title>
      <link>https://www.prosport.ro/euro-u21-2025/romania-u21-a-inceput-cantonamentul-din-austria-inainte-de-euro-u21-primele-imagini-cu-lotul-lui-daniel-pancu-20183862</link>
      <description><![CDATA[<img src="https://www.prosport.ro/wp-content/uploads/2025/05/Romania-U21-a-inceput-cantonamentul-din-Austria-inainte-de-EURO-U21.-Primele-imagini-cu-lotul-lui-Daniel-Pancu-1400x828.jpg"/><br/><p>Naționala de tineret a României, antrenată de Daniel Pancu, a început în forță cantonamentul din Austria, în vederea participării la EURO U21.</p>
<p>La prima ședință de pregătire, selecționerul a avut la dispoziție 24 din cei 26 de jucători, Louis Munteanu și Ovidiu Perianu urmând a ajunge ulterior la lot.</p>
<h2><span>Tricolorii au început cantonamentul din Austria, înainte de EURO U21. Primele imagini cu Tavi Popescu și compania<br/>
</span></h2>
<p>Naționala de tineret a României, pregătită de Daniel Pancu, a început cantonamentul din Austria, înainte de Campionatul European din Slovacia.</p>
<p>La primul antrenament, <span>„Pancone” a avut la dispoziție</span> 24 din cei 26 de jucători, Louis Munteanu și Ovidiu Perianu urmând a ajunge ulterior la lot. Primul face parte din lotul naționalei mari pentru dubla cu Austria și Cipru, în timp ce al doilea joacă <span>returul barajului pentru menținerea în prima ligă</span> alături de Unirea Slobozia. Lotul final pentru EURO, compus din 23 de jucători, va fi anunțat pe 4 iunie.</p>
<blockquote><p>Sunt cele mai titrate echipe la nivel de U21 Spania și Italia. Au câte 5 titluri câștigate. Citesc presa din Italia, italienii tot invocă în ultima săptămână titlul câștigat la Bratislava, în Cehoslovacia în 2000. Întâlnim cele mai bune echipe, plus țatr gazdă. Nimic mai frumos. Noi invocăm tradiția, că Tavi Popescu va fi deja la al treilea turneu final. Mai avem câțiva jucători care au mai fost aici, care n-au prins lotul și s-au accidentat: Baiaram și Corbu. (n.r. Vă asteptati să aveți fani mulți?) E tot în inima Europei. Chiar dacă e perioadă de vacanță. În Italia a fost o atmosferă minunată atunci cu Mirel. Vrem să vină mulți suporteri.Sperăm să fie lucruri pozitive, vom fi mai buni, mai câștigați. Ce va fi acolo… Eu sper ca la sfârșitul turneului să ne uităm liniștiți unii în ochii celorlalți, la oficialii Federației care au așteptări mari – Daniel Pancu</p></blockquote>
<p><span>Lotul preliminar convocat de Daniel Pancu</span></p>
<p>PORTARI: Răzvan Sava (Udinese / Italia), Otto Hindrich (CFR Cluj), Vlad Rafailă (US Lecce / Italia);</p>
<p>FUNDAȘI: Dan Sîrbu (Farul Constanța), Tony Strata (AC Ajaccio / Franța), Cristian Ignat (FC Rapid 1923), Matteo Duțu (AC Milan / Italia), Mario Tudose (CFC Argeș), Ümit Akdağ (Toulouse FC / Franța), Matei Ilie (CFR Cluj), Andrei Borza (FC Rapid 1923), Costin Amzăr (Al Nasr / Emiratele Arabe Unite);</p>
<p>MIJLOCAȘI: Cătălin Vulturar (FC Rapid 1923), Ovidiu Perianu (Unirea Slobozia), Marius Corbu (APOEL Nicosia / Cipru), Cristian Mihai (Dinamo), Constantin Grameni (FC Rapid 1923), Cătălin Cîrjan (Dinamo), Rareș Ilie (US Catanzaro / Italia), Octavian Popescu (FCSB), Ștefan Baiaram (Universitatea Craiova), Ianis Stoica (FC Hermannstadt), Zoran Mitrov (FC Botoșani);</p>
<p>ATACANȚI: Louis Munteanu (CFR Cluj), Vladislav Blănuță (Universitatea Cluj), Rareș Burnete (US Lecce / Italia).</p>
<h2><span>Grupele EURO 2025</span></h2>
<p>Grupa A: Slovacia, Spania, Italia, ROMÂNIA<br/>
Grupa B: Cehia, Anglia, Germania, Slovenia<br/>
Grupa C: Portugalia, Franța, Polonia, Georgia<br/>
Grupa D: Finlanda, Țările de Jos, Ucraina, Danemarca</p>
<p><img alt="" class="size-large wp-image-20183874" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/2Y6A9486-1400x933.jpg" srcset="https://www.prosport.ro/wp-content/uploads/2025/05/2Y6A9486-1400x933.jpg 1400w, https://www.prosport.ro/wp-content/uploads/2025/05/2Y6A9486-768x512.jpg 768w, https://www.prosport.ro/wp-content/uploads/2025/05/2Y6A9486-1536x1024.jpg 1536w, https://www.prosport.ro/wp-content/uploads/2025/05/2Y6A9486.jpg 1920w" width="1400"/></p>
<h2><span>Programul complet al meciurilor din grupa tricolorilor:</span></h2>
<ul>
<li>Miercuri, 11 iunie: Slovacia – Spania (Bratislava, ora 19:00) | Italia – România (Trnava, ora 22:00)</li>
<li>Sâmbătă, 14 iunie: Spania – România (Bratislava, ora 19:00) | Slovacia – Italia (Trnava, ora 22:00)</li>
<li>Marți, 17 iunie: România – Slovacia (Bratislava, ora 22:00) | Spania – Italia (Trnava, ora 22:00)</li>
</ul>
<p> </p>

]]></description>
    </item>
    <item>
      <title>Ce convenție are Denis Alibec cu Gigi Becali. Patronul FCSB anunță: „Mă țin de cuvânt, așa voi face”</title>
      <link>https://www.prosport.ro/fotbal-intern/superliga/ce-conventie-are-denis-alibec-cu-gigi-becali-patronul-fcsb-anunta-ma-tin-de-cuvant-asa-voi-face-20183326</link>
      <description><![CDATA[<img src="https://www.prosport.ro/wp-content/uploads/2025/05/Ce-conventie-are-Denis-Alibec-cu-Gigi-Becali.-Patronul-FCSB-anunta-„Ma-tin-de-cuvant-asa-voi-face.webp"/><br/><p>Joi seară, 29 mai 2025, la scurt timp după ce s-a aflat că Denis Alibec (34 de ani) a ajuns la un acord cu FCSB, Gigi Becali (66) a dezvăluit, în direct, la TV, ce convenție are cu atacantul crescut la malul mării.</p>
<p>Pentru a-i obține semnătura lui Alibec, patronul roș-albaștrilor a trebuit să facă o promisiune importantă, pe care nu i-a mai făcut-o niciunui alt fotbalist până acum.</p>
<h2><span>Gigi Becali i-a promis lui Denis Alibec că nu îl va critica la TV. Patronul FCSB a dezvăluit dialogul pe care l-a avut cu fotbalistul</span></h2>
<p><span>Denis Alibec a acceptat oferta lui Gigi Becali de a semna cu FCSB</span>, iar joi, 29 mai 2025, a surprins întreg peisajul fotbalului românesc.</p>
<p>Alibec a fost dorit constant de Gigi Becali pe parcursul ultimelor sezoane, însă transferul nu s-a materializat din cauza sa. Și asta pentru că atacantul a spus răspicat că nu își dorește să revină la FCSB, club pe care l-a reprezentat în intervalul ianuarie 2017 – iulie 2018.</p>
<p>Alibec a fost deranjat atunci de criticile făcute în mod public de Gigi Becali și în cele din urmă nu a plecat în condiții tocmai bune de la FCSB.</p>
<p>Însă, în mai 2025, de nicăieri, <span>Alibec i-a dat acordul lui Gigi Becali pentru a începe o nouă aventură la FCSB</span>.</p>
<p>Imediat după ce părțile au ajuns la o înțelegere, Gigi Becali a intrat în direct, la TV, și a dezvăluit dialogul pe care l-a avut cu fotbalistul, implicit cum a fost posibil să îi schimbe opinia. Aparent, afaceristul a încheiat o convenție importantă cu Alibec:</p>
<blockquote><p>Am avut o convenție cu el. Mi-a spus: «Nea Gigi, nu pentru mine, pentru familia mea. Orice fac, mă suni, mă cerți pe mine, dar nu vreau la televizor». I-am promis, așa fac, dacă mă întreabă domnul Moraru spun că nu vorbesc de Alibec. După care: «Nea Gigi, eu vin, cutare, știi că eu nu vreau să fiu rezervă». «Băi, dacă tu poți să joci din 3 în 3 zile, vei juca toate meciurile. Dar poți?». A zis că poate, se antrenează. Bine, îți dai seama, o să joace egal (n.r.- Alibec și Bîrligea), pentru că am încredere în amândoi. Ăsta e jucător mai experimentat, mai tehnic, ăla aleargă mai mult, are alte calități. Va juca unul marțea (n.r.- în cupele europene), unul duminica (n.r.- în campionat). După aia schimbăm. Mă țin de cuvânt, așa voi face (n.r.- nu va vorbi la TV despre Alibec)!”, a declarat Gigi Becali, la Digi Sport.</p></blockquote>
<h2><span>Cum s-a întâmplat minunea?</span></h2>
<p>Trebuie evidențiat faptul că Denis Alibec este primul fotbalist care a primit o astfel de promisiune din partea lui Gigi Becali. Anterior, doar Edi Iordănescu a mai primit ceva asigurări că echipa nu va fi criticată la TV cât el va fi pe banca FCSB. Însă, așa cum e bine-cunoscut, miliardarul din Pipera nu s-a ținut atunci de cuvânt. Și tocmai din acest motiv, mandatul lui Edi Iordănescu de la FCSB a durat doar câteva luni, în intervalul august – noiembrie 2021.</p>
<p>Revenind la Alibec, Gigi Becali a spus că se va ține de cuvânt de data aceasta, deoarece fotbalistul crescut la malul mării „e special, e foarte sensibil”:</p>
<blockquote><p>Nu comentez. Eu nu vorbesc de el, dacă am ceva, îl sun și-i zic. El e special, e foarte sensibil, e băiat de mare calitate. E fotbalist, ce să mai?”, a completat Gigi Becali.</p></blockquote>
<p>În sezonul 2024 – 2025, Denis Alibec a ajutat-o pe Farul Constanța cu 10 goluri și 11 pase decisive într-un total de 33 de partide.</p>

]]></description>
    </item>
    <item>
      <title>De ce a plecat Denis Alibec de la protectorul Gică Hagi la „dictatorul” Gigi Becali! Decizia „Regelui” l-a făcut să accepte oferta FCSB. EXCLUSIV</title>
      <link>https://www.prosport.ro/fotbal-intern/superliga/de-ce-a-plecat-denis-alibec-de-la-protectorul-gica-hagi-la-dictatorul-gigi-becali-decizia-regelui-l-a-facut-sa-accepte-oferta-fcsb-exclusiv-20183486</link>
      <description><![CDATA[<img src="https://www.prosport.ro/wp-content/uploads/2025/05/De-ce-a-plecat-Denis-Alibec-de-la-protectorul-Gica-Hagi-la-„dictatorul-Gigi-Becali-Decizia-„Regelui-l-a-facut-sa-accepte-oferta-FCSB.-EXCLUSIV.jpg"/><br/><p>Denis Alibec (34 de ani) a surprins pe toată lumea în debutul ferestrei de mercato din vara lui 2025, după ce a plecat de la protectorul Gică Hagi (60) și a ales să semneze cu „dictatorul” Gigi Becali (66), alături care a mai avut o colaborare, nu tocmai plăcută, în intervalul ianuarie 2017 – iulie 2018.</p>
<p>Din informațiile obținute de ProSport, Alibec nu a fost sigur că o va părăsi pe Farul Constanța până de curând, când o decizie a „Regelui” de la malul mării l-a determinat să accepte oferta FCSB.</p>
<h2><span>ProSport prezintă, cu lux de amănunte, cum a fost posibil transferul lui Denis Alibec de la Gică Hagi la Gigi Becali</span></h2>
<p><span>Denis Alibec a acceptat oferta lui Gigi Becali de a semna din nou cu FCSB, iar ProSport a prezentat deja, prin intermediul unui material exclusiv, câteva dintre motivele care l-au determinat pe atacant să revină</span> la clubul roș-albastru. Alibec vrea să își îndeplinească visul UEFA Champions League, respectiv vrea să bifeze accederea în faza principală a competiției menționate, și crede că alături de actualul grup de la FCSB poate atinge acest țel.</p>
<p>Totodată, în spatele hotărârii surprinzătoare a atacantului au mai stat și alte detalii, după cum au aflat sursele <span>ProSport</span>. Înainte de finalul sezonului 2024 – 2025, <span>Gică Hagi l-a chemat pe Denis Alibec la el și i-a cerut să aibă răbdare în privința negocierilor pentru prelungirea contractului</span> până după ultima etapă. La acel moment, „marinarii” încă sperau să prindă Europa, respectiv barajul pentru ultimul loc de Conference League, scenariu în care Farul ar fi avut o altfel de abordare în negocierile cu Denis Alibec. Însă, constănțenii au ratat acest obiectiv, iar sursele <span>ProSport</span> susțin că la clubul lui Gică Hagi vor exista câteva transformări importante în vară.</p>
<h2><span>Gică Hagi ar putea renunța la banca tehnică, iar bugetul de salarii va fi micșorat considerabil</span></h2>
<p>În primul rând, <span>Gică Hagi ia în calcul posibilitatea de a renunța la banca tehnică, unde vrea să îl aducă pe Costel Gâlcă, așa cum ProSport anunțat în exclusivitate încă din aprilie</span>.</p>
<p>Totodată, la nivelul clubului s-a luat decizia ca pentru sezonul 2025 – 2026, bugetul de salarii să fie plafonat la o sumă maximă de 7.000 de euro. Și, în mod evident, într-un astfel de plafon Denis Alibec nu s-ar fi încadrat. Aceleași surse susțin că salariul lui Denis Alibec fusese suportat în trecut cu ajutorul unui sponsor, însă acum s-a considerat că ar fi mai benefic ca suma respectivă să fie direcționată în club. În plus, tot pe seama noului plafon salarial stabilit la Farul Constanța au stagnat și negocierile purtate cu anumiți jucători cu experiență din Superliga, care și-ar fi dorit să joace la malul mării în anumite circumstanțe.</p>
<p>Trebuie precizat că decizia luată de Gică Hagi în privința bugetului nu este surprinzătoare. Încă din data de 21 ianuarie, „Regele” a avut o criză de nervi și a răbufnit la adresa fotbaliștilor cu salarii mari de la Farul Constanța. Atunci, imediat după fluierul final al unei partide cu UTA Arad, 1-1, în prim-planul căreia <span>s-a aflat și Denis Alibec, Gică Hagi a fost surprins de camerele de filmat înjurând și amenințând: „La revedere, 7.000!”</span>.</p>
<h2><span>Adevărul despre statutul pe care Denis Alibec îl va avea la FCSB</span></h2>
<p>Gigi Becali a negociat și în iarnă cu Denis Alibec, care ar mai fi avut o ofertă și de la Universitatea Craiova, însă înainte ca pe banca oltenilor să fie instalat Mirel Rădoi.</p>
<p>Însă, de data aceasta, patronul FCSB a fost foarte decis în cadrul negocierilor cu atacantul naționalei și l-a convins să semneze. Miliardarul din Pipera a transmis că în atacul FCSB va fi o concurență aprigă între Bîrligea și Alibec, iar titular va fi cel mai eficient dintre ei.</p>
<p>Acest lucru ar putea părea contrar cu cerința fotbalistului, care a solicitat să beneficieze de cât mai multe minute posibile: „Nea Gigi, știi că eu nu vreau să fiu rezervă”, i-ar fi spus atacantul lui Becali, după cum a dezvăluit chiar afaceristul.</p>
<p>Însă, în realitate, Denis Alibec va avea un statut foarte important la FCSB. Concret, în eventualitatea în care roș-albaștrii intră în faza principală din UEFA Champions League sau UEFA Europa League, atunci vor urma meciuri grele și foarte grele până spre primăvară. Iar lui Alibec îi va fi aproape imposibil să nu prindă minutele dorite. Pe de altă parte, în cazul nedorit în care FCSB ajunge doar în faza principală din Conference League sau ratează complet Europa, varianta ca Gigi Becali să renunțe la Daniel Bîrligea va deveni foarte posibilă. Patronul FCSB a mai recurs la astfel de decizii în trecut, din dorința de a acoperi bugetul, astfel că Bîrligea va fi vândut mai mult ca sigur în cazul unui eșec european, pentru ca Gigi Becali să își recupereze din banii pierduți de la UEFA. Astfel, Denis Alibec va deveni titularul cert al postului de atacant de la FCSB.</p>
<p>Strategia lui Gigi Becali a fost ca în ambele variante, Alibec să prindă cât mai multe minute. Iar acest detaliu a contribuit, de asemenea, enorm la decizia luată de atacantul echipei naționale.</p>

]]></description>
    </item>
    <item>
      <title>Motivul secret pentru care Denis Alibec a acceptat oferta lui Gigi Becali și semnează cu FCSB! Atacantul și-a dezvăluit azi visul de suflet coechipierilor de la națională: „Mai am două lucruri de făcut în viață ca fotbalist!”. EXCLUSIV</title>
      <link>https://www.prosport.ro/fotbal-intern/superliga/motivul-secret-pentru-care-denis-alibec-a-acceptat-oferta-lui-gigi-becali-si-semneaza-cu-fcsb-atacantul-si-a-dezvaluit-azi-visul-de-suflet-coechipierilor-de-la-nationala-mai-am-doua-lucruri-20183036</link>
      <description><![CDATA[<img src="https://www.prosport.ro/wp-content/uploads/2025/05/Motivul-secret-pentru-care-Denis-Alibec-a-acceptat-oferta-lui-Gigi-Becali-si-semneaza-cu-FCSB-Atacantul-si-a-dezvaluit-azi-visul-de-suflet-.jpeg"/><br/><p>Denis Alibec le-a mărturisit coechipierilor de la echipa națională, la Mogoșoaia, astăzi, motivul real pentru care a acceptat oferta lui Gigi Becali și merge la FCSB.</p>
<p>Lotul României e reunit aproape în totalitate, Mircea Lucescu are deja la dispoziție 25 din cei 27 de jucători convocați, doar Sorescu și Drăguș mai sunt așteptați să sosească de la cluburile lor din Turcia, dezvăluie sursele <span>ProSport</span> de la lotul național.</p>
<h2><span>Denis Alibec a recunoscut de ce a ales să semneze cu FCSB!</span></h2>
<p>Alibec le-ar fi vorbit azi jucătorilor de la națională curioși privind noua destinație a atacantului de la Farul și motivele din spatele alegerii lui. La finalul antrenamentului programat spre seară, Denis le-ar fi povestit, înainte de cină:</p>
<p>„Am trăit cam tot ce-am visat în fotbal până acum și cam tot ce se putea face. Am jucat prin străinătate, am fost și la cluburi mari ca Inter Milano, am ajuns și prin fotbalul arab, am ajuns la națională, am fost la două turnee finale, EURO 2016 și EURO 2024, am jucat și aici de fiecare dată.</p>
<p>Am prins și grupe de cupe europene, am fost cu CFR Cluj în Conference, cu Astra și FCSB în grupele Europa League. Două lucruri mai am de făcut în viață, dacă-mi ajută Dumnezeu: să prind un Mondial cu România și să joc în Liga Campionilor! Asta îmi mai doresc și pot să spun că sunt total împlinit ca fotbalist.</p>
<p>De-aia am și ales să merg la FCSB, chiar n-a fost vorba de bani vreun moment: echipa are acum forță, sunt atâția jucători buni, eu chiar cred că putem să mergem în grupa Ligii Campionilor”.</p>
<p><span>Denis Alibec </span>a jucat cu trei echipe diferite în preliminarii de Liga Campionilor, dar niciodată nu a ajuns în grupe, nu a trecut dincolo de tururile preliminare. Sezonul 2017/2018 cu FCSB, sezonul 2021/2022 cu CFR Cluj, iar sezonul 2023/2024 cu Farul Constanța, fără succes!</p>
<p>A jucat în grupele Europa League cu Astra Giurgiu (2016/2017) și FCSB (2017/2018), iar în grupele Conference League, cu CFR Cluj (2021/2022).</p>
<h2><span>Ce a spus Gigi Becali despre Denis Alibec, după ce l-a convins să revină la FCSB</span></h2>
<p>După ce l-a convins să revină la FCSB după 7 ani, Gigi Becali a declarat că <span>Denis Alibec reprezintă o „bombiță” pe piața transferurilor</span>, nu o „bombă”, sugerând că nu s-ar ridica, la ora actuală, la nivelul unor jucători precum Nicolae Stanciu sau Denis Drăguș, care au fost și ei doriți de roș-albaștri.</p>
<p>Cu Alibec în lot, afaceristul e convins că echipa condusă de pe bancă de Elias Charalambous și Mihai Pintilii poate atât să cucerească al treilea titlu consecutiv în Superliga, cât și să atingă obiectivul suprem, calificarea în grupa principală a Ligii Campionilor.</p>
<blockquote><p>„Da, m-am înțeles cu Denis Alibec! Vineri o să-l prezentăm. Așa cum v-am spus, este vorba de o bombiță, nu de o bombă. L-am luat ca să putem câștiga un nou campionat și să ne calificăm în Champions League.</p>
<p> </p>
<p>Bombă era dacă-l luam pe Stanciu, dar era greu să joace Stanciu la FCSB, când îi avem pe Olaru, pe Șut, pe Tănase. Sau era bombă dacă-l aduceam pe Drăguș. Așa că Denis Alibec e bombiță și o să ne ducă în Champions League, apoi o să luăm un nou campionat cu el”, a spus Gigi Becali, potrivit Fanatik.</p></blockquote>

]]></description>
    </item>
    <item>
      <title>Mircea Lucescu a chemat 8 fotbaliști de la FCSB la naționala României, dar ce crede cu adevărat selecționerul despre Pintilii și Charalambous, antrenorii lui Gigi Becali? „Ei fac asta”</title>
      <link>https://www.prosport.ro/fotbal-intern/nationala/mircea-lucescu-a-chemat-8-fotbalisti-de-la-fcsb-la-nationala-romaniei-dar-ce-crede-cu-adevarat-selectionerul-despre-pintilii-si-charalambous-antrenorii-lui-gigi-becali-ei-fac-asta-20183149</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-chemat-8-fotbalisti-de-la-FCSB-la-nationala-Romaniei-dar-ce-crede-cu-adevarat-selectionerul-despre-Pintilii-si-Charalambous-antrenorii-lui-Gigi-Becali.-„Ei-fac-asta-1400x934.jpg"/><br/><p>Mircea Lucescu a chemat la națională aproape o întreagă echipă de la FCSB pentru dubla cu Austria și Cipru din preliminariile Cupei Mondiale de anul viitor.</p>
<p>Dacă majoritatea lumii critică faptul că Elias Charalambous și Mihai Pintilii execută ordinele patronului de la FCSB, selecționerul naționalei României îi laudă pe cei doi antrenori că pun în practică „directivele” lui Gigi Becali.</p>
<h2><span>Mircea Lucescu a convocat 8 fotbaliști de la FCSB la naționala României și îi laudă pe Pintilii și Charalambous</span></h2>
<p>Il Luce a chemat <span>8 jucători de la campioana FCSB pentru „dubla” cu Austria și Cipru</span> din preliminariile Campionatului Mondial din 2026. Ștefan Târnovanu, Valentin Crețu, Mihai Popescu, Adrian Șut, Florin Tănase, David Miculescu, Vlad Chiricheș și Daniel Bîrligea au fost convocați sub tricolor.</p>
<p>Elias Charalambous și Mihai Pintilii sunt adesea criticați și persiflați că execută fără să comenteze ordinele patronului în privința formulei de start și a schimbărilor, însă selecționerul primei reprezentative e de cu totul altă părere și are numai cuvinte de laudă la adresa celor doi tehnicieni, pentru că pun în practică „ordinele” lui Gigi Becali.</p>
<p>„Vorbeam cu Gigi Becali. Și-mi spunea: ‘Dom’le, eu mă duc la antrenament! Înainte le spuneam jucătorilor mei, pas, control și pasă. Acum nu le mai spun. Le spun numai, pasă, pasă, pasă. Că am văzut cum joacă Barcelona’. Și are dreptate! Asta trebuie să facă jucătorii. Trebuie să-și îmbunătățească permanent evoluția lor în teren și prezența lor în teren. Să se schimbe.</p>
<p>Eu îl încurajez pe Gigi Becali, pentru că, vezi, toată lumea judecă. Că face pe antrenorul… Nu face pe antrenorul! Antrenorul e antrenor, MM Stoica e și el acolo. Dar ideea lui prinde, iar ceilalți sunt obligați să o ia în considerare. Cerând echipei să joace un tip de fotbal modern, bazat foarte mult pe mișcare, pe prima pasă. Nu control de balon, nu intrări în clinciuri… Asta e ideea, apoi ceilalți o pun în practică.</p>
<p>Charamabous și Pintilii sunt foarte buni pentru că ei pun în practică ceea ce proprietarul, patronul lor ar vrea să vadă. Ei pun în practică, găsesc soluții, antrenamente, exerciții, formarea echipei. Schimbările de jucători se spune că le face Gigi, eu nu știu dacă le face. E altceva… Dar antrenorii s-au adaptat modului de gândi al lui Gigi”, a declarat Mircea Lucescu pentru <span>GSP</span>.</p>
<p><img alt="" class="size-large wp-image-20183154" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/FC-CFR-1907-CLUJ-FCSB-SUPERLIGA-SUPERBET-PLAY-OFF-23.05.2025-2-1400x933.jpg" srcset="https://www.prosport.ro/wp-content/uploads/2025/05/FC-CFR-1907-CLUJ-FCSB-SUPERLIGA-SUPERBET-PLAY-OFF-23.05.2025-2-1400x933.jpg 1400w, https://www.prosport.ro/wp-content/uploads/2025/05/FC-CFR-1907-CLUJ-FCSB-SUPERLIGA-SUPERBET-PLAY-OFF-23.05.2025-2-768x512.jpg 768w, https://www.prosport.ro/wp-content/uploads/2025/05/FC-CFR-1907-CLUJ-FCSB-SUPERLIGA-SUPERBET-PLAY-OFF-23.05.2025-2-1536x1024.jpg 1536w, https://www.prosport.ro/wp-content/uploads/2025/05/FC-CFR-1907-CLUJ-FCSB-SUPERLIGA-SUPERBET-PLAY-OFF-23.05.2025-2-2048x1365.jpg 2048w" width="1400"/></p>
<h2><span>Staff-ul care a făcut minuni la FCSB. „Suntem mândri”<br/>
</span></h2>
<p>De curând, Elias Charalambous și-a adus la conferința de presă <span>tot staff-ul alături de care a câștigat ultimele trofee în România</span> și a avut un parcurs senzațional în Europa League. Mihai Pintilii (antrenor secund), Lucian Filip (antrenor secund), Marius Popa (antrenor de portari), Thomas Neubert (preparator fizic) și Ionuț Zottu (analist video) sunt oamenii care l-au ajutat pe cipriot să obțină rezultatele incredibile pe banca „roș-albaștrilor”.</p>
<p>„Cred că toată suflarea ‘roș-albastră’ se bucură de acești doi ani minunați. Am făcut lucruri senzaționale, fabuloase, iar satisfacția noastră e mult mai mare când realizăm niște lucruri care în România sunt foarte greu de realizat.</p>
<p>Fotbalul din România nu mai e la un nivel foarte mare de mult timp și d-aia suntem mândri de ceea ce am realizat. Le mulțumesc colegilor, lui Elias că am format o familie. Sper să țină cât mai mult”, a declarat Mihai Pintilii.</p>
<p> </p>

]]></description>
    </item>
  </channel>
</rss>
