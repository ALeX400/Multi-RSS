<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mitică Dragomir știe deja scorul meciului Austria – România: „1 solist, atâtea ne dau”</title>
      <link>https://www.prosport.ro/fotbal-intern/nationala/mitica-dragomir-stie-deja-scorul-meciului-austria-romania-1-solist-atatea-ne-dau-20182741</link>
      <description><![CDATA[<img src="https://www.prosport.ro/wp-content/uploads/2025/05/Mitica-Dragomir-stie-deja-scorul-meciului-Austria-Romania-„1-solist-atatea-ne-dau-1400x778.jpg"/><br/><p>Când vine vorba despre meciul cu Austria din preliminariile pentru Campionatul Mondial de anul viitor, Mitică Dragomir nu este deloc optimist. Naționala României va pierde, potrivit spuselor sale, la două goluri diferență.</p>
<p>Dacă pronosticul sumbru se va adeveri, aceasta va fi cea de-a doua înfrângere a campaniei. Bosnia ne-a administrat-o pe prima, chiar pe Arena Națională, <span>scor 0-1</span>, unica reușită aparținându-i lui Armin Gigovic.</p>
<h2><span>Mitică Dragomir anticipează un eșec al României în Austria</span></h2>
<p>După două etape, tricolorii ocupă poziția secundă în clasamentul grupei H, la trei puncte în urma liderului Bosnia. Partida cu Austria se va disputa sâmbătă, 7 iunie, la ora 21:45, pe stadionul „Ernst Happel” din Viena.</p>
<p>Cu aproape o săptămână înainte, Mitică Dragomir s-a arătat sceptic în privința șanselor ca Mircea Lucescu și elevii săi să obțină un rezultat pozitiv. Nu a exclus, însă, nici posibilitatea ca austriecii să prindă o zi proastă.</p>
<blockquote><p>„1 solist. Nu ne dau multe, ne dau vreo două. Noi i-am mai bătut pe austrieci și, dacă îi prindem în pasă proastă, s-ar putea să le-o tragem”, a declarat fostul președinte al Ligii Profesioniste de Fotbal, pentru <span>fanatik.ro</span>.</p></blockquote>
<h2><span>Răzvan Burleanu: „Vrem să nu pierdem în Austria, e un meci extrem de important”</span></h2>
<p>La rândul său, Răzvan Burleanu a recunoscut superioritatea austriecilor, dar și-a exprimat convingerea că echipa națională va reuși să plece neînvinsă, astfel încât să păstreze șanse la primul loc. Acesta <span>duce direct la Campionatul Mondial din 2026</span>.</p>
<blockquote><p>„Obiectivul nostru este calificarea la Mondial. Bineînțeles, vrem să nu pierdem în Austria, e un meci extrem de important. Cu siguranță, jucând în deplasare, jucând cu o echipă care e peste echipa noastră, fiindcă trebuie să recunoaștem acest lucru, prin prisma echipelor de club unde austriecii evoluează.</p>
<p> </p>
<p>În același timp, maturitatea la care a ajuns echipa noastră, staff-ul tehnic extrem de experimentat, relațiile dintre jucători și staff, toată această coeziune pe care o avem, cu siguranță ne oferă și nouă un avantaj în acest medici direct.</p>
<p> </p>
<p>Ceea ce ne interesează este ca, la final de campanie, indiferent ce rezultat vom înregistra în Austria, să fim pe primul loc. Știm foarte bine, în același timp, că prin prisma performanței de anul trecut, într-o proporție de 100%, oarecum, ne-am securizat și barajul pentru Mondial.</p>
<p> </p>
<p>Obiectivul cu care lucrăm este calificarea la Campionatul Mondial. Sunt sigur că vom reuși să gestionăm așa cum trebuie acest lucru. Vom face tot ceea ce depinde fiecare dintre noi.”, a spus președintele Federației Române de Fotbal, conform sursei citate.</p></blockquote>

]]></description>
    </item>
    <item>
      <title>Transferul cu care Gigi Becali dă lovitura la FCSB. Keșeru a recunoscut: „Ar fi interesant”</title>
      <link>https://www.prosport.ro/fotbal-intern/superliga/transferul-cu-care-gigi-becali-da-lovitura-la-fcsb-keseru-a-recunoscut-ar-fi-interesant-20182792</link>
      <description><![CDATA[<img src="https://www.prosport.ro/wp-content/uploads/2025/05/Transferul-cu-care-Gigi-Becali-da-lovitura-la-FCSB.-Keseru-a-recunoscut-„Ar-fi-interesant-1400x1051.jpg"/><br/><p>Pus în postura de a comenta cel mai vehiculat transfer pe care Gigi Becali (66 de ani) l-ar putea face la FCSB în vara lui 2025, Claudiu Keșeru (38) nu s-a sfiit să își prezinte cât se poate de sincer opinia.</p>
<p>Fostul atacant al roș-albaștrilor, câștigător a două titluri de campion alături de FCSB, a lăsat de înțeles că miliardarul din Pipera ar trebui să insiste pentru finalizarea tranzacției.</p>
<h2><span>Claudiu Keșeru vrea să îl vadă pe Dennis Politic la FCSB! Gigi Becali a pus ochii pe fotbalistul potrivit</span></h2>
<p><span>Gigi Becali negociază în continuare cu Dinamo București pentru transferul lui Dennis Politic</span>, iar ultima ofertă înaintată de patronul FCSB s-a ridicat la suma de aproximativ 700.000-800.000 de euro, plus Alexandru Musi, care ar urma să fie inclus în tranzacție.</p>
<p>Momentan nu se știe dacă Dinamo a răspuns în vreun fel acestei oferte, însă comentariile pe seama transferului lui Dennis Politic la FCSB continuă să apară.</p>
<p>Spre exemplu, <span>Florin Prunea, fost portar și președinte de club la Dinamo, a lăsat de înțeles că Dennis Politic nu va ajunge la rivala FCSB</span>, numind discuțiile dintre Gigi Becali și Andrei Nicolescu „artificiale”.</p>
<p>Pus în postura de a oferi și el o opinie, Claudiu Keșeru nu a spus dacă Politic va ajunge sau nu la FCSB, însă a asigurat că mutarea ar fi una bună pentru campioana României. Fostul atacant al roș-albaștrilor îl apreciază pe fotbalistul lui Dinamo și crede că transferul acestuia la clubul lui Gigi Becali ar fi un plus:</p>
<blockquote><p>Transferul lui Politic la FCSB? Ar fi interesant pe traiectoria Dinamo – FCSB. E un jucător care îmi place. Chiar îmi place profilul și poate aduce un plus. Îmi place instinctul de marcator al lui Politic, starea lui de spirit, puterea. E jucător de dezechilibru, e marcator și am înțeles că e și un caracter foarte plăcut. Cred că și-au făcut temele bine. Mi-am luat și eu niște informații și mi-am dat seama cum o gândesc (n.r – cei de la FCSB)”, a declarat Claudiu Keșeru, citat de <span>Sport.ro</span>.</p></blockquote>
<h2><span>Ce a spus Andrei Nicolescu despre ultima ofertă înaintată de Gigi Becali</span></h2>
<p>Transferul lui Dennis Politic de la Dinamo București la FCSB are în continuare șanse mari de reușită. Întrebat fiind despre ultima propunere înaintată de miliardarul Gigi Becali, 700-800 de mii de euro plus Alexandru Musi, Andrei Nicolescu a lăsat de înțeles că aceasta nu a fost refuzată.</p>
<p>Totuși, acționarul „câinilor” a spus că i-ar dori în continuare pe Ianis Stoica și Alexandru Musi, la pachet, în schimbul lui Dennis Politic. Însă, pentru ca acestă afacere să devină realitate, Gigi Becali trebuie să ajungă la un acord cu FC Hermannstadt pentru Ianis Stoica, lucru care nu s-a întâmplat până acum.</p>
<blockquote><p>Nu e o chestiune atât de complicată. E o tranzacție pentru datorie și pentru Ianis și schimbul de jucători. O să vedem ce se va întâmpla în zilele următoare. Eu știu doar că a existat un acord de principiu între domnul Becali și Hermannstadt. Mai departe nu vreau să discut. (n.r. – Ar accepta oferta de 800.000 de euro plus Alexandru Musi?) Vreau să mai așteptăm una-două zile ca să discutăm aceste subiecte. Chiar nu vreau să mai comentez pe subiectul ăsta”, a declarat Andrei Nicolescu, la postul de televiziune Digi Sport.</p></blockquote>

]]></description>
    </item>
    <item>
      <title>Vedetele naționalei României vor fi păzite cu Cybertruck-urile lui Elon Musk, dacă se califică la Cupa Mondială din SUA</title>
      <link>https://www.prosport.ro/alte-sporturi/auto-moto/vedetele-nationalei-romaniei-vor-fi-pazite-cu-cybertruck-urile-lui-elon-musk-daca-se-califica-la-cupa-mondiala-din-sua-20182636</link>
      <description><![CDATA[<img src="https://www.prosport.ro/wp-content/uploads/2025/05/Vedetele-nationalei-Romaniei-vor-fi-pazite-cu-Cybertruck-urile-lui-Elon-Musk-daca-se-califica-la-Cupa-Mondiala-din-SUA.webp"/><br/><p>În eventualitatea în care se vor califica la Cupa Mondială din 2026, care va avea loc în SUA, Mexic și Canada, vedetele naționalei României vor fi păzite cu Cybertruck-urile lui Elon Musk (53 de ani).</p>
<p>Autoritățile din Las Vegas au anunțat la începutul anului că vor primi 10 astfel de autoturisme, iar mai nou și un stat mexican a preluat exemplul.</p>
<h2><span>Polițiștii vor patrula în Cybertruck-urile lui Elon Musk pentru a asigura liniștea la Cupa Mondială din SUA, Mexic și Canada</span></h2>
<p>A mai rămas doar un an de zile până la startul Cupei Mondiale din SUA, Mexic și Canada, iar în timp ce „tricolorii” lui Mircea Lucescu fac eforturi pentru a-și asigura prezența la turneul final, autoritățile americane se luptă pentru a pune la dispoziție cele mai bune condiții de organizare.</p>
<p>În mod cert, prioritatea forțelor de ordine este să îi mențină pe toți cei implicați într-un eveniment de o asemenea amploare în condiții optime de siguranță.</p>
<p>Iar potrivit presei americane, autoritățile investesc masiv în achiziționarea unor noi echipamente care să le ajute să facă față cu brio valului de suporteri ce se va deplasa pe continenul lor.</p>
<p>Potrivit celor de la <span>CarScoops.com</span>, un astfel de exemplu este reprezentat de ultima investiție a poliției din statul mexican Jalisco. Conform sursei citate, autoritățile au comandat nu mai puțin de 678 de mașini de patrulare noi, iar în mod surprinzător, câteva dintre ele <span>vor fi Cybertruck-urile lui Elon Musk</span>.</p>
<blockquote><p>Cybertruck-urile vor fi desfășurate în principalele puncte turistice pe parcursul Cupei Mondiale. Se crede că acestea sunt primele vehicule de poliție Tesla Cybertruck din întreaga țară. Una dintre mașini a fost scoasă recent pe străzile orașului, însoțită de alte două autoturisme ale poliției. Primarul local, Pablo Lemus Navarro, este dornic să maximizeze siguranța pe timpul Cupei Mondiale, deși achizițiile costisitoare i-au deranjat pe unii dintre localnici”, se arată pe CarScoops.com.</p></blockquote>
<h2><span>Și polițiștii din Las Vegas vor avea în echipare 10 mașini Cybertruck</span></h2>
<p>În câteva imagini video care s-au împrăștiat pe internet, <span>se poate vedea că Cybertruck-ul</span> din Jalisco, Mexic, a fost vopsit în negru mat. De asemenea, toate elementele caracteristice poliției mexicane au fost adăugate pe mașină. Luminile intermitente roșii și albastre au fost montate pe barele de protecție din față și din spate, dar și pe pragurile laterale, în timp ce la interior, se crede de asemenea că Cybertruck-ul a fost modificat.</p>
<blockquote><p>Trebuie să lucrăm mult în ceea ce privește securitatea. Vom livra 678 de mașini noi de patrulare pentru Poliția Statului și Poliția Rutieră a Statului, inclusiv niște „Mamba Negre”, care sunt ca niște tancuri”, a precizat guvernatorul Pablo Navarro.</p></blockquote>
<p>Conform sursei citate mai sus, Las Vegas, cel mai mare oraș din statul Nevada al Statelor Unite ale Americii, a anunțat și el că va echipa forțele de ordine locale cu 10 Cybertruck-uri. În acest caz, mașinile au putut fi achiziționate mulțumită „unui donator anonim”.</p>
<blockquote><p>Cine știe, poate că și alte orașe vor urma exemplul în curând”, au încheiat cei de la CarScoops, înainte de a preciza faptul că World Cup 2026 va avea loc în intervalul 11 iunie – 19 iulie, în 16 orașe din SUA, Mexic și Canada.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/CNW4fc8DwXo?si=RuQxE37i-LoAF09k" title="YouTube video player" width="560"></iframe></p>

]]></description>
    </item>
    <item>
      <title>Gigi Becali l-a sunat pe atacantul naționalei României: „Hai, tată, că te iau aici! Dau două milioane pe tine”</title>
      <link>https://www.prosport.ro/fotbal-intern/gigi-becali-l-a-sunat-pe-atacantul-nationalei-romaniei-hai-tata-ca-te-iau-aici-dau-doua-milioane-pe-tine-20182528</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-l-a-sunat-pe-atacantul-nationalei-Romaniei-„Hai-tata-ca-te-iau-aici-Dau-doua-milioane-pe-tine-1400x1050.jpg"/><br/><p>Gigi Becali, finanțatorul FCSB, l-a vrut în echipa sa pe atacantul naționalei României, cel mai bun marcator de la Rapid, și a fost dispus să ofere 2 milioane de dolari pentru acesta.</p>
<p>Florin Bratu (45 de ani), căci despre el este vorba, fost selecționer al naționalelor de tineret (U18 și U21), <span>în prezent antrenorul CS Dinamo</span>, a vorbit despre acest episod, care nu s-a materializat, dar care l-a ajutat să își facă debutul la echipe din străinătate.</p>
<p>La „națională”, Bratu a jucat în 13 meciuri, cu două goluri marcate.</p>
<h2><span>Gigi Becali l-a vrut pe atacantul naționalei: „Dau două milioane pe tine”</span></h2>
<p>Florin Bratu a vorbit despre momentul în care a Steaua „de atunci” a vrut să îl aducă în lotul său, după ce a dovedit că este un jucător de valoare, devenind în scurt timp cel mai bun marcator al Rapidului.</p>
<p>„Am avut o discuție cu Gigi Becali la telefon. El m-a sunat, îi plăcea de mine, îi dăduse Marian Aliuță numărul meu: «Hai, tată, că te iau aici! Vorbesc cu Copos, dau două milioane pe tine. Și lui Piți îi place de tine». «Nea Gigi, e greu, că sunt crescut aici. M-am învățat să merg cu tramvaiul 41 până la podul Grant, nu mă duc mai în față». Normal că m-am bucurat că s-a gândit la mine, dar era greu să se facă acest transfer între granzi. Era mai greu atunci”, a declarat Florin Bratu la podcastul lui Costin Deșliu.</p>
<p>Transferul nu s-a realizat, însă la scurt timp a venit oferta celor de la Galatasaray. Bratu nu a început, însă, sezonul acolo, ci a jucat pentru gruparea din Istanbul abia din septembrie (2003), deoarece George Copos l-a mai vrut la Rapid pentru preliminariile Champions League.</p>
<p>„A spus: «în caz că nu ne calificăm, atunci pot să te las să pleci»”, a explicat Florin Bratu.</p>
<h2><span>Florin Bratu, de la Rapid la Dinamo, via Turcia și Franța</span></h2>
<p>Florin Bratu (45 de ani) și-a început cariera de fotbalist la Rapid, iar în 2003 a fost transferat la Galatasaray. Un an mai târziu a ajuns la FC Nantes (Franța), pentru ca în 2005 să revină în țară, la Dinamo. A urmat o perioadă în care a fost împrumutat la FC Nantes și Valenciennes, iar în 2007 s-a întors în „Ștefan cel Mare”. A mai jucat la Litex Lovech (Bulgaria), Gaz Metan Mediaș și Gloria Bistrița, de unde s-a retras în ianuarie 2013.</p>
<p>Cu Rapid a câștigat Cupa României, în 2001-2002, și campionatul României, în 2002-2003 și 2003-2004. Cu Dinamo a cucerit Supercupa României, în 2005-2006. Cu cei de la Litex a „bifat” două trofee, campionatul Bulgariei și Supercupa Bulgariei, ambele în sezonul 2010-2011.</p>
<p>Bratu a debutat în februarie 2003 la naționala României, unde a jucat în 13 meciuri, reușind două goluri.</p>
<p>Ca antrenor, Florin Bratu a fost la cârma echipelor de tineret ale României, la Dinamo (la Under 18, la echipa a doua și la prima echipă), la Tunari, Aerostar și Concordia. <span>La nivel internațional, „Mitralieră” a antrenat Karmiotissa (Cipru)</span>.</p>

]]></description>
    </item>
    <item>
      <title>Transferul lui Ianis Hagi la FCSB, „interzis” de dinamovistul Florin Răducioiu: „Ar fi un regres”</title>
      <link>https://www.prosport.ro/fotbal-intern/superliga/transferul-lui-ianis-hagi-la-fcsb-interzis-de-dinamovistul-florin-raducioiu-ar-fi-un-regres-20182551</link>
      <description><![CDATA[<img src="https://www.prosport.ro/wp-content/uploads/2025/05/Transferul-lui-Ianis-Hagi-la-FCSB-interzis-de-dinamovistul-Florin-Raducioiu-Ar-fi-un-regres.webp"/><br/><p>Pus în postura de a comenta eventualul transfer al lui Ianis Hagi (26 de ani) la FCSB, dinamovistul Florin Răducioiu (55), ex-atacant al echipei naționale și component al „Generației de Aur”, a avut o opinie tranșantă.</p>
<p>Hagi Jr. este liber de contract și poate semna gratis cu orice echipă își dorește. Iar în perioada imediat următoare, mijlocașul primei reprezentative este așteptat să ia o decizie.</p>
<h2><span>Florin Răducioiu e convins că Ianis Hagi nu va reveni în România la 26 de ani. Transferul la FCSB, imposibil?</span></h2>
<p>Rămas liber de contract după despărțirea de Rangers, <span>Ianis Hagi a fost ofertat de Gigi Becali și Dan Șucu</span>, doi dintre cei mai bogați oameni din fotbalul românesc.</p>
<p>Mijlocașul poate semna gratis în orice clipă, însă prin ultimul interviu pe care l-a acordat presei a lăsat de înțeles că nu este tocmai aproape de a lua o decizie. <span>Hagi Jr. vrea să consulte cu mare atenție toate propunerile primite, iar una dintre echipele despre care s-a vehiculat frecvent că l-ar dori este Borussia Monchengladbach, din Bundesliga</span>.</p>
<p>Despre un potențial transfer al lui Ianis Hagi în Bundesliga a fost întrebat și Florin Răducioiu, iar fostul atacant al „Generației de Aur” a avut nevoie de doar o secundă pentru a exclude o astfel de mutare. Răducioiu nu îl vede pe fiul lui Gică Hagi întorcându-se în România la vârsta de doar 26 de ani:</p>
<blockquote><p>Cu siguranţă în străinătate îl văd. Ar fi un regres să se întoarcă în România la vârsta pe care o are. Poţi să te întorci în România la o vârstă mai înaintată. Are 26 de ani. Îl apreciez foarte mult pe acest băiat, e un băiat minunat”, a declarat Florin Răducioiu, potrivit <span>As.ro</span>.</p></blockquote>
<h2><span>Fotbalul spaniol e cel mai potrivit pentru Ianis Hagi, spune Răducioiu</span></h2>
<p>Ianis Hagi a avut parte de un sezon 2024 – 2025 complicat la Rangers, în primul rând din cauza unor decizii controversate luate de club, însă chiar și așa, mijlocașul român a marcat 4 goluri și a oferit 7 pase decisive în totalul de 23 de partide pe care le-a jucat în prima ligă a Scoției.</p>
<blockquote><p>Unde l-aş vedea? L-aş vedea, cu siguranţă, undeva în Spania. El poate să joace în Spania foarte bine şi cred că acolo va da un randament foarte bun. Rămâne de văzut la ce echipă va merge, dacă va intra imediat în 11-le iniţial. El a avut problema asta, vine după o accidentare gravă. Mi-aş dori să îl vrea cu orice preţ antrenorul, să mizeze pe el şi să parieze pe el în primul 11. Şi de acolo să înceapă un sezon excepţional pentru Ianis. Nu va fi simplu, dar sunt convins că are manageri foarte buni şi vor găsi soluţia cea mai bună. E clar că, după aia, el trebuie să joace la cel mai înalt nivel şi să demonstreze că e un jucător de mare calitate, cum a demonstrat până acum. Şi, bineînţeles, să revină la echipa naţională, pentru că echipa naţională are nevoie de el pentru următoarele meciuri. Sunt curios să văd şi eu (n.r. – unde va merge Ianis). Spania, spun eu, repet, e o părere pur personală”, a completat Florin Răducioiu.</p></blockquote>
<p>Ianis Hagi are deja o experiență bifată în fotbalul iberic, în sezonul 2023 – 2024, în care Rangers l-a împrumutat la Alaves. Din nefericire, mijlocașul nu a primit foarte multe șanse în La Liga și a apucat să îmbrace tricoul lui Alaves în aproximativ 1.000 de minute. Printre altele, Hagi a contribuit cu două goluri și două pase decisive în Spania.</p>

]]></description>
    </item>
  </channel>
</rss>
