<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Decizia care poate schimba soarta calificării României în barajul cu Turcia. Deținătorul drepturilor TV şi LPF aşteaptă mutarea-cheie de la FRF. EXCLUSIV</title>
      <link>https://www.prosport.ro/fotbal-intern/nationala/decizia-care-poate-schimba-soarta-calificarii-romaniei-in-barajul-cu-turcia-detinatorul-drepturilor-tv-si-lpf-asteapta-mutarea-cheie-de-la-frf-exclusiv-20327089</link>
      <description><![CDATA[<img src="https://www.prosport.ro//wp-content/uploads/2025/11/Decizia-care-poate-schimba-soarta-calificarii-Romaniei-in-barajul-cu-Turcia.-Detinatorul-drepturilor-TV-si-LPF-asteapta-mutarea-cheie-de-la-FRF.-EXCLUSIV.jpeg"/><br/><p><span>ProSport</span> a stat de vorbă cu Justin Ștefan, secretarul general al Ligii Profesioniste de Fotbal, și <span>Orlando Nicoară, directorul general al eAD,</span> firma care deține drepturile TV pentru Superliga, despre posibilitatea ca etapa de campionat dinaintea meciului de baraj Turcia – România să fie amânată.</p>
<p>Pe data de 26 martie, România o va înfrunta, în deplasare, pe Turcia, în semifinalele barajului pentru calificarea la Campionatul Mondial din 2026. Imediat după tragerea la sorți a barajului, au apărut mai multe voci din fotbalul românesc, printre care cea a lui Mihai Stoica și Victor Angelescu, care susțin că România ar trebui să ia modelul turcilor și să amâne etapa de campionat dinaintea meciului de baraj.</p>
<h2><span>Decizia care poate schimba soarta calificării României în barajul cu Turcia</span></h2>
<p><span>Justin Ștefan susține</span> că LPF este deschisă să amâne etapa care precedă meciul României cu Turcia, însă atrage atenția că acest lucru se poate face doar în urma unei cereri înaintate de FRF.</p>
<p>În plus, oficialul LPF spune că, în cazul în care nu vor exista „ferestre” pentru a amâna etapa respectivă, sezonul competițional ar putea fi prelungit cu o săptămână sau chiar meciurile din Cupa României ar putea fi reprogramate.</p>
<p>„În măsura în care Federația și echipa tehnică ne vor înainta o asemenea solicitare, o vom analiza. Cu siguranță că, în măsura în care vor vrea să se amâne o etapă, cred că și noi, și televiziunile, vom lua în considerare chestiunea aceasta și vom încerca să găsim soluții de reprogramare. Acum, trebuie văzut dacă există aceste soluții de reprograre. O să vedem la momentul respectiv. În momentul de față, nu avem o solicitare oficială, dar, având în vedere experiența din trecut, e posibil ca cei care conduc zona tehnică a echipei naționale și selecționerul să-și dorească această chestiune. Bineînțeles că vom căuta soluții împreună cu televiziunile.</p>
<p>Presupun că selecționerul va analiza și va vedea dacă are nevoie de o eventuală amânare, pentru a avea jucătorii disponibili mai devreme, că până la urmă acesta este obiectivul. În măsura în care va exista o astfel de solicitare, vom analiza împreună cu reprezentanții televiziunilor ce variante de reprogramare avem. Dacă nu vor fi ferestre disponibile, o să vedem dacă putem să mai ne întindem un pic cu finalizarea campionatului. Clar că va trebui să analizăm împreună și cu Federația această chesiune, că mai sunt și date de Cupa României, care sunt datele lor. Deci, o să fie un dialog în trei.</p>
<p>Se poate ca meciurile din Cupa României să fie mutate în altă dată sau să extindem sezonul cu o săptămână. Vedem! Adică, chiar dacă nu avem ferestre în Cupa României, există flexibilitatea extinderii calendarului competițional cu o săptămână. Până la urmă, vom găsi soluții, dacă se va solicita acest lucru. Deci există deschidere totală și din partea noastră”, a declarat Justin Ștefan, în exclusivitate, pentru <span>ProSport</span>.</p>
<h2><span>Orlando Nicoară: „Nu putem să ne împotrivim”</span></h2>
<p>De cealaltă parte, inclusiv Orlando Nicoară și-a arătat disponibilitatea ca etapa dinaintea meciului cu Turcia să fie reprogramată, fiind vorba despre o partidă extrem de importantă pentru fotbalul românesc.</p>
<p>„Nu trebuie să ne gândim noi la asta, pentru că este o decizie pe care o poate lua Federația împreună cu Liga Profesionistă de Fotbal. Dacă cele două instituții se pun de acord și decid acest lucru și se găsesc date pentru a juca etapa respectivă, evident că noi nu putem să nu fim de acord.</p>
<p>Decizia e la FRF și LPF. Nouă doar ar trebui să ne comunice când anume se va juca etapa respectivă. Noi am fost de acord și cu amânarea meciurilor echipelor din cupele europene. Până la urmă, e vorba de o calificare pentru fotbalul românesc. Nu putem noi să ne împotrivim”, a afirmat Orlando Nicoară, pentru site-ul nostru.</p>

]]></description>
    </item>
    <item>
      <title>FRF a dat de urgență comunicat după lovitura grea primită de Dinamo</title>
      <link>https://www.prosport.ro/fotbal-intern/superliga/frf-a-dat-de-urgenta-comunicat-dupa-lovitura-grea-primita-de-dinamo-20327266</link>
      <description><![CDATA[<img src="https://www.prosport.ro//wp-content/uploads/2025/11/FRF-a-dat-de-urgenta-comunicat-dupa-lovitura-grea-primita-de-Dinamo-1400x877.jpg"/><br/><p>Federația Română de Fotbal a dat de urgență un comunicat de presă, după lovitura grea primită de către cei de la Dinamo București în legătură cu situația lui Alexandru Musi.</p>
<p>FRF precizează că fotbalistul „câinilor” a acuzat probleme medicale încă de la reunirea lotului. Astfel, a fost supus unor controale medicale mai amănunțite.</p>
<h2><span>FRF clarifică situația lui Alexandru Musi</span></h2>
<p><span>Dinamo a primit o adevărată lovitură </span>cu doar două zile înaintea meciului din deplasare cu FC Botoșani, din etapa a 17-a din Superligă. Alex Musi s-a accidentat la națională U21 și, potrivit surselor ProSport, s-a ales cu o ruptură musculară ce îl va ține departe de gazon câteva săptămâni.</p>
<p>Acum, Federația Română de Fotbal a dat un comunicat de presă, vorbind despre situația <span>tânărului fotbalist al formației din „Ștefan cel Mare”</span>. FRF precizează că fotbalistul „câinilor” a acuzat probleme medicale încă de la reunirea lotului. Astfel, a fost supus unor controale medicale mai amănunțite.</p>
<p>„Având în vedere informațiile apărute în mass-media cu privire la situația medicală a jucătorului Alexandru Musi la lotul naționalei U21, staff-ul echipei naționale consideră necesar să facă următoarele precizări:</p>
<p>Jucătorul a acuzat probleme medicale încă de la reunirea lotului, motiv pentru care a fost supus la trei controale medicale, fără ca în urma acestora să fie confirmată vreo leziune;</p>
<p>Până cu o zi înaintea plecării în Finlanda, Musi s-a antrenat normal alături de restul echipei. Cu o zi înainte de plecare, jucătorul a acuzat un disconfort, motiv pentru care a efectuat o ecografie și a urmat un tratament specific. Investigațiile nu au evidențiat nicio problemă medicală;</p>
<p>Din precauție, miercuri dimineață, înaintea deplasării, jucătorul nu a participat la antrenament, continuând tratamentul. Ajuns în Finlanda, acesta nu a efectuat antrenamentul oficial, fiind menajat și monitorizat permanent de stafful medical. Pe durata șederii în Finlanda, până la revenirea în țară, jucătorul a acuzat o stare de încărcare, motiv pentru care a urmat un program de tratament cu infiltrații, sub supravegherea echipei medicale;</p>
<p>După revenirea în România, jucătorul s-a antrenat normal, fără a acuza probleme în desfășurarea pregătirii. A efectuat investigații suplimentare și a continuat tratamentul, iar rezultatele au fost în continuare în limite normale, fără evidențierea vreunei leziuni;</p>
<p>Ulterior, a participat la antrenamentul oficial. Cu toate acestea, în cursul serii, la hotel, jucătorul a informat staff-ul că nu se simte în măsură să evolueze, afirmând că resimte din nou un disconfort;</p>
<p>Toate informațiile medicale confirmă cele de mai sus”, se arată în comunicatul transmis de FRF.</p>

]]></description>
    </item>
    <item>
      <title>Kosovarii au sărit la gâtul lui Mircea Lucescu: „L-a provocat!”</title>
      <link>https://www.prosport.ro/fotbal-intern/nationala/kosovarii-au-sarit-la-gatul-lui-mircea-lucescu-l-a-provocat-20327313</link>
      <description><![CDATA[<img src="https://www.prosport.ro//wp-content/uploads/2025/11/Kosovarii-au-sarit-la-gatul-lui-Mircea-Lucescu-„L-a-provocat-1400x788.jpg"/><br/><p>Kosovarii au observat că Mircea Lucescu a discutat cu Franco Foda în urma tragerii la sorți, iar presa locală a relatat interacțiunea dintre cei doi selecționeri.</p>
<p>România și Kosovo se pot lupta în finala barajului pentru calificarea la Cupa Mondială, dacă tricolorii trec de Turcia și kosovarii înving Slovacia.</p>
<h2><span>Presa din Kosovo: „Antrenorul României l-a provocat pe Franco Foda”</span></h2>
<p>Meciurile de baraj pentru Cupa Mondială din 2026 au fost stabilite joi, 20 noiembrie, la Zurich. După tragerea la sorți, Mircea Lucescu s-a întâlnit cu Franco Foda, iar <span>cei doi au vorbit despre posibilitatea unui nou meci România – Kosovo</span>.</p>
<p>„Foda mi-a urat succes și mi-a zis că ar vrea să ne calificăm și să jucăm în finală cu ei, cu Kosovo. I-am zis chiar așa: «sper ca de data aceasta să jucați până la final! Sau aveți de gând să ieșiți iarăși de pe teren?». Nu mi-a zis nimic, doar s-a amuzat”, a spus Mircea Lucescu, potrivit <span>Golazo</span>.</p>
<p>Iar, presa kosovară nu a rămas indiferentă. „Antrenorul României a povestit cum l-a provocat pe Franco Foda. Mircea Lucescu a declarat că l-a întrebat pe Franco Foda dacă naționala din Kosovo va juca până la final, în cazul în care cele două echipe se vor înfrunta în finala barajului Cupei Mondiale din 2026”, a scris <span>Telegrafi</span>.</p>
<p>Mircea Lucescu a făcut referire la ultima confruntare dintre România și Kosovo, meci disputat în Nations League, când jucătorii kosovari au ieșit de pe teren, deoarece suporterii români au scandat „Serbia, Serbia”.</p>
<p>Atunci, UEFA a dictat victorie la „masa verde” pentru echipa națională, iar federația din Kosovo a fost amendată cu 6.000 de euro. Nici Federația Română de Fotbal nu a scăpat, fiind sancționată cu 50.0000 de euro.</p>
<h2><span>Kosovo – România poate fi finala pentru locul la CM 2026</span></h2>
<p>Pe 26 martie, <span>România va disputa semifinala cu Turcia</span>, iar Kosovo va întâlni Slovacia. Dacă ambele naționale se vor impune, finala pentru calificarea la Cupa Mondială 2026 le va aduce față în față pe România și Kosovo. Finala ar urma să fie disputată la Priștina, pe 31 martie.</p>
<p>Meciuri directe între România și Kosovo:</p>
<p>Iunie 2023: Kosovo – România 0-0, preliminarii EURO 2024;<br/>
Septembrie 2023: România – Kosovo 2-0, preliminarii EURO 2024;<br/>
Septembrie 2024: Kosovo – România 0-3, grupă Nations League;<br/>
Noiembrie 2024: România – Kosovo 0-0 (3-0 la masa verde), grupă  Nations League.</p>

]]></description>
    </item>
    <item>
      <title>Catalanii anunță marea lovitură pentru FC Barcelona după ce Andrei Rațiu a semnat</title>
      <link>https://www.prosport.ro/fotbal-extern/catalanii-anunta-marea-lovitura-pentru-fc-barcelona-dupa-ce-andrei-ratiu-a-semnat-20326904</link>
      <description><![CDATA[<img src="https://www.prosport.ro//wp-content/uploads/2025/11/Catalanii-anunta-marea-lovitura-pentru-FC-Barcelona-dupa-ce-Andrei-Ratiu-a-semnat-1400x780.webp"/><br/><p>Catalanii au reacționat rapid după ce Andrei Rațiu (27 de ani) a semnat prelungirea contractului cu madrilenii de la Rayo Vallecano, până în iunie 2030, și au transmis că transferul românului la FC Barcelona are șanse minime de a mai deveni realitate.</p>
<p>Gruparea de pe Camp Nou l-a monitorizat luni bune pe internaționalul român, iar presa din Spania a sugerat, nu de puține ori, că Rațiu e principala variantă pentru a-i crea concurență francezului Jules Kounde (27).</p>
<h2><span>Catalanii sunt de părere că Andrei Rațiu și-a luat adio de la Barcelona după semnarea prelungirii cu Rayo: „O opțiune care dispare”</span></h2>
<p>Andrei Rațiu a avut, până vineri, 21 noiembrie 2025, un contract până în iunie 2028 cu Rayo Vallecano și o clauză de reziliere de 25.000.000 de euro.</p>
<p>Mai multe cluburi importante ale continentului l-au urmărit, mai ales după ce a fost declarat cel mai bun fundaș dreapta din La Liga în sezonul 2024-2025, însă niciunul nu s-a încumetat să achite clauza de reziliere.</p>
<p><span>Printre formațiile interesate s-a numărat și Barcelona</span>, care potrivit multiplelor surse din Spania, l-a avut pe Rațiu în vârful listei de transferuri pentru a-i crea concurență lui Jules Kounde. Cu toate acestea, problemele financiare ale catalanilor nu au permis plătirea clauzei, iar șefii de pe Camp Nou au așteptat ca lunile să treacă, în speranța că vor obține o reducere din partea lui Rayo Vallecano.</p>
<p>Însă, speranțele catalanilor s-au spulberat, vineri, 21 noiembrie, când <span>Andrei Rațiu a semnat un nou contract cu gruparea din Madrid</span>. Potrivit noii înțelegeri, fundașul dreapta din naționala României va fi legat de Rayo până cel puțin în iunie 2030. Cât despre clauza de reziliere, nu au apărut, momentan, informații despre o posibilă creștere a acesteia. Însă, se anticipează că un astfel de lucru s-ar fi putut întâmpla.</p>
<p>Având în vedere contextul dat, jurnaliștii catalani de la <span>Sport.es</span> au reacționat rapid și au spus că Andrei Rațiu și-a luat adio de la FC Barcelona odată cu decizia de vineri:</p>
<p>„Rațiu, o altă posibilă opțiune care dispare, după reînnoirea contractului cu Rayo”, au titrat catalanii.</p>
<h2><span>„Clauza nu a fost specificată”</span></h2>
<p>În continuare, catalanii scriu despre faptul că Rayo Vallecano nu a prezentat informații despre o potențială creștere a clauzei de reziliere în cazul lui Rațiu.</p>
<p>„În ciuda faptului că a fost asociat cu clubul catalan în ultima perioadă, fundașul dreapta a semnat cu gruparea din Madrid. Andrei Rațiu, unul dintre cei mai buni fundași dreapta din La Liga, care reprezintă o țintă pentru marile cluburi ale Europei, și-a reînnoit înțelegerea până în iunie 2030. Acest detaliu face o potențială mutare a lui la Barcelona și mai complicată, chiar dacă noua clauză de reziliere nu a fost specificată. Cu Jules Kounde în calitate de unică opțiune naturală pentru postul de fundaș dreapta (și el a fost reprofilat din fundaș central), Barcelona are drept principală prioritate aducerea unui fotbalist pe această poziție. Din acest motiv, clubul a întrebat despre posibilitățile prin care ar putea să îl aducă pe fundașul român. Cu toate acestea, Barcelona nu a făcut niciodată o mutare oficială și nu a deschis negocieri directe”, se mai arată pe Sport.es.</p>
<p>Andrei Rațiu se află sub contract cu Rayo Vallecano din august 2023, atunci când a fost luat de la Huesca pentru 500 de mii de euro. În cele 67 de meciuri jucate pentru gruparea din Madrid, el a contribuit, printre altele, cu 4 goluri și 4 pase decisive.</p>

]]></description>
    </item>
    <item>
      <title>FCSB îi dă o lovitură lui Dinamo. Gigi Becali îl transferă la recomandarea lui Mircea Lucescu</title>
      <link>https://www.prosport.ro/fotbal-intern/superliga/fcsb-ii-da-o-lovitura-lui-dinamo-gigi-becali-il-transfera-la-recomandarea-lui-mircea-lucescu-20326965</link>
      <description><![CDATA[<img src="https://www.prosport.ro//wp-content/uploads/2025/11/FCSB-ii-da-o-lovitura-lui-Dinamo.-Gigi-Becali-il-transfera-la-recomandarea-lui-Mircea-Lucescu.webp"/><br/><p>FCSB intenționează să îi dea o lovitură rivalei Dinamo București și să i-l „fure” pe jucătorul care a debutat de curând în naționala antrenată de Mircea Lucescu (80 de ani).</p>
<p>Este vorba despre talentatul fundaș central Lisav Naif Eissat (20), pe care Andrei Nicolescu, acționar al „câinilor”, a recunoscut public că îl dorește.</p>
<h2><span>Gigi Becali a pus ochii pe Lisav Eissat, stoperul debutat de Mircea Lucescu la prima reprezentativă. Dinamo îl dorește și ea</span></h2>
<p><span>Lisav Naif Eissat a debutat la naționala mare cu ocazia amicalului România – Moldova 2-1</span>, din octombrie, iar în noiembrie a fost chemat din nou la lot. În plus, Mircea Lucescu i-a oferit oportunitatea de a fi integralist în duelul România – San Marino, încheiat cu rezultatul de 7-1 în favoarea „tricolorilor”.</p>
<p>Născut la Haifa, în Israel, dar și cu cetățenie română, Lisav Eissat a atras deja atenția cluburilor din Superliga, iar <span>Dinamo a încercat să îl transfere</span>. Andrei Nicolescu a mărturisit public că îl are pe listă pe stoper și chiar a dezvăluit că a purtat o discuție cu Mircea Lucescu în ideea în care ar putea facilita negocierile. Însă, faptul că Eissat a ajuns deja la o cotă importantă, mai ales datorită debutului de la națională, le-a îngreunat sarcina dinamoviștilor, care nu dispun de un buget foarte mare.</p>
<p>Însă, banii nu reprezintă o problemă pentru Gigi Becali, care potrivit <span>Digisport.ro</span> l-a luat și el în vizor pe talentatul apărător. Conform sursei citate, patronul FCSB este în căutarea insistentă a unor soluții pentru defensivă, iar Lisav i-a atras atenția în mod special, deoarece poate acoperi atât postul de fundaș central, cât și pe cel de apărător stânga, unde Risto Radunovic nu mai dă același randament ca în sezonul trecut și, de asemenea, are o vârstă.</p>
<h2><span>Ce îl mai poate recomanda pe Lisav Eissat unui transfer la FCSB</span></h2>
<p>Pe de altă parte, Gigi Becali a declarat recent că intenționează să transfere mai mulți jucători români, pentru a nu avea eventuale emoții din cauza „legii Novak”, care presupune trimiterea în teren a cel puțin 40% fotbaliști români pe tot parcursul unui meci. Legea ar urma să intre în vigoare chiar cu sezonul 2026-2027, iar echipele din Superliga vor trebui să utilizeze neîncetat 5 jucători români în toate duelurile din competițiile interne.</p>
<p>Și, nu în ultimul rând, celor de la FCSB le-ar prinde bine și noi opțiuni pentru regula U21, care le-a dat ceva bătăi de cap în debutul sezonului. Lisav Eissat va împlini 21 de ani la data de 13 ianuarie, astfel că va fi eligibil regulii și în stagiunea următoare.</p>
<p>Conform site-ului de specialitate Transfermarkt, cota sa de piață este de 300 de mii de euro.</p>
<p>Lisav Eissat este legitimat la Maccabi Haifa, în prima ligă din Israel, unde mai are contract până la data de 30 iunie 2027.</p>

]]></description>
    </item>
  </channel>
</rss>
