<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Meme Stoica a făcut praf 4 fotbaliști din națională. Doar cei de la FCSB au scăpat: „N-au fost pe teren!”</title>
      <link>https://www.prosport.ro/fotbal-intern/nationala/meme-stoica-a-facut-praf-4-fotbalisti-din-nationala-doar-cei-de-la-fcsb-au-scapat-n-au-fost-pe-teren-20191682</link>
      <description><![CDATA[<img src="https://www.prosport.ro/wp-content/uploads/2025/06/Meme-Stoica-a-facut-praf-4-fotbalisti-din-nationala.-Doar-cei-de-la-FCSB-au-scapat-„N-au-fost-pe-teren-scaled-e1749472102555-1400x658.jpg"/><br/><p>Meme Stoica a făcut praf patru fotbaliști din naționala României, după eșecul din Austria, care ne minimizează șansele de a ne califica la Cupa Mondială 2026.</p>
<p>Eșecul usturător din Austria a atras critici pentru Mircea Lucescu&amp;Co. din partea mai multor personaje din fotbalului românesc. Meme Stoica i-a făcut praf pe Denis Drăguș, Dennis Man, Nicolae Stanciu și Răzvan Marin.</p>
<h2><span>Patru fotbaliști ai naționalei României, criticați dur de Meme Stoica</span></h2>
<p>Meme Stoica a comentat, în stilu-i caracteristic, prestația României din Austria, în <span>meciul pierdut cu scorul de 2-1</span>.</p>
<p>„Ce construcție, mă, la echipa națională? Mi se pare un nonsens teribil. După 3 ani, vine un jucător de 36 de ani și e cel mai bun de pe teren (n.r. Vlad Chiricheș). Vorbim de construcție? Nu există așa ceva, nu există «pregătim o generație». Echipa națională ia cei mai buni, cei mai în formă jucători, în care are cea mai mare încredere la ora jocului. Nu pregătim acum pentru peste 2 ani de zile. Nu există așa ceva, asta este o minciună. Doar oameni care n-au nicio legătură cu fotbalul pot susține asta. Echipa națională este echipa momentului și am terminat discuția. Este ușor să te califici la Europene acum, este mai greu la Mondiale, dar nu la fel de greu ca înainte. Acum ai un wild card cu acest baraj. «Muzica» la națională cântă la Mondiale, nu la Europene. O generație nu e împlinită dacă nu ajunge la Mondial. Cu excepția lui Chiricheș, nimeni n-a jucat nimic până la pauză, așa mi s-a părut, poate sunt subiectiv.</p>
<p>Cei 4 din spatele lui Bîrligea (n.r. Drăguș, Man, Stanciu, Răzvan Marin) au avut o evoluție modestă. Cu asta am spus tot. Dintre apărători, unii au avut intervenții bune, Moldovan foarte bune. Chiricheș a făcut un joc bun, o spun și cifrele, dar în rest cei 4 n-au fost pe teren”, a spus Mihai Stoica, conform <span>Prima Sport</span>.</p>
<h2><span>Echipa națională, șanse mici de calificare directă la Cupa Mondială</span></h2>
<p>Șansele echipei naționale de a se califica direct la Cupa Mondială de anul viitor sunt tot mai mici. „Tricolorii” sunt la 6 puncte în spatele Bosniei &amp; Herțegovina, care are maxim din cele trei partide disputate.</p>
<p>Austria a jucat un singur meci, cel contra selecționatei noastre, astfel păstrează șanse bune de a obține primele două poziții. România are ca obiectiv cel puțin clasarea pe locul 2, pentru a merge măcar la baraj. Mircea Lucescu&amp;Co. mai au o șansă și prin <span>barajul de UEFA Nations League</span>, acolo unde am putea întâlni Italia, Ucraina, Turcia sau Țara Galilor.</p>

]]></description>
    </item>
    <item>
      <title>România U21 a ajuns la Bratislava. Primele imagini cu elevii lui Daniel Pancu, la hotelul Crowne Plaza</title>
      <link>https://www.prosport.ro/euro-u19-2025/romania-u21-a-ajuns-la-bratislava-primele-imagini-cu-elevii-lui-daniel-pancu-la-hotelul-crowne-plaza-20191703</link>
      <description><![CDATA[<img src="https://www.prosport.ro/wp-content/uploads/2025/06/Romania-U21-a-ajuns-la-Bratislava.-Primele-imagini-cu-elevii-lui-Daniel-Pancu-la-hotelul-Crowne-Plaza-1400x933.jpeg"/><br/><p>CORESPONDENȚĂ DIN BRATISLAVA. Naționala României U21 și-a făcut apariția la hotelul Crowne Plaza din Bratislava. Prosport a surprins momentul sosirii „tricolorilor” la hotelul în care se vor caza pe perioada desfășurării EURO 2025.</p>
<p>Elevii lui Daniel Pancu au sosit la Bratislava. <span>Naționala U21 se pregătește </span>de a patra participare la un turneu eurpean. „Tricolorii” au prins vreme bună și au ajuns la hotelul Crowne Plaza pe o vreme însorită și escortați de poliție.</p>
<h2><span>Primele imagini de la sosirea României U21 la Bratislava</span></h2>
<p>Reprezentanții naționalei U21 și-au făcut apariția la Bratislava pe 9 iunie, cu câteva zile înainte de startul EURO 2025. Primul care a coborât din autocar a fost selecționerul Daniel Pancu. Pare motivat și gata să facă o surpriză plăcută la acest Campionat European în care naționala României a fost repartizată în grupă cu Slovacia, Spania și Italia.</p>
<p><span>Elevii lui Daniel Pancu</span> au încheiat cantonamentul desfășurat în Austria și au sosit la Bratislava unde s-au cazat la un hotel de lux cu două zile înainte de debutul cu Italia, de la Trnava.</p>
<p>Atât selecționerul cât și jucătorii au părut destul de relaxați la scurt timp de la amicalul cu Georgia U21. Vor avea parte de condiții de lux la Crowne Plaza, un hotel dotat cu peste 220 de camere și 15 apartamente.</p>
<h2><span>Lotul naționalei U21 convocat de Daniel Pancu pentru EURO 2025</span></h2>
<p>PORTARI: Răzvan Sava (Udinese / Italia), Otto Hindrich (CFR Cluj), Vlad Rafailă (US Lecce / Italia);</p>
<p>FUNDAȘI: Dan Sîrbu (Farul Constanța), Tony Strata (AC Ajaccio / Franța), Cristian Ignat (FC Rapid 1923), Matteo Duțu (AC Milan / Italia), Ümit Akdağ (Toulouse FC / Franța), Matei Ilie (CFR Cluj), Andrei Borza (FC Rapid 1923), Costin Amzăr (Al Nasr / Emiratele Arabe Unite);</p>
<p>MIJLOCAȘI: Cătălin Vulturar (FC Rapid 1923), Ovidiu Perianu (Unirea Slobozia), Marius Corbu (APOEL Nicosia / Cipru), Cristian Mihai (Dinamo), Constantin Grameni (FC Rapid 1923), Rareș Ilie (US Catanzaro / Italia), Octavian Popescu (FCSB), Ianis Stoica (FC Hermannstadt), Zoran Mitrov (FC Botoșani);</p>
<p>ATACANȚI: Louis Munteanu (CFR Cluj), Vladislav Blănuță (Universitatea Cluj), Rareș Burnete (US Lecce / Italia).</p>
<h2><span>Program România EURO 2025</span></h2>
<ul>
<li>11 Iunie: Italia – România (Trnava), 22:00</li>
<li>14 Iunie: Spania – România (Bratislava)</li>
<li>17 iunie: România – Slovacia (Bratislava)</li>
</ul>
<h2><span>Daniel Pancu, resemnat înainte de EURO 2025: „Nu avem multe variante”</span></h2>
<p>În ultimul amical cu Georgia, scor 1-0, Daniel Pancu a fost nevoit să aducă în teren mai mulți jucători pentru a le da minute deoarece sunt situații în care aceștia nu au bifat prea multe meciuri la echipele de club, ceea ce îl dezavantajează clar înainte de startul turneului din Slovacia.</p>
<blockquote><p>„În primul rând, vedeți, suntem cu o săptămână înainte să înceapă un turneu final și noi dăm minute jucătorilor la echipa națională. Din păcate, asta este situația fotbalului românesc, nu aveam prea multe variante la dispoziție. (…) În lipsa unui stil românesc, pentru că nu avem niciun stil, am spus-o de atâtea ori, e foarte greu să avem o cursivitate în acțiuni și să avem un număr de pase reușit în jumătatea adversă sau să recuperăm foarte multe mingii în treimea adversă”, a declarat Daniel Pancu la finalul cantonamentului din Austria.</p></blockquote>

]]></description>
    </item>
    <item>
      <title>Primul patron din România care sare în apărarea lui Mircea Lucescu: „Mă simt ruşinat că a fost jignit”</title>
      <link>https://www.prosport.ro/campionatul-mondial-2026/primul-patron-din-romania-care-sare-in-apararea-lui-mircea-lucescu-ma-simt-rusinat-ca-a-fost-jignit-20191784</link>
      <description><![CDATA[<img src="https://www.prosport.ro/wp-content/uploads/2025/06/Primul-patron-din-Romania-care-sare-in-apararea-lui-Mircea-Lucescu-1400x762.jpg"/><br/><p>Mircea Lucescu este apărat, după eșecul din Austria, patron din România spunând că simt ruşinat că selecționerul a fost jignit.</p>
<p>Naționala de fotbal a țării noastre a fost învinsă în Austria, cu 1-2, în etapa 3 a preliminariilor pentru Campionatul Mondial de anul viitor.</p>
<h2><span>Selecționerul naționalei, Mircea Lucescu, este apărat de un patron din România</span></h2>
<p><span>Șansele ca „tricolorii” să prindă prima poziție</span>, care duce la calificarea directă la întrecerea din Statele Unite ale Americii, Canada și Mexic, sunt infime, în contextul în care Bosnia-Herțegovina are cu 6 puncte mai mult.</p>
<p>Adrian Mititelu, patronul de la FC U Craiova, este deranjat de faptul că Lucescu este jignit, în contextul în care a venit să dea o mână de ajutor.</p>
<p>„Am observat cu dezamăgire și tristețe. Au început să-l ia și pe omul ăsta. Să-l critice și să-l jignească. Nu se poate așa ceva. El ne-a întins o mână într-un moment greu. Dacă Mircea Lucescu a venit la echipa națională, a venit din dragoste și pentru a ajuta fotbalul.</p>
<p>Nimic pentru bani sau altceva. El este deja un mare profesionist petnru toată lumea. Nu mai avea nevoie de nimic. A venit să dea o mână de ajutor la final de carieră.</p>
<p>E adevărat, echipa națională a arătat rău, dar să-l jigniți pe Mircea Lucescu, care este cel mai mare antrenor român sau între cei mai mari antrenori români, poate cel mai mare, deși îl avem și pe Ștefan Covaci, care a câștigat multe trofee.</p>
<p>Eu am fost mândru că Mircea Lucescu a venit la final de carieră. Sunt dezamăgit. Mă simt foarte rușinat când văd când văd că mulți dintre concetățenii noștri îl jignesc și nu țin cont de cariera lui. Am luat-o pe un drum greșit cu astfel de atitudine.</p>
<p>Mi se pare că nu mai există limite. Sunt convins că Mircea Lucescu este foarte afectat, probabil că este unul dintre lucrurile de care s-a temut atunci când a venit. Cred că reflectează serios dacă mai continuă. Este o mare palmă pentru noi”, a spus Mititelu, în exclusivitate pentru <span>ProSport</span>.</p>
<h2><span>Ce a spus Lucescu despre demisia de la națională</span></h2>
<p>Pentru naționala României urmează meciul de pe teren propriu cu Cipru, care va avea loc marți, 10 iunie, de la ora 21:45. <span>Lucescu a transmis că va rămâne la echipă</span>, deoarece au nevoie de un om care să le asigure educația lor viitoare în fotbal.</p>
<p>„În niciun caz nu mă gândesc să demisionez. La echipa națională trebuie să ai în primul rând curaj. Dacă ți-e frică, mai bine nu iei echipa națională. Merg în continuare, bineînțeles. Mai este încă o șansă câștigată de această echipă.</p>
<p>Toată lumea trebuie să participe, toată lumea trebuie să își câștige pâinea, așa că nu e nicio problemă. Eu îmi fac datoria așa cât se poate face, cu ceea ce am la dispoziție încercând să dau totul și să le transmit jucătorilor totul.</p>
<p>Pentru că nu aici se oprește cariera lor, cu un rezultat. Nu, cariera lor va merge mai departe. Și au nevoie permanent de un om care să le asigure și educația lor viitoare în fotbal.</p>
<p>Pentru că sunt multe necunoscute pentru ei… nu credeam că la un astfel de nivel niște lucruri absolut obligatorii pentru un jucător pot să fie neglijate. Dar eu apreciez foarte tare jucătorii pentru că știu ce eforturi fac ca să facă performanță cu echipa națională”, a transmis el.</p>

]]></description>
    </item>
    <item>
      <title>Tată fotbalist cu fiul tricolor la EURO U21, într-o reverență tulburătoare: „Să vă spun cine a fost sprijinul adevărat și pilonul permanent!”. Matei Ilie, Ianis Stoica, Tavi Popescu și Vladislav Blănuță compun dinastia mândriei. EXCLUSIV</title>
      <link>https://www.prosport.ro/euro-u21-2025/tata-fotbalist-cu-fiul-tricolor-la-euro-u21-intr-o-reverenta-tulburatoare-sa-va-spun-cine-a-fost-sprijinul-adevarat-si-pilonul-permanent-matei-ilie-ianis-stoica-tavi-popescu-si-20191625</link>
      <description><![CDATA[<img src="https://www.prosport.ro/wp-content/uploads/2025/06/Tata-fotbalist-cu-fiul-tricolor-la-EURO-U21-intr-o-reverenta-tulburatoare-„Sa-va-spun-cine-a-fost-sprijinul-adevarat-si-pilonul-permanent.-Matei-Ilie-Ianis-Stoica-Tavi-Popescu-si-Vladislav-Blanuta.jpg"/><br/><p>România U21 se pregătește de EURO 2025, al patrulea turneu final consecutiv pentru naționala noastră de tineret, jucăm pe 11 iunie cu Italia, pe 14 iunie cu Spania iar pe 17 iunie cu Slovacia, țara-gazdă, în cea mai mare provocare a acestei generații pregătite de Daniel Pancu. iar din lotul final al celor 23 de jucători convocați de selecționer, cel puțin patru povești speciale conturează o perspectivă emoționantă.</p>
<p>Este vorba de tineri jucători de talent români ai căror tați au fost, la rându-le, fotbaliști de performanță! <span>ProSport</span> îți prezintă moștenirea de suflet pe care Matei Ilie, Ianis Stoica, Tavi Popescu și Vladislav Blănuță o poartă azi în tricoul României împreună cu reacții emoționante din partea părinților înainte de EURO U21 la care fiii sunt gata să devină remarcații continentului!</p>
<h2><span>Ce destin și ce emoții, de tată fotbalist cu fiul la EURO U21 acum!</span></h2>
<p>Tavi Popescu de la FCSB reprezintă în lotul României U21 la EURO o familie în care fotbalul a fost mereu „la putere”. Unchiul său, care poartă același prenume, Octavian, a jucat la CS Târgoviște, Oțelul Galați, Universitatea Craiova sau Poli Timișoara. Chiar a marcat împotriva lui Atletico Madrid, în celebrul duel al bănățenilor cu ibericii din 1990, în Cupa UEFA!</p>
<p>În vreme ce <span>tatăl său, Beniamin (51 ani)</span>, încă mai era anul trecut legitimat! La Unirea Nucet, în ligile județene din Dâmbovița. Asta după ce, în tinerețea de performanță, a reprezentat Flacăra Moreni, Chindia Târgoviște, Cimentul Fieni, Jiul Petroșani ori Minerul Motru, în eșaloanele superioare ale fotbalului nostru. Fratele lui Tavi, Daniel (17 ani), a semnat anul acesta în Liga 3, cu Urban Titu.</p>
<p>Un alt ofensiv pe care se bazează Daniel Pancu la EURO U21, Vladislav Blănuță, jucătorul FCU Craiova împrumutat în ediția 2024/2025 la U Cluj, e fiu de fotbalist. Tatăl, Eduard (54 ani), a devenit unul dintre golgheterii all-time ai formației Petrocub Hîncești din Republica Moldova, marcând chiar și primul gol al echipei în primul eșalon! Ulterior a devenit antrenor, a promovat-o pe Petrocub în 2015 pe prima scenă și a continuat ca „principal” în perioada 2015-2017, cu o scurtă perioadă adăugată în primăvara acestui an.</p>
<h2><span>Pompiliu Stoica, tatăl lui Ianis: „Mi-e mult mai greu acum decât oricând pe teren!”</span></h2>
<p>Zona ofensivă e completată, în demersul nostru special, de Ianis Stoica. Atacantul care a impresionat la FC Hermannstadt este fiul lui Pompiliu Stoica (48 ani), fost internațional român de seniori, cu 8 meciuri la prima reprezentativă.</p>
<p>Un fundaș stânga de calibru, lansat de Gloria Buzău, remarcat la Astra Ploiești și consacrat la Steaua București, denumirea vremii. A îmbrăcat tricoul roș-albastru în perioada 2000-2004, câștigând două titluri de campion al României și o Supercupă, după care a activat în fotbalul din Rusia (FC Moscova, Tom Tomsk) și Cipru (Alki Larnaca) înainte de a-și încheia cariera, în țară, prin experiențe la Petrolul Ploiești, cu care a promovat în L1, și CSO Plopeni.</p>
<figure aria-labelledby="figcaption_attachment_19371798" class="wp-caption aligncenter" id="attachment_19371798"><img alt="" class="size-full wp-image-19371798" decoding="async" fetchpriority="high" height="815" sizes="(max-width: 1366px) 100vw, 1366px" src="https://www.prosport.ro/wp-content/uploads/2021/11/Cine-l-a-adus-pe-Pompiliu-Stoica-la-Steaua-2.jpg" srcset="https://www.prosport.ro/wp-content/uploads/2021/11/Cine-l-a-adus-pe-Pompiliu-Stoica-la-Steaua-2.jpg 1366w, https://www.prosport.ro/wp-content/uploads/2021/11/Cine-l-a-adus-pe-Pompiliu-Stoica-la-Steaua-2-768x458.jpg 768w" width="1366"/><figcaption class="wp-caption-text" id="figcaption_attachment_19371798">FOTO: SportPictures</figcaption></figure>
<p>Azi, Pompiliu Stoica lucrează în antrenorat, carieră legată până azi de perioade la Viitorul Buzău, FCSB II, CSO Plopeni și Tricolorul Breaza. <span>ProSport</span> l-a contactat pentru a ne împărtăși în exclusivitate gândurile și emoțiile pe care le are la startul EURO U21, cu fiul său convocat:</p>
<blockquote><p>Sunt fericit și mândru că fiul meu a ajuns într-un astfel de moment! Un turneu final este o realizare importantă, iar un turneu final de tineret e o mare șansă. O să mergem în Slovacia să-l susținem, n-am cum să ratez așa ceva! Vor fi emoții foarte mari și acolo, așa cum sunt de fiecare dată când el joacă iar eu sunt în tribună sau în fața televizorului. Nici nu se compară cu ce simțeam când jucam, e foarte greu, mult mai greu acum decât oricând pe teren… Toți din familie am contribuit câte puțin la succesele lui și pot să spun, la fel de sigur, că m-a depășit: sunt mândru și fericit, hai România!”</p></blockquote>
<h2><span>Costel Ilie, tatăl lui Matei: „Soția mea a avut grijă și de el, dar și de mine!”</span></h2>
<p>Traversăm țara și mergem la… Bacău! <span>Acolo unde, în cadrul clubului FC Bacău, promovat săptămânile trecute în Liga 2</span>, lucrează ca antrenor, alături de fostul său coechipier Costel Enache…Costel Ilie. Fostul mijlocaș emblematic al Ceahlăului Piatra Neamț, cu aproape 300 de meciuri în galben-negru, trecut în 2002 și pe la Dinamo București! În imaginea de mai jos, primul din stânga, un duel din 2003 cu Oțelul Galați, în tricoul tradițional al Ceahlăului:</p>
<figure aria-labelledby="figcaption_attachment_20191654" class="wp-caption aligncenter" id="attachment_20191654"><img alt="" class="size-large wp-image-20191654" decoding="async" height="1092" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/OTELUL-GALATI-CEAHLAUL-PIATRA-NEAMT-1-1DIVIZIA-A-19.10.2003--1400x1092.jpg" srcset="https://www.prosport.ro/wp-content/uploads/2025/06/OTELUL-GALATI-CEAHLAUL-PIATRA-NEAMT-1-1DIVIZIA-A-19.10.2003--1400x1092.jpg 1400w, https://www.prosport.ro/wp-content/uploads/2025/06/OTELUL-GALATI-CEAHLAUL-PIATRA-NEAMT-1-1DIVIZIA-A-19.10.2003--768x599.jpg 768w, https://www.prosport.ro/wp-content/uploads/2025/06/OTELUL-GALATI-CEAHLAUL-PIATRA-NEAMT-1-1DIVIZIA-A-19.10.2003--1536x1198.jpg 1536w, https://www.prosport.ro/wp-content/uploads/2025/06/OTELUL-GALATI-CEAHLAUL-PIATRA-NEAMT-1-1DIVIZIA-A-19.10.2003--2048x1598.jpg 2048w" width="1400"/><figcaption class="wp-caption-text" id="figcaption_attachment_20191654">FOTO: SportPictures</figcaption></figure>
<p>Constantin Ilie (50 ani), dar Costel după cum l-a preluat și îmbrățișat lumea fotbalului românesc, este tatăl fundașului central Matei Ilie, legitimat la CFR Cluj, jucător esențial în calculele lui Daniel Pancu pentru EURO U21. Reacția tatălui, în exclusivitate pentru <span>ProSport</span>, devine o emoționantă reverență cu afecțiune și recunoștință pentru… mama lui Matei!</p>
<blockquote><p>Suntem norocoși și fericiți să avem așa copil. Marți plecăm bucuroși și mândri spre Slovacia să-l susținem. Sunt un tată și un bun bunic fericit, am doi copii și un nepot de 6 ani din partea fetei mele, Evelina. Băiatul meu, Matei, s-a dezvoltat în anii petrecuți în Italia, când a fost singur… Eu l-am sprijinit cu gândul, am văzut potențial și calitate. Dar cineva a fost sprijinul adevărat, pilonul permanent al familiei: soția mea, care a avut grijă de el, dar și de mine! Eu, la vârsta lui Matei, abia debutam, el e deja o certitudine. Nu doar că o să mă depășească… m-a depășit! Și ce mândru sunt!”</p></blockquote>

]]></description>
    </item>
    <item>
      <title>Mircea Lucescu a dat vina pe fotbaliştii României, după eroarea cu Austria: „Am țipat la ei”</title>
      <link>https://www.prosport.ro/fotbal-intern/nationala/mircea-lucescu-a-dat-vina-pe-fotbalistii-romaniei-dupa-eroarea-cu-austria-am-tipat-la-ei-20191661</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei-1400x708.jpeg"/><br/><p>Selecționerul naționalei României pregătește meciul de marți seară cu Cipru, dar nu poate uita primul gol primit cu Austria, marcat de Gregoritsch, în minutul 42.</p>
<p>„Il Luce” aruncă toată vina pe fotbaliștii săi, pentru că nu au știu să se poziționeze la autul executat de adversari, în ciuda faptului că a țipat la ei de pe margine.</p>
<h2><span>Mircea Lucescu se ia de elevii săi după eroarea comisă la primul gol de la Viena</span></h2>
<p>Selecționerul primei noastre reprezentative <span>este în focurile pregătirii partidei cu Cipru</span>, însă nu i-a ieșit nici acum din minte primul gol primit pe „Ernst Happel” din Viena, înscris de Michael Gregoritsch, în minutul 42.</p>
<p>Lucescu senior pune totul în cârca elevilor săi, pentru că nu au știu să facă marcaj cum trebuie în careu, la autul executat de adversari, în ciuda faptului că a țipat din greu la ei de pe margine.</p>
<p>„Sunt bine, înaintea meciului cu Cipru. Dacă sunt aici, sunt bine. În rest, ce a fost în mintea mea, în activitatea mea, de la meciul cu Austria și până astăzi, îmi aparține doar mie. Un meci pe care nu trebuie să-l pierdem. La început, echipa noastră a arătat că putea face față, apoi am încercat să-i împiedicăm pe ei să joace în loc să continuăm noi să jucăm.</p>
<p>Ok, au tras de 7 ori la poartă, dar în afară de două ocazii, venite din greșelile noastre mari, restul au fost întâmplătoare. I-am închis bine! La fel de bine nu poți să iei gol din aut. Au uitat, s-au blocat. Se tratează ca un corner. Fiecare își ia om. L-au uitat tocmai pe Gregoritsch liber. Am țipat la ei, ei se uitau după minge. Se întâmplă. Apoi echipa a revenit după 0-2. Poate și eu am greșit că nu am făcut mai devreme schimbările, mai ales că Stanciu nu va juca meciul cu Cipru și trebuia să-l schimb mai repede”, a afirmat Il Luce.</p>
<figure aria-labelledby="figcaption_attachment_20189251" class="wp-caption aligncenter" id="attachment_20189251"><img alt="" class="size-large wp-image-20189251" decoding="async" height="820" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta-1400x820.jpg" srcset="https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta-1400x820.jpg 1400w, https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta-768x450.jpg 768w, https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta-1536x899.jpg 1536w, https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta.jpg 2000w" width="1400"/><figcaption class="wp-caption-text" id="figcaption_attachment_20189251">Foto: Mihai Pop, ProSport</figcaption></figure>
<h2><span>Selecționerul îi laudă pe austrieci mai mult decât trebuie. „Între primele 5 echipe ale Europei”</span></h2>
<p>Mircea Lucescu a continuat și după meci să-i laude pe austrieci. Poate mai mult decât e cazul. Antrenorul tricolorilor este de părere că Austria, formată din mulți jucători care evoluează peste hotare, cu predilecție în Germania, <span>este între primele 5 echipe din Europa </span>în momentul de față.</p>
<p>„Am întâlnit o echipă foarte puternică, am urmărit toate meciurile lor și mi-am dat seama că deloc întâmplător acești jucători evoluează la cel mai înalt nivel în Germania. Fotbalul austriac a făcut mari progrese, toți joacă afară.</p>
<p>Aceasta este și direcția pe care trebuie să o urmăm noi. Jucătorii noștri să facă orice să evolueze în campionatele puternice din Europa. Atunci vom avea o națională puternică. Campionatul nostru, așa cum se prezintă el, va fi greu să dea naționalei un 11 competitiv la cel mai înalt nivel. Cred că Austria este între primele 5 echipe ale Europei”, a concluzionat selecționerul României.</p>
<p> </p>

]]></description>
    </item>
  </channel>
</rss>
