<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ioan Sdrobiş, marele rival al lui Mircea Lucescu, mesaj tulburător: „Am fost la preot şi i-am cerut să-l ierte, că şi eu l-am iertat. Când o să plec din lumea asta, vreau să stea liniştit”. EXCLUSIV</title>
      <link>https://www.prosport.ro/fotbal-intern/nationala/ioan-sdrobis-marele-rival-al-lui-mircea-lucescu-mesaj-tulburator-am-fost-la-preot-si-i-am-cerut-sa-l-ierte-ca-si-eu-l-am-iertat-cand-o-sa-plec-din-lumea-asta-vreau-sa-stea-linistit-exclusiv-20232405</link>
      <description><![CDATA[<img src="https://www.prosport.ro/wp-content/uploads/2025/07/WhatsApp-Image-2025-07-29-at-10.26.55.jpeg"/><br/><p>Ioan Sdrobiș, 79 de ani, i-a transmis un mesaj de la mulți ani lui Mircea Lucescu, prin intermediul <span>ProSport</span>, în ziua în care Il Luce a împlint 80 de ani.</p>
<p>Mircea Lucescu, unul dintre cei mai titrați antrenori români, a împlinit azi, 29 iulie, 80 de ani. Acesta a organizat<span> în cursul zilei de luni</span> o petrecere cu foștii săi jucători, cea la care au participat nume grele, printre care îi enumerăm pe Gică Hagi, Dorin Mateuț, Romulus Gabor, Ioan Andone, Gheorghiță Geolgău, Aurel Țicleanu, Gino Iorgulescu, Florin Răducioiu, Florin Prunea, Dănuț Lupu și mulți alții.</p>
<p>Însă, Mircea Lucescu a fost felicitat azi, 29 iulie, în ziua în care a împlinit 80 de ani, prin intermediul <span>ProSport</span>, chiar și de către omul care în România a fost considerat marele său rival, <span>Ioan Sdrobiș, 79 de ani.</span></p>
<h2><span>Ioan Sdrobiş, marele rival al lui Mircea Lucescu, mesaj tulburător: „Asta am făcut”!</span></h2>
<p>Ioan Sdrobiș se află acum acasă în plină recuperare, după ce la jumătatea lunii iunie a suferit o operație pe creierul mic. Acesta ne-a vorbit despre rivalitatea lui cu Mircea Lucescu, dar ne-a făcut și unele dezvăluiri.</p>
<p>„Oameni buni, încă nu m-am dus, dar îi mulțumesc lui Dumnezeu și doctorilor că au avut grjă de mine în ultimele săptămâni și sunt în continuare în viață. A trebuit să trec printr-o operație la cap și, după problemele de anul trecut, iar acum mă aflu acasă în plină recuperare. Sunt și eu în spatele lui Mircea Lucescu cu câteva luni, iar la anul în aprilie fac și eu 80 de ani.</p>
<p>Vă spun sincer că așteptam un telefon de la voi și eram sigur că o să mă sunați să vorbim despre Mircea. O să vă dezvălui un lucru. Eu stau mai rău cu sănătatea față de Mircea și nu vă ascund că am fost chiar și la preot. Iar preotului i-am cerut și i-am spus că eu vreau să iert două persoane înainte de a mă duce pe lumea cealaltă. Aceste două persoane sunt Mircea Lucescu și Cristi Chivu. Sper că vor citi cele spuse vouă de mine și îi asigur că i-am iertat. Dar azi doresc să vorbim doar despre Mircea Lucescu”, și-a început Sdrobiș discursul.</p>
<h2><span>Ioan Sdrobiș: „Îmi pare rău că nu l-am învins niciodată pe Mircea Lucescu în carieră, dar el știe de ce nu am putut să îl bat și m-a durut că nu a recunoscut niciodată acest lucru”</span></h2>
<p>În continuare, Ioan Sdrobiș ne-a declarat: „Eu îl consider pe Mircea Lucescu unul dintre cei mai buni antrenori ai noștri, iar eu recunosc nu l-am învins niciodată în carieră. Supărarea mea a plecat pe el de la faptul că el știe foarte bine de ce eu nu-l puteam învinge și m-a durut mulți ani că el nu a recunoscut niciodată treaba asta.</p>
<p>Știe bine ce ne-a cerut în vesitar la un meci Oțelul-Dinamo, era înainte de 1990, legat de Cămătaru și era normal ca eu să mă supăr rău de tot pe el. Păi așa voia el să iasă Cami golgheterul României? Mereu aveam tot felul de probleme când jucam împotriva lui Mircea Lucescu. De aici a plecat supărarea mea pe el. El profita de acel sistem de la vremea aia, iar noi cei de prin Provincie cam aveam de suferit când jucam împotriva echipelor lui Mircea Lucescu. Dar cum naiba se făcea că eu puteam totuși să înving Dinamo, când nu mai era Lucescu la ei? În fine, vreau ca Mircea Lucescu să afle că l-am iertat. Și l-am iertat chiar și în fața preotului. Sper să mă sunați și să îmi urați și mie la mulți ani la anul în aprilie. Atunci voi face și eu 80 de ani. Îi mai transmit lui Mircea Lucescu să îi dea Dumnezu puterea de muncă și să califice naționala la Campionatul Mondial, dar îmi pare rău totuși că Mircea nu a luat un copil din ăsta mai tânăr de al nostru pe lângă el în staff, ca apoi să îi lase naționala pe mână. Iar copilul ăsta în opinia mea trebuia să fie Cristi Chivu. Dar v-am spus mai devreme că în această zi vreau să vorbesc doar despre Mircea Lucescu și nu mai spun nimic despre Cristi Chivu. Este urât pentru cariera lui Mircea Lucescu să o termine cu fotbalul cu o ratare a calificării la CM.</p>
<p>Însă, încă o dată îi doresc lui Mircea Lucescu un călduros la mulți ani, multă putere de muncă și să îl țină Dumnezeu sănătos cât mai mult timp. Știu că a trecut și el printr-o operație, iar noi ăștia care suntem ajunși pe la 80 de ani chiar avem nevoie de multă sănătate”.</p>

]]></description>
    </item>
    <item>
      <title>Ce cadouri i-au făcut Andrei Nicolescu şi Dan Şucu lui Mircea Lucescu. Antrenorul le-a primit la Muzeul Fotbalului</title>
      <link>https://www.prosport.ro/fotbal-intern/nationala/ce-cadouri-i-au-facut-andrei-nicolescu-si-dan-sucu-lui-mircea-lucescu-antrenorul-le-a-primit-la-muzeul-fotbalului-20232470</link>
      <description><![CDATA[<img src="https://www.prosport.ro/wp-content/uploads/2025/07/Ce-cadouri-i-au-facut-Andrei-Nicolescu-si-Dan-Sucu-lui-Mircea-Lucescu.-Antrenorul-le-a-primit-la-Muzeul-Fotbalului-1400x933.jpg"/><br/><p>Astăzi, 29 iulie 2025, Mircea Lucescu împlinește vârsta de 80 de ani. Selecționerul echipei naționale a României a fost prezent la Muzeul Fotbalului, unde a primit cadouri din partea lui Andrei Nicolescu și Dan Șucu.</p>
<p>Experimentatul tehnician a susținut și o conferință de presă la Muzeul Fotbalului, iar cei care au fost prezenți la fața locului i-au cântat „La multi ani!”.</p>
<h2><span>Ce cadouri a primit Mircea Lucescu</span></h2>
<p>Astăzi, 29 iulie 2025, Mircea Lucescu a împlinit vârsta de 80 de ani. <span>Experimentatul tehnician și-a celebrat ziua de naștere</span> în cursul zilei de luni, 28 iulie, alături de cinci generații diferite de fotbaliști. Evenimentul a avut loc în grădina hotelului Crowne Plaza, care este deținut de fostul patron al celor de la Rapid București, George Copos.</p>
<p>În cursul dimineții de marți, 29 iulie 2025, Mircea Lucescu a fost prezent la Muzeul Fotbalului, unde și-au făcut apariția mai multe nume importante din lumea fotbalului românesc.</p>
<p>Andrei Nicolescu, administrator special al celor de la Dinamo București, i-a oferit selecționerului echipei naționale a României un tricou al clubului din „Ștefan cel Mare”, cu numărul 80, reprezentând vârsta la care a ajuns Mircea Lucescu. Nici giuleștenii nu l-au uitat pe „Il Luce” la ceas aniversar. Aceștia i-au oferit un tricou al celor de la Rapid București, însoțit de un mesaj din partea clubului pentru care a scris istorie.</p>
<p>Cu ocazia acestui eveniment, colecția de tricouri deținută de Mircea Lucescu a fost adusă la Muzeul Fotbalului. Printre acestea s-au numărat tricoul legendarului Pelé, purtat la Cupa Mondială din 1970, echipamentul lui Mircea Lucescu, de la același turneu final, tricoul Italiei, purtat de Giacinto Facchetti la Cupa Mondială din 1966 și tricoul cu mânecă lungă al lui Franz Beckenbauer, câștigătorul Balonului de Aur.</p>
<h2><span>Mircea Lucescu, copleșit de emoții</span></h2>
<p>Mircea Lucescu a susținut o conferință de presă la Muzeul Fotbalului. Vizibil emoționat, legendarul tehnician a vorbit despre <span>lucrurile care l-au ajutat să atingă performanțe uriașe de-a lungul anilor</span>.</p>
<p>„Nu trăiesc cu gândul numai la fotbal, încerc să acopăr toate momentele zilei, ale vieții, ale anului, trăiesc cu preocuparea de a da copiilor și celor care vin după noi o imagine a istoriei noaste. Există întotdeauna riscul să se uite. Am avut aseară o întâlnire cu jucătorii, am organizat pentru ei, mulțumindu-le pentru tot ce au făcut, pentru ca eu să ajung la 80 de ani. Vârsta asta se datorează și stării de spirit pe care am avut-o, succeselor pe care le-am obținut și m-au făcut să rămân în picioare.</p>
<p>Am făcut tot ce am putut pentru a rămâne sănătos. În primul rând la minte, pentru că de aici pleacă totul. O înfrângere înseamnă enorm, după o înfrângere rămâi singur. Fotbalului îi datorez foarte mult, am făcut tot ceea ce a fost posibil pentru a lăsa o urmă în cariera mea și a fi o învățătură de minte pentru toți copiii. Ce vedeți aici este un rezultat al viselor unui copil, care și-a dorit foarte mult să facă performanță, să obțină succese și în același timp să le transforme pe acestea în învățăminte”, a spus Mircea Lucescu, în cadrul conferinței de presă.</p>

]]></description>
    </item>
    <item>
      <title>Răzvan Lucescu, dezvăluiri spectaculoase despre petrecerile de zile mari date de Mircea Lucescu la 80 de ani: „Pentru prima dată organizează asta!”. De ce este unic în România. EXCLUSIV</title>
      <link>https://www.prosport.ro/fotbal-intern/nationala/razvan-lucescu-dezvaluiri-spectaculoase-despre-petrecerile-de-zile-mari-date-de-mircea-lucescu-la-80-de-ani-pentru-prima-data-organizeaza-asta-de-ce-este-unic-in-romania-exclusi-20232025</link>
      <description><![CDATA[<img src="https://www.prosport.ro/wp-content/uploads/2025/07/Razvan-Lucescu-dezvaluiri-spectaculoase-despre-petrecerile-de-zile-mari-date-de-Mircea-Lucescu.jpg"/><br/><p>Mircea Lucescu împlinește marți vârsta de 80 de ani, iar selecționerul României petrece această zi specială alături de prieteni, dar și de foștii colegi de echipă.</p>
<p>Alături de tehnicianul care a scris istorie cu Șahtior a fost și Răzvan Lucescu, care tocmai a încheiat perioada de pregătire cu cei de la PAOK Salonic.</p>
<h2><span>Așa va petrece Mircea Lucescu la 80 de ani! Răzvan Lucescu: „Pentru prima dată organizează un astfel de eveniment!”</span></h2>
<p>Aflat pentru scurt timp în România, înaintea debutului în Europa League, Răzvan Lucescu ne-a dezvăluit cum arată această perioadă pentru Mircea Lucescu. Experimentatul tehnician este deocamdată mai relaxat, având în vedere că naționala va mai juca abia în septembrie în preliminariile Campionatului Mondial.</p>
<p>Selecționerul României va sărbători cei 80 de ani atât alături de familie și prieteni, cât și de foștii colegi și elevi pe care i-a avut la Dinamo, Galatasaray, Rapid, dar și la Corvinul.</p>
<p>În schimb, Răzvan Lucescu va fi nevoit să rateze o parte din aniversarea tatălui său. PAOK reia antrenamentele și este deja cu gândul la primul meci oficial al noului sezon, prima manșă cu Wolfsberger din turul al treilea preliminar al Europa League.</p>
<blockquote><p>Eu nu prea știu programul pe care îl are. N-am venit doar pentru ziua lui, am venit pentru că am terminat cantonamentul și noi miercuri vom relua antrenamentele. Eu marți voi pleca. Exact de ziua lui nu voi fi, voi pleca la Salonic. Avem și noi într-o săptămână meci de Europa”, a spus Răzvan Lucescu, într-un interviu special acordat pentru <span>ProSport.</span></p></blockquote>
<p>Antrenorul lui PAOK Salonic este impresionat de modul în care mass-media sărbătorește aniversarea lui Mircea Lucescu, mărturisind că aceasta are cu adevărat „o stare specială”.</p>
<p>Special pentru cei 80 de ani împliniți de Mircea Lucescu, foști mari fotbaliști precum Romulus Gabor, Ioan Petcu și Florea Văetuș au venit special de la Hunedoara la București pentru a fi alături de legendarul antrenor.</p>
<p>N-au lipsit nici Gică Popescu, Gică Hagi și Adrian Ilie, care <span>au ținut să fie alături de fostul antrenor al lui Galatasaray.</span></p>
<blockquote><p>E o stare specială (n.n. pentru Mircea Lucescu), o stare emoțională interesantă, pentru că foarte multă lume din presă încearcă să creeze subiecte, materiale și îmi dau seama că este agitație. Plus că și el, pentru prima dată, organizează în două seri un astfel de eveniment. Cu prietenii, dar și alături de foștii lui colegi de echipă, jucătorii pe care i-a avut, diferitele generații pe care le-a antrenat, echipa națională, Corvinul, Dinamo, din nou echipa națională, Brescia, deci frumoasa poveste a vieții lui”, ne-a dezvăluit antrenorul lui PAOK Salonic.</p></blockquote>
<h2><span>Răzvan Lucescu, fascinat de cariera lui Mircea Lucescu: „Un antrenor unic în România!”</span></h2>
<p>Răzvan Lucescu este pur și simplu <span>fascinat de cariera spectaculoasă a lui Mircea Lucescu</span>, tehnician care încearcă acum să ducă naționala României la Campionatul Mondial. Acolo unde tricolorii n-au mai fost din 1998, de pe vremea „Generației de Aur”.</p>
<p>Antrenorul lui PAOK Salonic a subliniat că Mircea Lucescu este „un antrenor unic” pentru fotbalul românesc.</p>
<ul>
<li>35 de trofee a cucerit Mircea Lucescu în cariera de antrenor, printre care și Supercupa Europei, pe vremea când era tehnicianul lui Galatasaray</li>
<li>22 de trofee a câștigat Mircea Lucescu pe banca lui Șahtior, alături de care a fost sezoane la rând și în Liga Campionilor</li>
<li>1998-1999 este intervalul în care Mircea Lucescu a fost antrenorul lui Inter, cea mai importantă echipă din cariera tehnicianului</li>
</ul>
<blockquote><p>Viața lui este o adevărată legendă, o poveste frumoasă. Viața lui fotbalistică este ceva spectaculos, ținând cont că este român și s-a format în România, deci handicapul a fost destul de mare. Totuși, a reușit să-și formeze un astfel de nume. Este un antrenor unic pentru România”, este mândru fiul lui Mircea Lucescu.</p></blockquote>

]]></description>
    </item>
    <item>
      <title>S-a confirmat! Daniel Pancu, sunat de Mircea Lucescu pentru tricolorul problematic dezvăluit de ProSport: „L-am folosit pe Rareș Ilie translator ca să mă înțeleg cu el, bine că nea Mircea știe franceză!”. EXCLUSIV</title>
      <link>https://www.prosport.ro/fotbal-intern/nationala/s-a-confirmat-daniel-pancu-sunat-de-mircea-lucescu-pentru-tricolorul-problematic-dezvaluit-de-prosport-l-am-folosit-pe-rares-ilie-translator-ca-sa-ma-inteleg-cu-el-bine-ca-nea-mircea-stie-20231564</link>
      <description><![CDATA[<img src="https://www.prosport.ro/wp-content/uploads/2025/07/S-a-confirmat-Daniel-Pancu-sunat-de-Mircea-Lucescu-pentru-tricolorul-problematic-dezvaluit-de-ProSport-„L-am-folosit-pe-Rares-Ilie-translator-ca-sa-ma-inteleg-cu-el-bine-ca-nea-Mircea-stie-franceza-1400x1051.jpg"/><br/><p>Tony Strata e foarte aproape de o convocare la echipa națională de seniori a României, iar Daniel Pancu a spus pentru<span> ProSport </span>că Mircea Lucescu i-a cerut mai multe informații despre acest jucător.</p>
<p>După turneul final EURO U21 din această vară,<span> Daniel Pancu </span>și-a prezentat un ultim raport în fața Comisiei Tehnice înainte de expirarea mandatului său de selecționer, iar la sfârșitul ședinței respective el i-a recomandat pentru naționala mare pe patru jucători din lotul său prezent la turneul final.</p>
<p>Aceștia sunt Umit Akdag, Louis Munteanu, Matei Ilie și Andrei Borza. Însă, <span>ProSport</span> <span>v-a informat în urmă cu câteva zile</span> că selecționerul Mircea Lucescu intenționează să îi aducă un nou concurent pe post lui Rațiu, Tony Strata de la U21, după ce Valentin Crețu, 36 de ani, convocat la ultima acțiune a naționalei României de seniori, a cam fost scos din calcule la FCSB pentru partidele din Superliga din cauza Regulii U21.</p>
<h2><span>S-a confirmat! Daniel Pancu, sunat de Mircea Lucescu pentru tricolorul problematic dezvăluit de ProSport: „Am discutat cu nea Mircea și de Strata, dar și de alții”</span></h2>
<p><span>ProSport</span> a luat legătura cu Daniel Pancu, fostul selecționer al României U21, iar acesta ne-a confirmat că Mircea Lucescu i-a cerut referințe despre Tony Strata, dar a confirmat totodată și marea problemă de comunicare despre care <span>ProSport</span> a scris în cazul tânărului fundaș dreapta:</p>
<blockquote><p>Da, este adevărat. Am vorbit cu nea Mircea Lucescu despre Strata, dar să știți că nea Mircea m-a întrebat și de alții, nu doar de Strata. Eu consider că Strata poate să facă saltul în lotul naționalei mari. Are o disponibilitate incredibilă la efort. Este un tip arțăgos, se lasă depășit cu mare greutate, și e bine că este dispus la mult efort pe teren. Însă, ar avea și vreo două probleme din punctul meu de vedere, dar ambele se pot rezolva în perioada următoare. Prima, el nu vorbește deloc românește. Nu vorbește deloc nici engleză. Vorbește doar franceză, dar va avea un avantaj deoarece e bine pentru el că nea Mircea vorbește foarte bine franceza”</p></blockquote>
<p>Și continuă Pancu:</p>
<blockquote><p>Eu am avut noroc la lot că l-am avut pe Rareș Ilie, cel care mi-a tradus în franceză indicațiile pentru Strata. Poate că, dacă o să vină mai constant la lotul echipei mari, o să înceapă pe viitor să prindă și el câteva cuvinte foarte importante pentru a putea să înțeleagă în limba română și unele lucruri de ordin tactic, nu doar în limba franceză. 2. Să știți că el ar avea și o tehnică destul de ok pentru acest nivel pe plan ofensiv, dar din păcate în opinia mea el are un dezavantaj că joacă în Liga 2 din Franța, pe la o echipă din partea a doua a clasamentului, (n.red. Ajaccio) iar lucrul ăsta îl cam trage în jos cu îmbunătățirea tehnicii sale și pe partea ofensivă. Dar atât problemele cu vorbitul în limba română, cât și cea legat de îmbunătățirea tehnicii pe partea ofensivă se pot rezolva în următoarele luni”, a spus Pancu. Părinții lui Tony Strata sunt originari din județul Sălaj, au plecat în Franța, iar el s-a născut în Marseille.</p></blockquote>

]]></description>
    </item>
    <item>
      <title>„E un club fantastic”. Transferul internaționalului român s-a făcut şi impresarul anunță un sezon de vis pentru el</title>
      <link>https://www.prosport.ro/fotbal-extern/e-un-club-fantastic-transferul-internationalului-roman-s-a-facut-si-impresarul-anunta-un-sezon-de-vis-pentru-el-20230638</link>
      <description><![CDATA[<img src="https://www.prosport.ro/wp-content/uploads/2025/07/„E-un-club-fantastic.-Transferul-internationalului-roman-s-a-facut-si-impresarul-anunta-un-sezon-de-vis-pentru-el-1400x933.jpg"/><br/><p>Transferul internaționalului român Denis Drăguș (26 de ani), de la Trabzonspor la Eyupspor, a fost oficializat la data de 18 iulie 2025.</p>
<p>Impresarul atacantului, Enrico Sposato, a vorbit despre alegerea lui Drăguș și a descris-o în termeni foarte frumoși pe Eyupspor.</p>
<h2><span>Impresarul Enrico Sposato e convins că Denis Drăguș a ales perfect atunci când a semnat cu Eyupspor</span></h2>
<p>În urmă cu mai bine de o săptămână, pe 18 iulie, <span>Denis Drăguș a fost prezentat oficial la noul său club din Superliga Turciei</span>.</p>
<p>Este vorba despre Eyupspor, grupare care la finalul sezonului 2024-2025 a terminat pe locul 6 în clasament, la doar un punct de calificarea în preliminariile UEFA Europa Conference League.</p>
<p>Ulterior s-a aflat și <span>motivul pentru care Denis Drăguș a ales să plece de la Trabzonspor</span> și să dea curs unei oferte de la o echipă care, teoretic, e mai slab cotată. Atacantul vrea să fie vioara întâi la formația pe care o reprezintă în sezonul 2025-2026, astfel încât să nu piardă echipa națională și, implicit, să nu riște ratarea Campionatului Mondial din vara viitoare.</p>
<p>Iar potrivit spuselor lui Enrico Sposato, impresarul lui Denis Drăguș, Eyupspor i-a pus pe masă un proiect interesant și l-a dorit insistent:</p>
<blockquote><p>Denis a ales acest împrumut deoarece Eyupspor a arătat un interes real și constant față de el încă de la început – nu doar în ultimele săptămâni, ci încă de anul trecut. Eyupspor este un club fantastic – un loc perfect pentru ca orice jucător să se concentreze în întregime pe fotbal. Denis este entuziasmat, ca întotdeauna, și gata să facă din acest an unul memorabil”, a declarat agentul lui Denis Drăguș, citat de <span>DigiSport.ro</span>.</p></blockquote>
<h2><span>Statisticile lui Denis Drăguș de la Trabzonspor</span></h2>
<p>Trabzonspor nu și-a pierdut definitiv încrederea în Denis Drăguș, drept dovadă că nu i-ar fi pus în contract și o clauză pentru un potențial transfer definitiv. În acest context, la data de 30 iunie 2026, atacantul ar trebui să revină le Trabzonspor, unde mai are contract până în vara lui 2028.</p>
<p>Pentru echipa din urmă menționată, Drăguș a marcat trei goluri și a oferit o pasă decisivă într-un total de 26 de partide.</p>
<p>Statistici mult mai bune a avut la Gaziantep, tot în prima ligă din Turcia, pe care în sezonul 2023-2024 a ajutat-o cu 15 goluri și două pase decisive.</p>
<p>Potrivit site-ului de specialitate Transfermarkt, cota de piață a lui Denis Drăguș este de 3.500.000 de euro.</p>
<p>În cele 24 de apariții pe care le-a bifat în tricoul naționalei mari, Drăguș a izbutit să înscrie 5 goluri.</p>

]]></description>
    </item>
  </channel>
</rss>
