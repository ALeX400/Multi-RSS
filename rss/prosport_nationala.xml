<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali i-a pus în față o ofertă fabuloasă, dar el l-a refuzat cu zâmbetul pe buze la nunta lui Florinel Coman. Turcii au reacționat imediat</title>
      <link>https://www.prosport.ro/fotbal-intern/superliga/gigi-becali-i-a-pus-in-fata-o-oferta-fabuloasa-dar-el-l-a-refuzat-cu-zambetul-pe-buze-la-nunta-lui-florinel-coman-turcii-au-reactionat-imediat-20195202</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-i-a-pus-in-fata-o-oferta-fabuloasa-dar-el-l-a-refuzat-cu-zambetul-pe-buze-la-nunta-lui-Florinel-Coman.-Turcii-au-reactionat-imediat.webp"/><br/><p>Denis Drăguș (25 de ani), fotbalistul căruia Gigi Becali (66) i-a pus în față o ofertă fabuloasă, chiar la nunta lui Florinel Coman (27), a ajuns cap de afiș în ziarele din Trabzon.</p>
<p>Atacantul echipei naționale și al turcilor de la Trabzonspor nu s-a uitat la zecile de mii de euro promise de patronul FCSB și a ales cu sufletul.</p>
<h2><span>Ce au scris turcii după ce Denis Drăguș l-a refuzat pe Gigi Becali la nunta lui Florinel Coman</span></h2>
<p><span>Denis Drăguș, atacantul naționalei României, l-a refuzat pe Gigi Becali</span> și a spus pas salariului de 50.000 de euro lunar pe care afaceristul i l-a promis pentru a semna cu FCSB.</p>
<p>Cu toate acestea, <span>la nunta lui Florinel Coman, Gigi Becali a profitat de întâlnirea cu Denis Drăguș</span> pentru a mai purta o ultimă sesiune de negocieri, de data aceasta față în față. Cei doi s-au întreținut timp de câteva zeci de secunde, și-au zâmbit, dar tot nu au ajuns la o înțelegere. Și asta pentru că Drăguș vrea să își joace până la capăt șansa la Trabzonspor, unde mai are contract până în iunie 2028.</p>
<p>Drăguș trage tare să rămână în fotbalul de performanță și le-a promis deja turcilor că în sezonul 2025-2026 își va arăta adevărata față.</p>
<p>Iar după ce atacantul l-a refuzat pe Gigi Becali, turcii de la publicațiile din Trabzon au preluat o declarație a lui Drăguș și au pus-o direct pe primele pagini:</p>
<blockquote><p>Sunt fericit la Trabzponspor. Vreau să dovedesc asta”, au scris cei de la <span>Trabzon Son Dakika</span>.</p></blockquote>
<blockquote class="twitter-tweet">
<p dir="ltr" lang="tr">Denis Draguş: „Trabzonspor’da mutluyum. Kendimi kabul ettirmek istiyorum.” pic.twitter.com/9oyqY73dyz</p>
<p>— Trabzon’da Son Dakika (@trabzondasondk) June 13, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>În continuare, jurnaliștii din Trabzon au prezentat și o declarație ceva mai amplă a fotbalistului:</p>
<blockquote><p>Sunt fericit la Trabzonspor și vreau să rămân. Niciodată nu m-am gândit la plecare. A fost un an cu accidentări, dar în sezonul următor vreau să dau tot ce pot”, este afirmația cu care Drăguș i-a cucerit pe turci.</p></blockquote>
<h2><span>Cum s-a descurcat Denis Drăguș la Trabzonspor</span></h2>
<p>Denis Drăguș a semnat cu Trabzonspor în iulie 2024, chiar înainte de Campionatul European din Germania, atunci când Standard Liege a încasat în schimbul lui suma de 1.700.000 de euro.</p>
<p>În totalul de 26 de partide pe care le-a jucat pentru gruparea din Trabzon, atacantul a contribuit cu 3 goluri și cu o pasă decisivă.</p>
<p>În Turcia, Denis Drăguș a mai jucat pentru Gaziantep, în tricoul căreia a făcut impresie și a marcat 15 goluri într-un total de 35 de partide.</p>
<p>Potrivit site-ului de specialitate Transfermarkt, cota de piață a lui Denis Drăguș este de 3.800.000 de euro.</p>

]]></description>
    </item>
    <item>
      <title>Singuri ne-am făcut un munte negru de griji, dar l-am urcat cu talent și răbdare! Gabriel Berceanu scrie povestea victoriei cu care naționala de juniori debutează la EURO U19 din România: 2-1 cu Muntenegru pe „Arcul de Triumf”</title>
      <link>https://www.prosport.ro/euro-u19-2025/singuri-ne-am-facut-un-munte-negru-de-griji-dar-l-am-urcat-cu-talent-si-rabdare-gabriel-berceanu-scrie-povestea-victoriei-cu-care-nationala-de-juniori-debuteaza-la-euro-u19-din-romania-2-1-cu-munte-20194435</link>
      <description><![CDATA[<img src="https://www.prosport.ro/wp-content/uploads/2025/06/Singuri-ne-am-facut-un-munte-negru-de-griji-dar-l-am-urcat-cu-talent-si-rabdare-Gabriel-Berceanu-scrie-povestea-victoriei-cu-care-nationala-de-juniori-debuteaza-la-EURO-U19-din-Romania-1400x933.jpg"/><br/><p>Pentru România juniorilor pregătiți de Ion Marin, EURO U19 e o provocare de parcurs a carierei, la cel mai înalt nivel al momentului. Test de generație proptit acasă, la București, Ploiești și Voluntari, cu start în faldurile amarului austriac de la seniori și la umbra eșecului U21 cu Italia, tot la un European. Ori ridici tricolorul așadar, cu Muntenegru, ori pui „capacul”. Hai că îi ajutăm puțin pe puștii noștri talentați 🙂</p>
<p>Cu un junior de la Bologna și altul de la Almeria, plus două talente din curtea academiilor vecine de top, Partizan Belgrad și Dinamo Zagreb, Muntenegru U19 e pentru noi un mister cu imprevizibilul implicit. A ajuns în premieră istorică la EURO, la capătul unor preliminarii pe care le-a pornit cu un coeficient al naționalei de juniori sub Malta!, dar pe care le-a continuat uimitor: 3-0 cu Grecia pe terenul elenilor, 3-2 cu Bosnia-Herțegovina, 1-0 cu Polonia și 3-1 cu Georgia la Tbilisi. De unde „să-i apuci”, pe muntenegreni?</p>
<p>Dar, până la urmă, aceste EURO U19 trebuie să fie despre noi. De unde își apucă destinul valul acesta de promisiuni? Găzduim EURO, până și bookmakerii ne dau favoriți în meciul de debut, iar selecționerul Ion Marin și-a permis să renunțe la Mihai Toma sau Alex Stoian de la FCSB pentru un lot final cu o frapantă configurație. Opt fotbaliști după sezon de Liga 2, unul chiar de L3, Călugăru!, plus opt produse dintr-o „diaspora” dominată italo-german.</p>
<p>La „Arcul de Triumf” însă, echipa de strart într-un 4-1-3-2 fascinant de ofensiv „pe foaie” e dominată de 7 nume din străinătate. Alături, portarul Munteanu, Farul Constanța, retrogradat cu Câmpulung în L3. David Păcuraru, tot Farul, împrumutat la Steaua: <span>fiul fostei mari handbaliste Alina Dobrin, o poveste emoționantă pe care o descoperi aici</span>. Adăugăm Ionuț Cercel (FCSB) și David Matei (Universitatea Craiova, ex-Steaua). Putem? Răzbim?</p>
<h2><span>Vlahovic „cel mic”, fără cotă pe transfermarkt, ne-a biciuit bulibășeala </span></h2>
<p>După start, nu prea știi pe ce să dai vina pentru imaginea tricolorilor. Precauție tactică, poate un trac explicabil până la un punct, o oarecare senzație de răsfăț pentru jucătorii noștri care știu și simt că sunt mai prieteni cu mingea decât adversarii. Cert e că nu traducem mugurii de calitate în nimic.</p>
<p>David Matei scapă căpăstrul construcției ofensive (2), Vermeșan are fizic reconfortant de atacant central dar șutul lui, din întoarcere, e mai mult o promisiune (11). Cerem des și degeaba faulturi, depindem exclusiv de ochiul lui Menelaos, „centralul” cipriot, la EURO U19 nu există VAR.</p>
<p>Din neant, apărarea noastră produce gafa teribilă pe partea ei dreaptă. Țopăie mingea cu tricolori invitându-se bâlbâit la decizie, Kostic e mai isteț și o fură din colțul careului, apare Vlahovic și o pune perfect la colțul lung. 0-1 din minutul 13, Vlahovic cu nume uriaș, dar Vuk nici n-are cotă pe transfermarkt. Fotbalist născut în 2007. Unul din „argumentele” de vârstă pentru care Ion Marin a renunțat la Toma și Stoian….</p>
<figure aria-labelledby="figcaption_attachment_20195000" class="wp-caption aligncenter" id="attachment_20195000"><img alt="" class="size-full wp-image-20195000" decoding="async" fetchpriority="high" height="666" sizes="(max-width: 1000px) 100vw, 1000px" src="https://www.prosport.ro/wp-content/uploads/2025/06/b41dedad-a5a6-438d-8fd2-16d08d61df9e.jpg" srcset="https://www.prosport.ro/wp-content/uploads/2025/06/b41dedad-a5a6-438d-8fd2-16d08d61df9e.jpg 1000w, https://www.prosport.ro/wp-content/uploads/2025/06/b41dedad-a5a6-438d-8fd2-16d08d61df9e-768x511.jpg 768w" width="1000"/><figcaption class="wp-caption-text" id="figcaption_attachment_20195000">FOTO: frf.ro</figcaption></figure>
<h2><span>Degeaba suntem mai buni, fără gol nu ne vede nimeni!</span></h2>
<p>Staturi zdravene la muntenegreni, doar atacanții noștri se apropie de așa ceva. Și parcă a fost nevoie să „o comitem” pentru ca senzația răsfățului să ne dispară definitiv din joc.</p>
<p>Fixăm Muntenegru total în propria jumătate, Păcuraru trece cu „urechi” în bandă, dar și coechipierii se aruncă „sanie” pe lângă reluarea firească (15). Neverosimilul tabelei ne urcă peste meci, stăm bine mental și trasorul lui Marincău, centrările dese ale lui David Matei plus presingul constant foarte sus ajung să sufoce oaspeții. Dinamica ofensivă e „din prima”, fundașii laterali devin extreme pe alocuri.</p>
<p>Și totuși… Târbă încearcă un stâng din alergare (23), apoi altul tot din fugă pe scurt (39). Vermeșan așteaptă prea mult secunda șutului decisiv și e blocat, Kodor creează permanent culoare însă, dincolo de înălțime, îl mai pierde tranziția ofensivă. Iar Vermeșan, pune un „cap”, de pe picioare, în pământ (33). Prea multe începuturi de ocazii și ocazii bune a ratat vârful Veronei Primavera…</p>
<p>Se fluieră pauza. Ce gol tâmpit am luat! Vreo 3.000 de oameni în tribune se freacă la ochi. Cu 60% posesie, 12-2 șuturi spre poartă, și calitatea evident superioară… frustrant!</p>
<figure aria-labelledby="figcaption_attachment_20195003" class="wp-caption aligncenter" id="attachment_20195003"><img alt="" class="size-full wp-image-20195003" decoding="async" height="1066" sizes="(max-width: 1600px) 100vw, 1600px" src="https://www.prosport.ro/wp-content/uploads/2025/06/rou19.jpg" srcset="https://www.prosport.ro/wp-content/uploads/2025/06/rou19.jpg 1600w, https://www.prosport.ro/wp-content/uploads/2025/06/rou19-1400x933.jpg 1400w, https://www.prosport.ro/wp-content/uploads/2025/06/rou19-768x512.jpg 768w, https://www.prosport.ro/wp-content/uploads/2025/06/rou19-1536x1023.jpg 1536w" width="1600"/><figcaption class="wp-caption-text" id="figcaption_attachment_20195003">FOTO: frf.ro</figcaption></figure>
<h2><span>Neputința persistă în fața unui portar mai speriat că închide la kebab</span></h2>
<p>Călărim același scenariu la reluare, pe modestia muntenegreană valsăm împiedicat și ineficient. Nicio schimbare la noi, doar o scădere evidentă de claritate, nu că aveam prea multă. Am picat în hățișul fracturării jocului, gestionarea meschină din partea adversarului reușește să anuleze superioritatea noastră individuală.</p>
<p>Lungim căutarea izbăvitoare de pe o extremă pe cealaltă, alteori pe semicerc, de-ar fi fost Alina Dobrin în locul fiului David Păcuraru ar fi rupt plasa în minutul 55! Nu putem produce decât oarecare panică, nu și goluri, acesta e adevărul. Portarul Milovic, deși mai scund decât toți coechipierii lui din defensivă și clar „peste greutate”, pare mai înfiorat de faptul că nu mai prinde deschis la kebab decât de asediile noastre 🙂</p>
<h2><span>Băsceanu luminează imediat iar Marincău trage tabela spre firesc</span></h2>
<p>Finalmente, schimbăm liniile. Minutul 61. Intră Barbu și Băsceanu de la Craiova, ultimul fiind proaspăt transferat de la Farul. Plus „americanul” Dănciuțiu. Ies Păcuraru, Kodor, Vermeșan. La două minute după schimbare, Băsceanu scoate și apoi bate ideal o lovitură liberă aproape de tușă, apare Marincău de la Mainz, fiul fostului fundaș argeșean Raul Marincău, și reia cu capul pentru 1-1.Tocmai fizic i-am depășit, însă după o centrare de giuvaer!</p>
<figure aria-labelledby="figcaption_attachment_20195032" class="wp-caption aligncenter" id="attachment_20195032"><img alt="" class="size-full wp-image-20195032" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/marincau-u19-scaled.jpg" srcset="https://www.prosport.ro/wp-content/uploads/2025/06/marincau-u19-scaled.jpg 2560w, https://www.prosport.ro/wp-content/uploads/2025/06/marincau-u19-1400x933.jpg 1400w, https://www.prosport.ro/wp-content/uploads/2025/06/marincau-u19-768x512.jpg 768w, https://www.prosport.ro/wp-content/uploads/2025/06/marincau-u19-1536x1024.jpg 1536w, https://www.prosport.ro/wp-content/uploads/2025/06/marincau-u19-2048x1365.jpg 2048w" width="2560"/><figcaption class="wp-caption-text" id="figcaption_attachment_20195032">© FOTO: Gheorghe Fluster/SPORT PICTURES</figcaption></figure>
<p>Acest trio proaspăt descătușează România în ultima treime, ne mai trebuie doar și sclipirea din careu. Nou-intratul Perovic ne-aduce aminte cu foarfecă de faptul că și muntenegrenii au venit totuși la meci. Suntem obligați să scurgem posesia spre un tipar cinic, nu ne ajută cu nimic remiza aici și acum, când urmează Spania și Danemarca pentru noi la EURO! E minutul 79, Băsceanu pâlpâie pe lângă fericire, apoi Dănciuțiu trage în blocajul „la disperare”.</p>
<h2><span>Din talent și răbdare am urcat muntele negru pe care ni l-am clădit singuri</span></h2>
<p>Lipim corner de corner, deja am strâns toată echipa lor în careul înfrigurat. Marița e atent totuși pe contra adversă de nicăieri și evită repetarea dezastrului din minutul 13. Forjăm mistuitor, Szimionaș detună un balon în bara stângă de la mare distanță, ajunge Ionuț Cercel, fundașul dreapta de la FCSB, în fază unu la unu cu portarul! Și greșește puțin!</p>
<p>Minutul 90 aduce limpezimea lui David Barbu, în coada unei faze cu salt peste linii a lui Szimionaș. Plasare cu latul, cerebrală, sfântă simplitate! Învingem meritat.</p>
<p>Ce nu știm? Dacă suntem de nivelul EURO sau pur și simplu Muntenegru a fost foarte slabă și foarte norocoasă. Generația tricoloră U19 pare admirabilă la nivelul calității individuale, dar cu lacune, explicabile parțial, în exprimarea unitară. Am revenit cu răbdare, perseverență și îndrăzneală de la un 0-1 nedrept. Mergem nu doar cu inima, ci și cu argumente, spre Spania! Bravo!</p>
<figure aria-labelledby="figcaption_attachment_20194986" class="wp-caption aligncenter" id="attachment_20194986"><img alt="" class="size-full wp-image-20194986" decoding="async" height="768" loading="lazy" sizes="auto, (max-width: 1024px) 100vw, 1024px" src="https://www.prosport.ro/wp-content/uploads/2025/06/Romania-Muntenegru-1024x768-1.jpg" srcset="https://www.prosport.ro/wp-content/uploads/2025/06/Romania-Muntenegru-1024x768-1.jpg 1024w, https://www.prosport.ro/wp-content/uploads/2025/06/Romania-Muntenegru-1024x768-1-768x576.jpg 768w" width="1024"/><figcaption class="wp-caption-text" id="figcaption_attachment_20194986">FOTO: frf.ro</figcaption></figure>
<h2><span>România – Muntenegru 2-1 la EURO U19</span></h2>
<p>Au marcat: Marincău (63), D. Barbu (90) / V. Vlahovic (13)</p>
<p>România: R. Munteanu – Cercel, Fălcușan (c), Marincău (Bărăitaru ’79), Marița – Szimionaș – Păcuraru (Băsceanu ’61), D. Matei, Târbă (Guțea ’75) – Kodor (Dănciuțiu ’61), Vermeșan ( D. Barbu ’61)</p>
<p>Rezerve: Simon, Chinteș, Călugăr, Mat. Marin</p>
<p>Selecționer: Ion Marin</p>
<p>Muntenegru: Milovic – Vracar (c), B. Tomasevic, B. Damjanovic, Maras –  Savovic, Vukanic – Camaj, Dukanovic (Cetkovic ’58), V. Vlahovic (Sekularac ’83) – A. Kostic (F. Perovic ’74)</p>
<p>Rezerve: Durovic, Zlaticanin, Jaukovic</p>
<p>Selecționer: Nenad Vukcevic</p>
<ul>
<li><span>Ghidul complet EURO U19 din România este aici: calendar, bilete, stadioane, vedete, televizări!</span></li>
</ul>
<p>Clasament grupa A</p>
<ol>
<li>România – 3p (+1)</li>
<li>Spania – 3p (+1)</li>
<li>Danemarca – 0p (-1)</li>
<li>Muntenegru – 0p (-1)</li>
</ol>
<p>Primele două clasate se califică în semifinale, în caz de egalitate de puncte se aplică prioritar criteriul rezultatelor directe. S-au jucat: Spania – Danemarca 1-0, România – Muntenegru 2-1. Mai sunt de disputat: România – Spania și Danemarca – Muntenegru (16 iunie), România – Danemarca și Spania – Muntenegru (19 iunie).</p>

]]></description>
    </item>
    <item>
      <title>Anunț despre transferul lui Alex Mitriță de la Universitatea Craiova: „A făcut pasul greșit, nu trebuia să plece”</title>
      <link>https://www.prosport.ro/fotbal-intern/superliga/anunt-despre-transferul-lui-alex-mitrita-de-la-universitatea-craiova-a-facut-pasul-gresit-nu-trebuia-sa-plece-20195375</link>
      <description><![CDATA[<img src="https://www.prosport.ro/wp-content/uploads/2025/06/Anunt-despre-transferul-lui-Alex-Mitrita-de-la-Universitatea-Craiova-„A-facut-pasul-gresit-nu-trebuia-sa-plece.jpg"/><br/><p>Gică Craioveanu (57 de ani) a vorbit despre transferul lui Alex Mitriță (30) de la Universitatea Craiova, care imediat după finalul sezonului 2024-2025 părea iminent.</p>
<p>După ce un transfer la FCSB a fost exclus, s-a vehiculat că talentatul mijlocaș ar urma să plece din nou în străinătate.</p>
<h2><span>Gică Craioveanu nu e atât de convins că transferul lui Alex Mitriță de la Universitatea Craiova se va materializa</span></h2>
<p>Alex Mitriță mai are contract cu Universitatea Craiova până la data de 30 iunie 2028. Cu toate acestea, încă de acum câteva săptămâni a început să se vorbească la trecut despre talentatul mijlocaș din Bănie, inclusiv șefii Universității Craiova fiind conștienți de faptul că fotbalistul va fi greu de ținut.</p>
<p><span>Mitriță a contribuit cu 21 de goluri și cu 8 pase decisive în sezonul 2024-2025, dar Sorin Cârțu, în calitate de președinte de onoare al Universității Craiova, spunea că „Mirel Rădoi are planul B”</span> pregătit în caz de o plecare a mijlocașului.</p>
<p>De asemenea, <span>Gigi Becali, care uneori mai conversează telefonic cu Mihai Rotaru, a anunțat transferul lui Alex Mitriță</span> și a spus că jucătorul va evolua în străinătate în 2025-2026, asta după ce și el a încercat să îl aducă la FCSB.</p>
<p>În ciuda celor menționate, situația lui Alex Mitriță pare să fie neclară în acest moment și nu se știe sigur dacă va pleca de la Universitatea Craiova.</p>
<p>Cel puțin asta a sugerat Gică Craioveanu, care are în continuare conexiuni importante în cadrul clubului. De asemenea, fostul director de imagine al oltenilor a lăsat de înțeles că nici măcar Mitriță nu e atât de convins că o nouă plecare în străinătate i-ar fi benefică:</p>
<blockquote><p>(n.r. – Poți să îl ții pe Mitriță?) Poți să îl ții. L-a ținut anul ăsta, pe un salariu foarte mare, pe care îl merită. Eu cred că, dacă ar fi un proiect serios, Piticu’ ar rămâne. El știe că a făcut pasul greșit acum cinci ani, când nu trebuia să plece, mai ales acolo. Dacă ar rămâne Mitriță și ar mai veni doi-trei jucători aproape de nivelul lui, eu cred că am fi campioni, cu toate că FCSB arată foarte bine. Nu văd de ce n-am fi campioni, când au fost și echipe mult mai modeste (n.r. – campioane). Urziceni nici nu mai e pe harta fotbalului”, a declarat Gică Craioveanu, la <span>podcastul lui Costin Deșliu</span>.</p></blockquote>
<h2><span>Alex Mitriță a revenit la Universitatea Craiova în 2023</span></h2>
<p>Plecarea lui Mitriță despre care a pomenit Gică Craioveanu s-a consemnat în februarie 2019. Atunci, Universitatea Craiova l-a vândut în Major League Soccer (MLS), la New York City, pentru frumoasa sumă de 8.000.000 de euro.</p>
<p>Deși a rămas sub contract cu americanii până în iulie 2023, Mitriță a fost împrumutat pe la mai multe echipe, precum Al-Ahli și Al-Raed, ambele din Arabia Saudită, plus PAOK Salonic, din Grecia.</p>
<p>În vara lui 2023, după ce înțelegerea cu New York City i-a expirat, Alex Mitriță a revenit la Universitatea Craiova.</p>
<p>În total, el a jucat 142 de meciuri pentru olteni, în care a contribuit cu 66 de goluri și 32 de pase decisive.</p>
<p>Potrivit site-ului de specialitate Transfermarkt, cota de piață a lui Alex Mitriță este de 4.000.000 de euro.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/UJukgX4YGg4?si=pe2RfVMZCEtu8har" title="YouTube video player" width="560"></iframe></p>

]]></description>
    </item>
    <item>
      <title>Încă o forță îl vrea pe Rațiu! Românul poate schimba țara</title>
      <link>https://www.prosport.ro/fotbal-extern/inca-o-forta-il-vrea-pe-ratiu-romanul-poate-schimba-tara-20194746</link>
      <description><![CDATA[<img src="https://www.prosport.ro/wp-content/uploads/2025/06/Inca-o-forta-il-vrea-pe-Ratiu-Romanul-poate-schimba-tara-1400x803.jpg"/><br/><p>O altă echipă „cu greutate” din Europa s-a înscris pe listă celor care vor să obțină în această vară semnătura lui Andrei Rațiu.</p>
<p>Atalanta, rămasă fără Gian Piero Gasperini, plecat la AS Roma, îl vrea pe internaționalul român de bandă dreaptă de la Rayo Vallecano.</p>
<h2><span>Atalanta a intrat și ea în cursă și îl vrea pe Andrei Rațiu</span></h2>
<p>Listă echipelor care îl doresc pe Andrei Rațiu este una foarte lungă, iar acum pe ea s-a mai adăugat un nume. Unul greu, din Serie A! Atalanta, rămasă fără antrenorul Gian Piero Gasperini, plecat la AS Roma, <span>îl vrea pe internaționalul român de bandă dreaptă</span> de la Rayo Vallecano, scrie <span>tuttomercatoweb.com</span>.</p>
<p>În ciuda faptului că gruparea iberică cere 25 de milioane de euro pentru fotbalistul tricolor, Atalanta ar fi interesată de aducerea românului, mai ales că e în mare căutare de un fundaș dreapta.</p>
<p>Și asta deoarece Juan Cuadrado, columbianul din banda dreaptă a defensivei, rămâne liber de contract în această vară, iar înțelegerea sa cu Atalanta nu va fi prelungită. Sud-americanul are șapte titluri în vitrină, 6 Serie A și unul în Premier League, cu Chelsea, a bifat 32 de meciuri și patru pase de gol în sezonul recent încheiat.</p>
<p>Atalanta a câștigat în urmă cu doi ani UEFA Europa League, după o finală tranșată clar în fața lui Bayer Leverkusen, scor 3-0, meci condus la centru de arbitrul român Istvan Kovacs. În acest sezon, Atalanta a terminat pe locul 3 sezonul din Serie A și va participa din nou în grupele Champions League.</p>
<p><img alt="Sursa foto: Sport Pictures" class="size-large wp-image-20168360" decoding="async" height="1050" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/05/Andrei-Ratiu-la-nivel-extraterestru.-Cu-oferte-de-la-Barcelona-Real-Madrid-si-Liverpool-romanul-i-a-uimit-iar-pe-spanioli-2-1400x1050.jpg" srcset="https://www.prosport.ro/wp-content/uploads/2025/05/Andrei-Ratiu-la-nivel-extraterestru.-Cu-oferte-de-la-Barcelona-Real-Madrid-si-Liverpool-romanul-i-a-uimit-iar-pe-spanioli-2-1400x1050.jpg 1400w, https://www.prosport.ro/wp-content/uploads/2025/05/Andrei-Ratiu-la-nivel-extraterestru.-Cu-oferte-de-la-Barcelona-Real-Madrid-si-Liverpool-romanul-i-a-uimit-iar-pe-spanioli-2-768x576.jpg 768w, https://www.prosport.ro/wp-content/uploads/2025/05/Andrei-Ratiu-la-nivel-extraterestru.-Cu-oferte-de-la-Barcelona-Real-Madrid-si-Liverpool-romanul-i-a-uimit-iar-pe-spanioli-2-1536x1152.jpg 1536w, https://www.prosport.ro/wp-content/uploads/2025/05/Andrei-Ratiu-la-nivel-extraterestru.-Cu-oferte-de-la-Barcelona-Real-Madrid-si-Liverpool-romanul-i-a-uimit-iar-pe-spanioli-2.jpg 1700w" width="1400"/></p>
<h2><span>Granzii AS Roma și Lazio stau la pândă</span></h2>
<p><span>Căpitan în premieră la naționala României</span>, în partida cu Cipru din preliminariile Campionatului Mondial de anul viitor, Andrei Rațiu este dorit și de Lazio și AS Roma, cele două grupării importante din capitala Italiei.</p>
<p>Numai că, cele mai mari șanse să pună mâna pe internaționalul român le are tot Villarreal, echipă ce îl deține pe fotbalist în coproprietate cu Rayo Vallecano și care are o clauză de răscumpărare de numai 7 milioane de euro. Chiar și cel poreclit „Sonic” și-a exprimat dorința de a rămâne pe viitor în la Liga.</p>
<p>n.r. La următoarele meciuri ale naționalei vii tot de la Rayo?) „Vom vedea, vom vedea ce se întâmplă în vară. Eu am încă contract cu ei, îmi respect clubul și vom vedea, ce vor ei și ce e mai bine pentru mine, după vom lua o decizie. (n.r. Ai vrea să rămâi în Spania?) Da, vom vedea ce se întâmplă, ce oferte vin, sau dacă reînnoiesc contractul cu Rayo – Andrei Rațiu (<span>as.ro</span>)</p>
<p> </p>

]]></description>
    </item>
    <item>
      <title>Șoc pentru România la EURO U21: UEFA ne califică în sferturi de finală pentru fair-play deși suntem singura națională cu selecționer suspendat pentru comportament nesportiv! EXCLUSIV</title>
      <link>https://www.prosport.ro/euro-u21-2025/soc-pentru-romania-la-euro-u21-uefa-ne-califica-in-sferturi-de-finala-pentru-fair-play-desi-suntem-singura-nationala-cu-selectioner-suspendat-pentru-comportament-nesportiv-exclusiv-20194468</link>
      <description><![CDATA[<img src="https://www.prosport.ro/wp-content/uploads/2025/06/Soc-pentru-Romania-la-EURO-U21-UEFA-ne-califica-in-sferturi-de-finala-pentru-fair-play-desi-suntem-singura-nationala-cu-selectioner-suspendat-pentru-comportament-nesportiv-EXCLUSIV-1400x1050.jpg"/><br/><p>Pare de domeniul fantasticului, dar este cât se poate de real. România în sferturile de finală ale EURO U21, chiar dacă pierde și al doilea meci din grupă, cu Spania, după 0-1 cu Italia. Iar asta nu printr-un calcul improbabil al rezultatelor care ne-ar avantaja în clasamentul final, oferindu-ne avantaj la puncte. Ci, pur și simplu, printr-o decizie UEFA!</p>
<p><span>ProSport</span> a descoperit, în urma unei discuții informale cu un specialist al forului continental implicat în zona competițională, și pe baza documentării ulterioare, cum s-ar putea ajunge aici. Iar acum îți prezintă în exclusivitate toate detaliile!</p>
<p>De unde a pornit totul? La EURO U21 din Slovacia s-a implementat regula potrivit căreia echipa adversă beneficiază de corner dacă portarul echipei tale ține mingea în palme mai mult de 8 secunde Până acum, limita de timp era de 6 secunde, iar sancțiunea prevedea lovitură liberă indirectă pentru adversar.</p>
<p>În cadrul unei discuții pe marginea regulii noi cu un specialist UEFA prezent la EURO U21 o replică neașteptată, în glumă: „Această modificare de regulament va ajuta la creșterea ritmului din meciuri. Idealul e să oferi îmbunătățiri adaptate, chiar dacă sunt și situații paradoxale, care mențin fotbalul fascinant. Uite, spre exemplu cum se poate califica România din grupă pe baza fair-play-ului, deși sunteți singura națională de la turneul final cu selecționer suspendat pentru comportament nesportiv!”. Și de aici au început calculele 🙂</p>
<h2><span>Cum se poate ajunge la situația șoc pentru România la EURO U21</span></h2>
<p>În grupa A de la EURO U21, clasamentul la acest moment este următorul, după disputarea câte unei partide pentru fiecare națională:</p>
<ol>
<li>Spania – 3p (3-2)</li>
<li>Italia – 3p (1-0)</li>
<li>Slovacia – 0p (2-3)</li>
<li>România – 0p (0-1)</li>
</ol>
<p>S-au jucat Slovacia – Spania 2-3 și Italia – România 1-0. Mai sunt de jucat: Spania – România și Slovacia – Italia (14 iunie), România – Slovacia și Spania – Italia (17 iunie).</p>
<p>Foarte important, acestea sunt criteriile de departajare în caz de egalitate la puncte, potrivit <span>regulamentului UEFA al competiției</span>:</p>
<ol>
<li>Rezultatele din meciurile directe</li>
<li>Punctele obținute în meciurile directe (când trei sau patru echipe sunt la egalitate)</li>
<li>Golaverajul din meciurile directe (când trei sau patru echipe sunt la egalitate)</li>
<li>Numărul de goluri marcate în meciurile directe (când trei sau patru echipe sunt la egalitate)</li>
<li>Se reaplică criteriile de mai sus, în ordine, în cazul în care sunt 3 sau 4 echipe la egalitate și, până la acest punct, încă rămân 2 sau 3</li>
<li>Golaverajul general din grupă</li>
<li>Numărul total de goluri marcate în grupă</li>
<li>Penalty-uri (doar dacă e vorba de egalitate până la acest punct între cele două echipe care joacă meci direct în ultima etapă din grupă)</li>
<li>Criteriul fair-play</li>
<li>Coeficientul UEFA de la startul preliminariilor</li>
<li>Tragere la sorți</li>
</ol>
<figure aria-labelledby="figcaption_attachment_20193894" class="wp-caption aligncenter" id="attachment_20193894"><img alt="Notele fotbaliștilor lui Daniel Pancu, după România U21 - Italia U21. Cine a fost cel mai slab de pe teren" class="size-full wp-image-20193894" decoding="async" height="771" loading="lazy" sizes="auto, (max-width: 1280px) 100vw, 1280px" src="https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren.jpg" srcset="https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren.jpg 1280w, https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren-768x463.jpg 768w" width="1280"/><figcaption class="wp-caption-text" id="figcaption_attachment_20193894">FOTO: Prosport</figcaption></figure>
<h2><span>Pierdem cu Spania, batem Slovacia, puțin noroc și să fim cuminți!</span></h2>
<p>În urma analizei noastre, plecând de discuția amintită, sunt cel puțin două scenarii în care România e posibil să se califice pe baza criteriului fair-play în sferturile de finală! Iar în primul scenariu, UEFA ne-ar „scoate” din grupă chiar dacă pierdem cu Spania!</p>
<p>Acest scenariu presupune următoarele 4 rezultate care să devină realitate, cumulativ:</p>
<ul>
<li>România pierde cu Spania, indiferent de scor</li>
<li>Slovacia – Italia 1-0</li>
<li>România – Slovacia 1-0</li>
<li>Spania – Italia 1-0</li>
</ul>
<p>Grupa ar fi câștigată cu punctaj maxim de Spania (9 puncte), în vreme ce România, Italia și Slovacia ar încheia la egalitate de puncte, câte 3 în dreptul fiecărei naționale. Cine termină pe locul doi și se califică în sferturile de finală?</p>
<p>Principalul criteriu de departajare, rezultatele directe între România, Italia și Slovacia. Se menține egalitatea, câte 3 puncte fiecare. Următorul criteriu: golaverajul în meciurile directe. Toate trei au același golaveraj, zero. Se trece la următorul criteriu: numărul total de goluri marcate în meciurile directe. Și fiecare are câte un gol marcat! Iată situația:</p>
<ul>
<li>România (golaveraj 0) – 0-1 cu Italia, 1-0 cu Slovacia</li>
<li>Italia (golaveraj 0) – 1-0 cu România, 0-1 cu Slovacia</li>
<li>Slovacia (golaveraj 0) – 1-0 cu Italia, 0-1 cu România</li>
</ul>
<p>Finalmente, se va aplica pentru departajare criteriul fair-play! Unde, vom vedea la finalul articolului, România se poate califica!</p>
<figure aria-labelledby="figcaption_attachment_20194205" class="wp-caption aligncenter" id="attachment_20194205"><img alt="" class="size-full wp-image-20194205" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-scaled.jpg" srcset="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-scaled.jpg 2560w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-1400x1050.jpg 1400w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-768x576.jpg 768w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-1536x1152.jpg 1536w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-2048x1536.jpg 2048w" width="2560"/><figcaption class="wp-caption-text" id="figcaption_attachment_20194205">© FOTO: SPORT PICTURES</figcaption></figure>
<h2><span>Se ajunge la fair-play chiar și cu numai două rezultate corecte!</span></h2>
<p>Un al doilea scenariu, teoretic cu un grad chiar mai mare de probabilitate, pentru că presupune doar două scoruri exacte și nu trei, precum primul, ar fi următorul:</p>
<ul>
<li>Spania – România se termină egal, indiferent de scor</li>
<li>Italia învinge Slovacia, indiferent de scor</li>
<li>Slovacia – România 2-3</li>
<li>Italia – Spania 1-0</li>
</ul>
<p>În clasamentul final, Italia ar câștiga grupa cu maximum de puncte, 9, Slovacia ar termina pe ultimul loc iar România și Spania, la egalitate de puncte, câte 4 fiecare, s-ar lupta pentru locul doi și calificarea în sferturile de finală.</p>
<p>Principalul criteriu de departajare, rezultatul direct, ar evidenția remiza între România și Spania. Așa că s-ar trece direct la golaverajul general din grupă. Și România, și Spania, ar avea golaveraj zero: o victorie la un gol diferență, o înfrângere la un gol diferență pentru fiecare. Mai departe, s-ar aplica criteriul numărului total de goluri marcate în grupă. Egalitate și aici!</p>
<p>Și s-ar ajunge iarăși, chiar și în acest scenariu, la criteriul fair-play!</p>
<figure aria-labelledby="figcaption_attachment_20193851" class="wp-caption aligncenter" id="attachment_20193851"><img alt="" class="size-full wp-image-20193851" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-scaled.jpg" srcset="https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-scaled.jpg 2560w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-1400x933.jpg 1400w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-768x512.jpg 768w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-1536x1024.jpg 1536w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-2048x1365.jpg 2048w" width="2560"/><figcaption class="wp-caption-text" id="figcaption_attachment_20193851">FOTO: Mihai Pop, ProSport</figcaption></figure>
<h2><span>Ce înseamnă criteriul fair-play și cum stă România U21 acum în topul acesta</span></h2>
<p>Criteriul fair-play înseamnă, potrivit normelor UEFA, un clasament al punctelor disciplinare acumulate în competiție. Sancțiuni primite atât de jucători, cât și de către oficialii echipelor! Cine are mai puține puncte acumulate, firește, are câștig de cauză. Iată „grila de penalizare”:</p>
<ul>
<li>3 puncte – cartonaș roșu direct sau primit în urma a două cartonașe galbene</li>
<li>1 punct – cartonaș galben primit</li>
</ul>
<p>La acest moment, după Slovacia – Spania 2-3 și Italia – România 1-0, clasamentul fair-play al grupei noastre este următorul, în condițiile în care din rândul tricolorilor au fost avertizați cu „galben” Constantin Grameni și Louis Munteanu:</p>
<ol>
<li>Italia – 1p</li>
<li>Spania – 1p</li>
<li>România – 2p</li>
<li>Slovacia – 3p (trei cartonașe galbene)</li>
</ol>
<p>Reușim să ne păstrăm cumpătul, în paralel cu lupta pentru puncte, la meciurile cu Spania și Slovacia? S-ar putea dovedi important. Nu e prioritar, firește, dar nici de ignorat în totalitate. În cel puțin cele două scenarii prezentate mai sus, România ar putea beneficia de acest criteriu și să se califice uluitor în sferturile de finală EURO U21, deși e singura națională de la turneu cu selecționerul suspendat pentru comportament nesportiv.</p>
<p>Daniel Pancu a fost „în tribune” la 0-1 cu Italia și va rămâne astfel și la duelul cu Spania, <span>în urma deciziei disciplinare UEFA</span> ca urmare a ieșirii lui la adresa arbitrilor <span>din ultimul meci al preliminariilor pentru EURO</span>, cu Elveția la București. Motivarea regulamentară: comportament nesportiv.</p>
<figure aria-labelledby="figcaption_attachment_20193911" class="wp-caption aligncenter" id="attachment_20193911"><img alt="" class="size-full wp-image-20193911" decoding="async" height="920" loading="lazy" sizes="auto, (max-width: 1586px) 100vw, 1586px" src="https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515.jpg" srcset="https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515.jpg 1586w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-1400x812.jpg 1400w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-768x445.jpg 768w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-1536x891.jpg 1536w" width="1586"/><figcaption class="wp-caption-text" id="figcaption_attachment_20193911">FOTO: Sportpictures</figcaption></figure>
<h2><span>Există și un scenariu de dramatism total: penalty-uri cu Slovacia!</span></h2>
<p>Potrivit ordinii de aplicare a criteriilor de departajare UEFA pe care le-am detaliat mai sus, există și un scenariu în care, dacă egalitatea se menține între doar două echipe și la rezultatul direct, și la tot ce ține de parcursul general în grupă, se face departajarea prioritar prin penalty-uri înainte de criteriul fair-play. Condiția este însă ca aceste două echipe să joace meciul direct în ultima rundă din grupă. Iar România poate bifa inclusiv acest scenariu!</p>
<p>Scenariul presupune următoarele rezultate:</p>
<ul>
<li>Spania – România 2-3</li>
<li>Slovacia – Italia – 1-0</li>
<li>Spania – Italia – victorie pentru oricare dintre echipe</li>
<li>Slovacia – România egal, indiferent de scor</li>
</ul>
<p>Cine ar câștiga în ultima etapă dintre Spania și Italia, ar câștiga și grupa. Pe locul doi, la egalitate de puncte, ar termina România și Slovacia. Primul criteriu de departajare, rezultatul direct: egal. Golaverajul general din grupă? Golaveraj zero ambele formații. Număr total de goluri marcate? Câte trei pentru fiecare.</p>
<p>Și… nu se ajunge la criteriul fair-play! Ci la executarea de penalty-uri, la finalul meciului Slovacia – România!</p>

]]></description>
    </item>
  </channel>
</rss>
