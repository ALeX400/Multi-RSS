<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gică Hagi n-a uitat! La peste 33 de ani, „Regele” a dat replica celor care au adus cele mai grave acuzații împotriva Generației de Aur</title>
      <link>https://www.prosport.ro/fotbal-intern/nationala/gica-hagi-n-a-uitat-la-peste-33-de-ani-regele-a-dat-replica-celor-care-au-adus-cele-mai-grave-acuzatii-impotriva-generatiei-de-aur-20155422</link>
      <description><![CDATA[<img src="https://www.prosport.ro/wp-content/uploads/2025/04/Gica-Hagi-n-a-uitat-La-peste-33-de-ani-„Regele-a-dat-replica-celor-care-au-adus-cele-mai-grave-acuzatii-impotriva-Generatiei-de-Aur-e1745682489729.jpg"/><br/><p>Gică Hagi nu i-a uitat pe cei care au criticat „Generația de Aur”, după ce România a ratat calificarea la Campionatul European din 1992.</p>
<p>La 33 de ani de la acel moment, „Regele” a dat replica celor care au adus cele mai grave acuzații împotriva echipei naționale a României, prin cartea sa autobiografică.</p>
<h2><span>Gică Hagi, răspuns pentru contestatarii „Generației de Aur”</span></h2>
<p>Gică Hagi a demonstrat că nu i-a uitat pe cei care au criticat „Generația de Aur”, după ce prima reprezentativă a ratat calificarea la Campionatul European din 1992. La 33 de ani de la acea dezamăgire, „Regele” le-a dat o replică celor care au adus cele mai grave acuzații împotriva echipei naționale a României.</p>
<p>După ce au ratat calificarea la Campionatul European din 1992, „tricolorii” au fost acuzați că nu mai sunt interesați de echipa națională a României și că se concentrează doar la ceea ce au de făcut la echipele de club pentru care evoluau în străinătate.</p>
<p>„Ratarea calificării la Euro 1992 a provocat multe discuții în ceea ce privește atașamentul «stranierilor» pentru culorile naționalei.</p>
<p>Erau mulți cei care spuneau că suntem preocupați doar de ceea ce facem la echipele de club care ne plăteau salariile și că nu mai avem tragere de inimă când vine vorba despre meciurile jucate în tricoul României. Dar nu era deloc așa. Până la urmă, ratasem calificarea la Euro ’92 doar pentru că ne-a lipsit un singur gol”, a scris Gică Hagi, în <span>cartea autobiografică pe care a lansat-o recent</span>.</p>
<h2><span>Cum a ratat România calificarea la EURO 1992</span></h2>
<p>Celebra „Generație de Aur” a României a participat la nu mai puțin de cinci turnee finale, în perioada 1990-2000. Este vorba despre trei Campionate Mondiale, în 1990, 1994 și 1998, și de două Campionate Europene, în 1996 și 2000. Singurul turneu final ratat de „tricolori” a fost Campionatul European din 1992, care<span> a fost câștigat de Danemarca</span>. La acea ediție, doar opt echipe prindeau turneul final european.</p>
<p>Selecționatele care au participat în preliminariile pentru EURO 1992 au fost împărțite în șapte grupe, de patru sau cinci echipe. Astfel, doar câștigătoarea reușea să ajungă la turneul final.</p>
<p>Echipa națională a României nu a avut o misiune ușoară și s-a duelat cu Scoția, Elveția, Bulgaria și San Marino pentru a se califica la Euro 1992. Britanicii s-au clasat pe primul loc, cu 11 puncte, fiind urmați de Elveția și de România, cu 10 puncte, și de Bulgaria, care a acumulat 9 puncte.</p>
<p>Dacă „tricolorii” reușeau să se impună în ultimul meci, disputat în fața Bulgariei, care s-a încheiat la egalitate, scor 1-1, ar fi reușit să se califice la turneul final.</p>

]]></description>
    </item>
    <item>
      <title>Clubul îi plăteşte clauza de reziliere lui Horațiu Moldovan cu Atletico Madrid! Se face transferul: „Decizia lui Simeone a fost clară”</title>
      <link>https://www.prosport.ro/fotbal-extern/clubul-ii-plateste-clauza-de-reziliere-lui-horatiu-moldovan-cu-atletico-madrid-se-face-transferul-decizia-lui-simeone-a-fost-clara-20155188</link>
      <description><![CDATA[<img src="https://www.prosport.ro/wp-content/uploads/2025/04/Clubul-ii-plateste-clauza-de-reziliere-lui-Horatiu-Moldovan-cu-Atletico-Madrid-Se-face-transferul-„Decizia-lui-Simeone-a-fost-clara22.webp"/><br/><p>Clauza de reziliere din contractul pe care Horațiu Moldovan (27 de ani) îl are semnat cu Atletico Madrid va fi plătită la finalul sezonului 2024 – 2025.</p>
<p>Anunțul aparține presei din Spania, care susține cu multă tărie că transferul portarului român cu destinația Serie A se va face.</p>
<h2><span>Atletico Madrid primește banii de la Sassuolo și Horațiu Moldovan rămâne în Italia! Va evolua în Serie A</span></h2>
<p><span>Atletico Madrid l-a împrumutat pe Horațiu Moldovan la Sassuolo, în august 2024, după ce portarul român nu a apucat să joace nici măcar un meci oficial</span> în tricoul grupării de pe Wanda Metropolitano.</p>
<p>În schimb, transferul în Italia i-a priit fostului goalkeeper de la Rapid, iar din totalul de 27 de partide jucate în Serie B, pe 11 a izbutit să le termine fără gol primit.</p>
<p>Astfel, în ultimele săptămâni s-a scris tot mai intens despre posibilitatea ca <span>Sassuolo să efectueze transferul definitiv al lui Horațiu Moldovan</span>.</p>
<p>Fără nici urmă de dubiu, portarul român a contribuit enorm la rezultatele echipei, care după 34 de etape conduce clasamentul din Serie B și este matematic promovată în Serie A.</p>
<p>Site-ul spaniol <span>Esto Es Atleti</span> susține că discuțiile dintre Sassuolo și Atletico Madrid au ajuns la final deja, iar nou-promovata din primul eșalon al fotbalului italian a acceptat să îi achite clauza de reziliere lui Horațiu Moldovan.</p>
<blockquote><p>Departe de a trece neobservat, internaționalul român a avut performanțe la un nivel înalt și a fost cheia promovării în Serie A. Acest lucru a convins în cele din urmă clubul italian să exercite opțiunea de cumpărare inclusă în contractul de împrumut. Conform informațiilor, Sassuolo va plăti cei 800.000 de euro prevăzuți în clauza de reziliere. O cifră care, deși nu este mare, reprezintă un mic impuls financiar pentru vistieria lui Atletico de Madrid. Asta, ținând cont că portarul nu jucase niciun minut oficial la prima echipă”, informează cei de la Esto Es Atleti.</p></blockquote>
<h2><span>Diego Simeone și-a dat și el acceptul pentru plecarea lui Horațiu Moldovan</span></h2>
<p>Trebuie amintit faptul că Sassuolo a plătit deja 400.000 de euro pentru împrumutul lui Horațiu Moldovan de la Atletico Madrid. Astfel, suma totală pe care formația din capitala Spaniei o va încasa în schimbul românului va ajunge la 1.200.000 de euro.</p>
<blockquote><p>Decizia lui Simeone a fost clară încă din prima zi. Moldovan a venit ca rezervă, mai degrabă pentru a acoperi eventuale plecări sau accidentări decât pentru a concura cu adevărat pentru acest post. Prin urmare, trecerea sa în fotbalul italian este o soluție câștigătoare pentru toată lumea”, mai notează sursa citată.</p></blockquote>
<p>Pentru a-l transfera pe Horațiu Moldovan de la Rapid București, în ianuarie 2024, Atletico Madrid a plătit 800.000 de euro.</p>
<p>În prezent, site-ul de specialitate Transfermarkt îl evalueaază pe portar la 2.200.000 de euro.</p>

]]></description>
    </item>
    <item>
      <title>„Ştefan Târnovanu a semnat”. Giovanni Becali a negociat cu 4 echipe pentru vedeta FCSB şi a făcut anunțul</title>
      <link>https://www.prosport.ro/fotbal-intern/superliga/stefan-tarnovanu-a-semnat-giovanni-becali-a-negociat-cu-4-echipe-pentru-vedeta-fcsb-si-a-facut-anuntul-20154636</link>
      <description><![CDATA[<img src="https://www.prosport.ro/wp-content/uploads/2025/04/„Stefan-Tarnovanu-a-semnat22.-Giovanni-Becali-a-negociat-cu-4-echipe-pentru-vedeta-FCSB-si-a-facut-anuntul-1400x845.png"/><br/><p>Ștefan Târnovanu (24 de ani), unul dintre cei mai curtați fotbaliști de la FCSB, tocmai a dat cu pixul pe contract, după cum a anunțat Giovanni Becali (72).</p>
<p>Impresarul a transmis că în proporții mari îi va obține un transfer portarului și în puținele săptămâni câte au mai rămas până la vară pare să facă eforturi majore în lupta pentru a se ține de cuvânt.</p>
<h2><span>În pragul transferului în străinătate, Ștefan Târnovanu a semnat un nou contract cu Giovanni Becali. Impresarul urmează să îi asigure tranziția către fotbalul mare</span></h2>
<p>Ștefan Târnovanu are șanse mari să fie următorul fotbalist important din campionatul României care ia drumul străinătății, iar Giovanni Becali a confirmat deja acest lucru.</p>
<p><span>„Ștefan Târnovanu pleacă de la FCSB”, a spus impresarul</span> în urmă cu doar câteva săptămâni, confirmând faptul că există interes concret din partea mai multor cluburi importante ale Europei.</p>
<p>Și mai recent, <span>Giovanni Becali a dezvăluit că a ieșit la masă cu Ștefan Târnovanu</span>, iar portarul FCSB a făcut deja uitată oferta pe care a primit-o de la Napoli, din Serie A. Fotbalistul își dorește să fie prima variantă de goalkeeper la echipa la care va merge din vară, iar gruparea din Peninsulă nu a putut să îl asigure de acest aspect. Tocmai din acest motiv, Târnovanu a refuzat-o pe formația care se luptă să câștige titlul în Serie A.</p>
<p>Aparent, în cadrul întâlnirii recente pe care a avut-o cu Giovanni Becali, Ștefan Târnovanu a mai pus un detaliu la punct. Portarul a primit o nouă ofertă de colaborare din partea impresarului, pe care a acceptat-o fără să stea prea mult pe gânduri.</p>
<p>Așadar, în mod cert, Giovanni Becali va fi cel care va intermedia transferul portarului de la FCSB în străinătate:</p>
<blockquote><p>Cu Ștefan Târnovanu am semnat de curând prelungirea contractului de reprezentare. Așteptăm, e tânăr și are tot timpul. A înțeles despre ce e vorba, știe despre ce e vorba. E normal că toți jucătorii se gândesc la perioadele de transferuri, toți spun «Poate e momentul meu». Vom vedea”, și-a început Giovanni Becali discursul, potrivit <span>Fanatik</span>.</p></blockquote>
<h2><span>4 echipe negociază pentru Târnovanu</span></h2>
<p>Așa cum am precizat deja, Napoli a făcut chiar și o ofertă oficială pentru Ștefan Târnovanu, care a fost însă refuzată de goalkeeper.</p>
<p>Prin intermediul aceleiași reacții, Giovanni Becali a mai dezvăluit că Galatasaray, din Turcia, Udinese, de asemenea din Italia, și Al Shabab, din Arabia Saudită, au demarat și ele negocieri pentru transferul portarului de la FCSB:</p>
<blockquote><p>Am vorbit și cu Galatasaray, și cu Napoli, și cu Udinese pentru Ștefan Târnovanu. Am vorbit și cu Al Shabab. Sunt echipe care trebuie să își termine campionatul, apoi vedem despre ce e vorba. La Al Shabab e și Fatih Terim. Din păcate, putea să o bată pe Al Hilal, la 2-2 au avut două ocazii mari. Echipa e pe locul 6, Fatih Terim i-a găsit mai jos, i-a urcat și vedem dacă continuă. Trebuie să vedem, mi se spune că se vrea prelungirea, mai ales că Nedved e acolo director sportiv”, a completat Giovanni Becali, conform aceleiași surse.</p></blockquote>
<p>Potrivit site-ului de specialitate Transfermarkt, cota de piață a lui Ștefan Târnovanu este de 4.500.000 de euro.</p>

]]></description>
    </item>
    <item>
      <title>Un club legendar vrea să-l cumpere pe Radu Drăguşin de la Tottenham. Numele românului, în topul listei de transferuri: „Vrea rol principal”</title>
      <link>https://www.prosport.ro/fotbal-extern/un-club-legendar-vrea-sa-l-cumpere-pe-radu-dragusin-de-la-tottenham-numele-romanului-in-topul-listei-de-transferuri-vrea-rol-principal-20154430</link>
      <description><![CDATA[<img src="https://www.prosport.ro/wp-content/uploads/2025/04/Un-club-legendar-vrea-sa-l-cumpere-pe-Radu-Dragusin-de-la-Tottenham.-Numele-romanului-in-topul-listei-de-transferuri-„Vrea-rol-principal22.webp"/><br/><p>Potențialul transfer al lui Radu Drăgușin (23 de ani) de la Tottenham Hotspur înapoi în Italia va fi un subiect aprins și în perioada de mercato din vara lui 2025.</p>
<p>Potrivit presei din Peninsulă, numele românului și-a făcut apariția în topul listei de transferuri a unui club legendar.</p>
<h2><span>Napoli pur și simplu nu renunță la Radu Drăgușin! Presa din Italia susține că legendarul club din Serie A va relua asaltul în privința românului</span></h2>
<p>Radu Drăgușin este în continuare cel mai bine evaluat fotbalist român, potrivit site-ului de specialitate Transfermarkt, cu o cotă de piață de 25.000.000 de euro.</p>
<p>Astfel, în ciuda fapatului că se recuperează după o accidentare gravă și o intervenție chirurgicală, Drăgușin continuă să fie protagonistul unor articole care fac trimitere la un potențial transfer al său.</p>
<p>Jurnaliștii italieni de la <span>Il Mattino</span> anunță că Napoli, una dintre favoritele la titlu în Serie A, nu a renunțat la ideea de a-l transfera pe talentatul stoper român și în vara anului 2025 va relua asaltul.</p>
<p>Trebuie amintit faptul că <span>Napoli a încercat să îl transfere pe Radu Drăgușin de la Tottenham și în vara anului trecut</span>, atunci când s-a vehiculat că a înaintat și o ofertă oficială de 46.000.000 de euro.</p>
<p>Mai apoi, în fereastra de mercato din iarna trecută, <span>transferul lui Radu Drăgușin de la Tottenham la Napoli a fost</span> din nou cap de afiș în presa internațională.</p>
<p>Iar veștile nu sunt surprinzătoare, având în vedere că Drăgușin a fost dorit de Napoli încă dinainte ca românul să facă pasul de la Genoa către Premier League.</p>
<p>De data aceasta, napoletanii se bazează pe ideea că Radu Drăgușin nu a izbutit să devină o piesă cheie la Tottenham, iar acest detaliu le dă încredere că românul ar putea fi tentat de o revenire în Serie A.</p>
<p>Conform Il Matino, directorul sportiv al lui Napoli, Giovanni Manna, îl cunoaște foarte bine pe stoper și ar fi gata să îi propună un rol extrem de important în cadrul echipei. Astfel, formația care a adunat 71 de puncte în actuala stagiune de Serie A speră să aibă succes în cadrul negocierilor:</p>
<blockquote><p>Numele lui Radu Drăgușin revine în prim-plan, iar directorul sportiv Manna îl cunoaște foarte bine din perioada petrecută la Juventus. Fundașul român nu a avut prea multe șanse în Premier League, la Tottenham, și ar reveni cu plăcere în Italia, unde își dorește să joace un rol principal”, scriu jurnaliștii de la Il Mattino.</p></blockquote>
<h2><span>E război pentru titlul din Serie A</span></h2>
<p>Trecerea la Napoli l-ar putea avantaja pe Radu Drăgușin din mai multe puncte de vedere. Gruparea din Serie A este 100% sigură de faptul că va evolua în UEFA Champions League în sezonul următor și, mai mult decât atât, Napoli e mare favorită să câștige titlul.</p>
<p>Concret, după 33 de etape, echipa lui Antonio Conte are 71 de puncte, tot atâtea câte are și Inter Milano, a cărei golaveraj este însă net superior. Podiumul este completat de Atalanta, cu 64 de puncte.</p>
<p>Așadar, finalul sezonului 2024 – 2025 anunță un adevărat război pentru trofeul suprem din fotbalul italian.</p>
<p>De partea cealaltă, dacă va rămâne la Tottenham, Radu Drăgușin are șanse să nu evolueze în cupele europene deloc. În Premier League, londonezii sunt pe locul 16, cu doar 37 de puncte adunate după 33 de etape.</p>
<p>Însă, Tottenham încă mai visează la UEFA Champions League pe traseul câștigării Europa League. Echipa lui Drăgușin e angrenată în semifinalele competiției și va avea o adversară teoretic mai modestă, anume Bodo/Glimt, din Norvegia.</p>
<p>Pe partea cealaltă de tablou, semifinala se anunță mult mai disputată, între Athletic Bilbao și Manchester United.</p>

]]></description>
    </item>
    <item>
      <title>Se complică transferul lui Andrei Rațiu la Liverpool! „Vrea să aducă unul dintre cei mai buni fundaşi laterali din Europa”</title>
      <link>https://www.prosport.ro/fotbal-extern/se-complica-transferul-lui-andrei-ratiu-la-liverpool-vrea-sa-aduca-unul-dintre-cei-mai-buni-fundasi-laterali-din-europa-20154579</link>
      <description><![CDATA[<img src="https://www.prosport.ro/wp-content/uploads/2025/04/Se-complica-transferul-lui-Andrei-Ratiu-la-Liverpool-„Vrea-sa-aduca-unul-dintre-cei-mai-buni-fundasi-laterali-din-Europa22.webp"/><br/><p>Transferul lui Andrei Rațiu (26 de ani) la FC Liverpool se complică din ce în ce mai tare, după ce românul a ajuns să fie a treia variantă de pe lista „cormoranilor”.</p>
<p>Managerul Arne Slot (46) își dorește neapărat achiziția unui fundaș dreapta, având în vedere că Trent Alexander-Arnold (26) va pleca gratis la finalul sezonului 2024 – 2025.</p>
<h2><span>Nu doar Jeremie Frimpong i-a luat fața lui Andrei Rațiu, ci și Ola Aina! Transferul dorit de FC Liverpool pentru acoperirea postului de fundaș dreapta</span></h2>
<p>Potențialul <span>transfer al lui Andrei Rațiu de la Rayo Vallecano la FC Liverpool face vâlvă</span> în presa internațională deja de câteva săptămâni bune.</p>
<p>„Cormoranii” au fost refuzați de Trent Alexander-Arnold, vare va pleca gratis de pe Anfield la finalul actualei stagiuni, astfel că Arne Slot este în căutarea insistentă a unui nou fundaș dreapta.</p>
<p>Așa cum au sugerat multiple surse din presa internațională, managerul „cormoranilor” l-ar fi trecut pe lista de potențiale achiziții și pe <span>Andrei Rațiu, un apărător cu un profil similar lui Trent Alexander-Arnold</span>, respectiv cu un apetit ofensiv ridicat.</p>
<p>Însă, odată cu trecerea săptămânilor, s-a aflat că Andrei Rațiu ar fi departe de vârful listei de priorități de la Liverpool. „Cormoranii” testează terenul pentru un transfer al lui Jeremie Frimpong (24 de ani) de la Bayer Leverkusen, însă acesta nu va fi ușor de achiziționat. Pe scurt, internaționalul olandez, care poate juca și mijlocaș dreapta, mai are contract cu Bayer Leverkusen până în iunie 2028 și este evaluat la 50.000.000 de euro. În plus, Liverpool nu e singura grupare de calibru care îl dorește.</p>
<p>Pe de altă parte, FC Liverpool îl are pe listă, tot pe o poziție fruntașă, și pe Ola Aina, de la Nottingham Forest, revelația sezonului din Premier League.</p>
<blockquote><p>Liverpool vrea să aducă unul dintre cei mai buni fundași laterali din Europa”, titrează publicația <span>Football Fan Cast</span>.</p></blockquote>
<h2><span>Statisticile lui Ola Aina</span></h2>
<p>Afirmația de mai sus nu le aparține jurnaliștilor de la Football Fan Cast, ci a fost făcută de Zach Lowy, de asemenea ziarist și cunoscut ca fiind un mare expert în fotbalul european.</p>
<p>Lowy s-a declarat impresionat de sezonul reușit de Ola Aina și a sugerat că fundașul dreapta a avut un impact major în rezultatele înregistrate de Nottingham Forest.</p>
<p>Echipa din urmă menționată se află pe locul 4 în Premier League, cu 60 de puncte, la doar un punct în spatele lui Manchester City, prima grupare de pe podium. Însă, Nottingham are și un meci mai puțin disputat față de „cetățeni”.</p>
<p>Cu doar câteva etape înainte de finalul sezonului, Ola Aina și compania sunt mari favoriți să termine pe o poziție de Liga Campionilor.</p>
<p>Referitor la evoluțiile fundașului dreapta, Ola Aina a jucat 30 de partide în actuala stagiune de Premier League, izbutind să contribuie, printre altele, cu două goluri și cu o pasă decisivă.</p>
<p>Potrivit site-ului de specialitate Transfermarkt, cota sa de piață este de 20.000.000 de euro. Însă, vești bune pentru FC Liverpool. Ola Aina va putea fi transferat gratis, deoarece înțelegerea lui cu Nottingham expiră la data de 30 iunie 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/OitJaSKChXo?si=wA1cdbS-phvzX8y8" title="YouTube video player" width="560"></iframe></p>

]]></description>
    </item>
  </channel>
</rss>
