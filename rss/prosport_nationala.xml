<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a fost convins. Cheamă la naționala României un fotbalist care n-a mai fost la lot de 3 ani</title>
      <link>https://www.prosport.ro/fotbal-intern/nationala/mircea-lucescu-a-fost-convins-cheama-la-nationala-romaniei-un-fotbalist-care-n-a-mai-fost-la-lot-de-3-ani-20175245</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-fost-convins.-Cheama-la-nationala-Romaniei-un-fotbalist-care-n-a-mai-fost-la-lot-de-3-ani-1400x778.jpg"/><br/><p>Vlad Chiricheș va reveni la echipa națională după trei ani de absență. Mircea Lucescu a fost impresionat de prestațiile sale și a decis să-l convoace pentru următoarea acțiune, programată în iunie.</p>
<p>Pe tricolori îi așteaptă două meciuri importante în drumul spre Campionatul Mondial din 2026. Mai întâi vor merge la Viena pentru <span>duelul cu Austria</span> (7 iunie), apoi vor da piept cu Cipru pe Arena Națională (10 iunie).</p>
<h2><span>Vlad Chiricheș va fi convocat de Mircea Lucescu</span></h2>
<p>Din noiembrie 2024, de când a fost reprofilat la mijlocul terenului, Chiricheș a avut evoluții entuziasmante. Selecționerul l-a remarcat și a hotărât să-l includă în lot, pe același post.</p>
<p>„Da, îl convoc și pe Chiricheș. Cum să nu? Randamentul lui din perioada asta a fost foarte bun și foarte util echipei. Ca jucător la mijlocul terenului!”, a transmis Mircea Lucescu, conform <span>gsp.ro</span>.</p>
<p>Ultima apariție a lui „Chiri” datează din iunie 2022, când naționala a fost învinsă categoric de Muntenegru în Liga Națiunilor, <span>scor 0-3</span>. Edi Iordănescu – selecționerul de atunci – l-a folosit pe postul său de bază, cel de fundaș central.</p>
<h2><span>FCSB va avea mulți jucători la lotul primei reprezentative</span></h2>
<p>Pentru partidele cu Austria și Cipru, „Il Luce” va miza pe un număr semnificativ de jucători de la FCSB. Parcursul din stagiunea care e pe punctul de a se încheia l-a convins să procedeze astfel.</p>
<blockquote><p>„Voi face lotul de jucători pe realizările care le-a avut Steaua în această perioadă. Steaua va participa cu cei mai mulți jucători la echipa națională având în vedere starea lor de pregătire pentru că au jucat foarte bine în ultimele meciuri. Excelent!</p>
<p> </p>
<p>Pot să vorbesc de entuziasmul pe care îl au în momentul ăsta. Își doresc foarte mult să vină și la echipa națională. Eu țin permanent legătura cu ei și cu Gigi și cu Meme Stoica”, a dezvăluit Mircea Lucescu.</p></blockquote>
<p>Pe lângă Vlad Chiricheș, șanse mari de a face parte din lotul echipei naționale au, potrivit sursei citate, Ștefan Târnovanu, Valentin Crețu, Mihai Popescu, Adrian Șut, Florin Tănase, David Miculescu și Daniel Bîrligea. Pentru moment, însă, cunoaștem doar lista preliminară a stranierilor, care arată astfel:</p>
<p>Portari: Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ionuț RADU (Venezia | Italia, 4/0);</p>
<p>Fundași: Andrei RAȚIU (Rayo Vallecano |  Spania, 29/1), Deian ⁠SORESCU (Gaziantep FK | Turcia, 20/0), Virgil ⁠GHIȚĂ (Cracovia | Polonia, 2/0), Adrian RUS (Pisa | Italia, 22/1), Andrei BURCĂ (Baniyas | EAU, 39/1), Ionuț NEDELCEARU (Akron Togliatti | Rusia, 27/2);</p>
<p>Mijlocași: Marius MARIN (Pisa | Italia, 30/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), ⁠Vlad DRAGOMIR (Pafos | Cipru, 1/0), Dennis MAN (Parma | Italia, 35/9), Olimpiu MORUȚAN (Pisa | Italia, 16/1), Valentin MIHĂILĂ (Parma | Italia, 30/5), Florinel COMAN (Cagliari | Italia, 20/2);</p>
<p>Atacanți: Denis DRĂGUȘ (Trabzonspor | Turcia, 22/5), George PUȘCAȘ (Bodrum | Turcia, 46/11).</p>

]]></description>
    </item>
    <item>
      <title>Prima reacție a lui Ianis Hagi, după ce a decis să plece definitiv de la Rangers</title>
      <link>https://www.prosport.ro/fotbal-extern/prima-reactie-a-lui-ianis-hagi-dupa-ce-a-decis-sa-plece-definitiv-de-la-rangers-20175820</link>
      <description><![CDATA[<img src="https://www.prosport.ro/wp-content/uploads/2025/05/Prima-reactie-a-lui-Ianis-Hagi-dupa-ce-a-decis-sa-plece-definitiv-de-la-Rangers-1400x765.jpg"/><br/><p>Ianis Hagi a oferit o primă reacție după ce a luat hotărârea să plece în această vară de la Rangers, atunci când îi expiră contractul cu gruparea scoțiană.</p>
<p>Internaționalul român le este recunoscător fanilor echipei de pe Ibrox Park și le transmite că a venit copil aici în 2020, iar acum pleacă bărbat căsătorit, mult mai matur față de acum cinci ani.</p>
<h2><span>Ianis Hagi a reacționat după ce a decis să plece de la Rangers</span></h2>
<p>Ianis Hagi a oferit o <span>primă reacție după ce a decis să părăsească în această vară de la Rangers</span>, atunci când i-a expirat înțelegerea cu gruparea scoțiană.</p>
<p>Internaționalul român se înclină în fața fanilor de pe „Ibrox Park” și le transmite că a venit copil aici în anul 2020, iar acum pleacă bărbat căsătorit, mult mai matur față de acum cinci ani.</p>
<p>„E un club cu o istorie uriașă, cu niște fani incredibili. A fost o mare onoare să joc pentru o asemenea echipă. E un vis pe care orice copil îl are. Am venit aici pe când eram un copil și plec ca un bărbat căsătorit.</p>
<p>Sigur, au fost zile bune și mai puțin bune, dar simt că sunt mult mai matur acum, în orice aspect. Știu pe ce este construit acest club. A fost o călătorie incredibilă”, a declarat Ianis Hagi, citat de cei de la Rangers.</p>
<p><img alt="" class="size-large wp-image-20144850" decoding="async" fetchpriority="high" height="727" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Ianis-Hagi-s-a-dus-la-Sky-Sports-si-a-anuntat-in-direct-pentru-cine-vrea-sa-joace-din-vara-cand-ii-expira-contractul-cu-Rangers-„Iubesc-acest-club-1400x727.png" srcset="https://www.prosport.ro/wp-content/uploads/2025/04/Ianis-Hagi-s-a-dus-la-Sky-Sports-si-a-anuntat-in-direct-pentru-cine-vrea-sa-joace-din-vara-cand-ii-expira-contractul-cu-Rangers-„Iubesc-acest-club-1400x727.png 1400w, https://www.prosport.ro/wp-content/uploads/2025/04/Ianis-Hagi-s-a-dus-la-Sky-Sports-si-a-anuntat-in-direct-pentru-cine-vrea-sa-joace-din-vara-cand-ii-expira-contractul-cu-Rangers-„Iubesc-acest-club-768x399.png 768w, https://www.prosport.ro/wp-content/uploads/2025/04/Ianis-Hagi-s-a-dus-la-Sky-Sports-si-a-anuntat-in-direct-pentru-cine-vrea-sa-joace-din-vara-cand-ii-expira-contractul-cu-Rangers-„Iubesc-acest-club.png 1483w" width="1400"/></p>
<h2><span>Comunicatul grupării scoțiene. „Putem confirma”</span></h2>
<p>Rangers a emis un comunicat prin care anunță despărțirea de trei fotbaliști, iar printre aceștia fiind și <span>internaționalul român </span>Ianis Hagi. Pe lângă mijlocașul român, clubul scoțian a renunțat la Leon Balogun și Tom Lawrence, ajunși și ei la final de contract, dar și la Vaclav Cerny, unul dintre golgheterii echipei, acesta revenind la echipa de unde a fost împrumutat.</p>
<p>„Putem confirma astăzi (n.r. 20 mai) că Ianis Hagi, Leon Balogun și Tom Lawrence vor părăsi clubul la expirarea contractelor. Jucătorii aduși sub formă de împrumut Vaclav Cerny, Neraysho Kasanwirjo și Rafael Fernandes se vor întoarce la cluburile de care aparțin. Toată lumea de la Rangers le mulțumește jucătorilor pentru timpul petrecut la club și le urează numai bine în continuare”, a transmis Rangers.</p>
<p>Scoțienii au anunțat deja destinația „Prințului”. aceasta este una surprinzătoare și se numește Borussia Monchengladbach. Echipa din Bundesliga nu are fi singura pe urmele românului, Genoa, Galatasaray sau Fenerbahce și-au anunțat intențiile de a-l aduce pe internaționalul român în această vară.</p>
<ul>
<li>20 de goluri și 28 de pase decisive în 130 de partide sunt cifrele lui Ianis Hagi la Rangers</li>
<li>2.000.000 de euro este cota de piață a mijlocașului român, conform Transfermarkt</li>
</ul>
<p> </p>

]]></description>
    </item>
    <item>
      <title>Nelu Varga, transferuri anti-Becali! CFR Cluj negociază cu Andrei Burcă şi cu Karlo Muhar</title>
      <link>https://www.prosport.ro/fotbal-intern/superliga/nelu-varga-transferuri-anti-becali-cfr-cluj-negociaza-cu-andrei-burca-si-cu-karlo-muhar-20175471</link>
      <description><![CDATA[<img src="https://www.prosport.ro/wp-content/uploads/2025/05/Nelu-Varga-transferuri-anti-Becali-CFR-Cluj-negociaza-cu-Andrei-Burca-si-cu-Karlo-Muhar.webp"/><br/><p>Nelu Varga, patronul clubului de fotbal CFR Cluj, lucrează în secret la două transferuri importante pentru sezonul 2025 – 2026, care să îl ajute să oprească supremația lui Gigi Becali.</p>
<p>Este vorba fundașul central Andrei Burcă (32 de ani) și mijlocașul defensiv Karlo Muhar (29). Ambii au un trecut în Gruia și au colaborat cu Dan Petrescu (57).</p>
<h2><span>Dan Petrescu păstrează tradiția și a ochit jucători cu care a mai lucrat: Andrei Burcă și Karlo Muhar ar putea fi readuși de Nelu Varga la CFR Cluj!</span></h2>
<p>Imediat după ce CFR Cluj a câștigat Cupa României, ediția 2024 – 2025, <span>Nelu Varga a vorbit cu jurnaliștii și a transmis răspicat că are planuri mari pentru stagiunea următoare</span>.</p>
<p>Obiectivele clubului sunt clare și de neratat, anume calificarea în faza principală din UEFA Europa League și cucerirea campionatului.</p>
<p>Iar pentru a nu mai primi reproșuri din partea antrenorului Dan Petrescu, patronul ardelenilor este gata să pună bazele unei echipe foarte solide. <span>Nelu Varga a anunțat deja în interiorul clubului că nu îl va vinde pe Louis Munteanu pentru o sumă inferioară celei de 10.000.000 de euro</span>, astfel că CFR Cluj îl va păstra pe cel mai valoros om de atac și pentru stagiunea 2025 – 2026.</p>
<p>În ceea ce privește întăririle, Dan Petrescu păstrează tradiția și ar fi ochit jucători cu care a mai lucrat deja, informează <span>Fanatik</span>. Concret, este vorba despre Andrei Burcă și Karlo Muhar, care sunt legitimați ambii în Orientul Mijlociu.</p>
<p>Burcă se află sub contract cu FC Baniyas, din Emiratele Arabe Unite, iar partea bună pentru Nelu Varga este că înțelegerea îi expiră la data de 30 iunie 2025. Astfel, milionarul care o conduce pe CFR Cluj va trebui doar să îi respecte pretențiile financiare apărătorului în vârstă de 32 de ani, care e în continuare titular în centrul defensivei de la echipa națională.</p>
<p>În schimb, Karlo Muhar, care joacă la Al-Orobah, în Arabia Saudită, mai are contract până în iunie 2026, potrivit Transfermarkt. Astfel, în cazul lui, lucrurile vor fi ceva mai complicate, deoarece negocierile ar putea implica și o sumă de transfer.</p>
<h2><span>Reacția lui Cristi Balaj despre interesul CFR-ului pentru Burcă și Muhar: „Doi jucători importanți”</span></h2>
<p>La scurt timp după ce s-a aflat că ardelenii ar putea readuce în Gruia doi foști jucători importanți care au evoluat sub comanda lui Dan Petrescu, Cristi Balaj a fost contactat pentru a-i fi luată o reacție. Președintele CFR-ului nu a avut disponibilitatea de a oferi informații concrete, însă nu a negat potențialele negocieri dintre Nelu Varga și cei doi fotbaliști menționați:</p>
<blockquote><p>Vor fi jucători care ni se vor alătura. Nu comentez. Sunt doi jucători importanți și ar fi bine dacă i-am avea în lotul CFR-ului, dar atât timp cât nu se concretizează un transfer nu ne aducem decât deservicii și ne îngreunăm situația în care vrem să aducem un jucător. Dacă se vor întoarce în România vor juca 100% doar la CFR Cluj, dar nu e ușor ca să plece de acolo. Mai sunt și alte mutări importante”, a declarat Cristi Balaj, potrivit sursei citate.</p></blockquote>
<p>Andrei Burcă este evaluat de Transfermarkt la 3.000.000 de euro, în timp ce Karlo Muhar are și el o cotă de piață atractivă, în valoare de 1.700.000 de euro.</p>

]]></description>
    </item>
    <item>
      <title>Lovitură pentru Ştefan Târnovanu. Galatasaray a luat hotărârea finală privind transferul înlocuitorului lui Muslera</title>
      <link>https://www.prosport.ro/fotbal-intern/superliga/lovitura-pentru-stefan-tarnovanu-galatasaray-a-luat-hotararea-finala-privind-transferul-inlocuitorului-lui-muslera-20175225</link>
      <description><![CDATA[<img src="https://www.prosport.ro/wp-content/uploads/2025/05/Lovitura-pentru-Stefan-Tarnovanu.-Galatasaray-a-luat-hotararea-finala-privind-transferul-inlocuitorului-lui-Muslera.webp"/><br/><p>Ekrem Konur, un jurnalist turc care a colaborat cu mai multe publicații internaționale, precum BBC, ESPN sau Goal, a făcut un anunț care îl afectează direct pe Ștefan Târnovanu (25 de ani).</p>
<p>Așa cum impresarul Giovanni Becali (72) a confirmat, portarul campioanei FCSB s-a aflat pe lista de transferuri de la Galatasaray Istanbul. Însă, gruparea din Turcia, care îi caută înlocuitor veteranului Muslera (38), s-ar decis în privința unui alt portar.</p>
<h2><span>A renunțat Galatasaray la pista Ștefan Târnovanu? Turcii spun că Marcin Bulka, de la OGC Nice, va fi înlocuitorul lui Muslera</span></h2>
<p><span>Ștefan Târnovanu a refuzat transferul la Napoli</span> în urmă cu câteva săptămâni, deoarece gruparea din Italia ar fi dorit să îl aducă pentru a-l ține rezervă.</p>
<p>Totul a fost confirmat de Giovanni Becali, care a anunțat că portarul campioanei FCSB nu disperă, deoarece sunt și alte formații importante care îl urmăresc, una dintre ele fiind Galatasaray Istanbul.</p>
<p>În același timp, tot <span>Giovanni Becali s-a arătat încrezător cu privire la faptul că Ștefan Târnovanu va putea fi cumpărat pentru 5.000.000 de euro</span>, asta în ciuda celor declarate de patronul FCSB, care a sugerat public că își va vinde goalkeeperul pentru un preț dublu.</p>
<p>Totuși, după ce varianta Napoli a picat la dorința lui Ștefan Târnovanu, acum ar fi sărit și Galatasaray din schemă. Însă, încazul turcilor, se pare că aceștia s-au decis în privința unui alt portar, după cum anunță jurnalistul Ekrem Konur, cu trecut la BBC, ESPN sau Goal.</p>
<blockquote><p>Galatasaray este interesată să îl semneze pe Marcin Bulka, un portar polonez în vârstă de 25 de ani care e legitimat la Nice. El reprezintă o parte importantă a proiectului pe termen lung de la Galatasaray de a-l înlocui pe Muslera”, scrie jurnalistul Ekrem Konur, pe <span>platforma X</span>.</p></blockquote>
<p>Marcin Bulka, goalkeeper crescut de Chelsea și trecut pe la PSG ulterior, are o cotă de piață de 20.000.000 de euro, potrivit Transfermarkt. Contractul său cu Nice mai este valabil până în 2026, astfel că ar putea fi achiziționat în schimbul unei sume competitive.</p>
<p>Internațional polonez cu 4 apariții în prima reprezentativă, Marcin Bulka a apărat poarta lui Nice în 40 de partide din acest sezon, reușind să termine de 8 ori fără gol primit.</p>
<h2><span>Giovanni Becali, despre echipele care s-au interesat de Târnovanu</span></h2>
<p>Așa cum am precizat deja, impresarul Giovanni Becali a mărturisit public că a discutat și cu Galatasaray Istanbul pentru un potențial transfer al lui Ștefan Târnovanu:</p>
<blockquote><p>Am vorbit și cu Galatasaray, și cu Napoli, și cu Udinese pentru Ștefan Târnovanu. Am vorbit și cu Al Shabab. Sunt echipe care trebuie să își termine campionatul, apoi vedem despre ce e vorba. La Al Shabab e și Fatih Terim”, Giovanni Becali, la <span>Fanatik</span>.</p></blockquote>
<p>Conform Transfermarkt, Târnovanu are o cotă de piață de 4.500.000 de euro.</p>

]]></description>
    </item>
    <item>
      <title>Louis Munteanu, anunț despre plecarea de la CFR Cluj şi replică pentru Mircea Lucescu: „În unele meciuri, alergi mai puțin”</title>
      <link>https://www.prosport.ro/fotbal-intern/superliga/louis-munteanu-anunt-despre-plecarea-de-la-cfr-cluj-si-replica-pentru-mircea-lucescu-in-unele-meciuri-alergi-mai-putin-20175004</link>
      <description><![CDATA[<img src="https://www.prosport.ro/wp-content/uploads/2025/05/Louis-Munteanu-anunt-despre-plecarea-de-la-CFR-Cluj-si-replica-pentru-Mircea-Lucescu.-„In-unele-meciuri-alergi-mai-putin-1400x925.jpg"/><br/><p>Louis Munteanu, golgheterul campionatului, a vorbit la finalul victoriei clare cu Rapid, scor 4-1, despre subiectele arzătoare în ceea ce-l privește în momentul de față.</p>
<p>Atacantul lui CFR Cluj a dezvăluit ce se întâmplă cu transferul său peste hotare și nu a uitat să-i dea replica lui Mircea Lucescu, după ce selecționerul a spus că trebuie să alerge mai mult pentru a-l chema la echipa națională.</p>
<h2><span>Louis Munteanu a vorbit despre transferul de la CFR Cluj şi nu a uitat să-i dea replica selecționerului naționalei</span></h2>
<p>Golgheterul detașat al Superligii a vorbit la flash-interviu după succesul net din Giulești cu Rapid, scor 4-1, despre ultimele evenimente din cariera sa.</p>
<p>Atacantul lui CFR Cluj a anunțat ce se întâmplă cu <span>plecarea sa de la echipă</span> și a ținut să nu să-i rămână dator lui Mircea Lucescu, după ce selecționerul i-a transmis că e nevoie să depună mai mult efort pentru a fi convocat la echipa națională mare a României.</p>
<p>„Am încercat să-mi fac datoria pe teren. Am arătat foarte bine sezonul acesta. Am făcut un sezon foarte bun. Doar 2-3 meciuri nu am reușit să ținem nivelul. Am câștigat un trofeu, la anul o să fie mai bine. Acum sper la națională să am evoluții foarte bune. Nu știu dacă plec, trebuie să vorbiți cu domnul Neluțu Varga. Ce spune clubul, asta o să fac.</p>
<p>(n.r. – Ce a spus Lucescu despre el) Am văzut, sper să alerg mai mult. Încerc să-mi fac datoria, sunt meciuri cand alergi mai mult, altele mai puțin. Eu zic să am arătat extraordinar în acest sezon. (n.r. – Despre Mircea Lucescu) Este un antrenor mare, o legendă, contează ce zice despre mine”, a spus Louis Munteanu, la <span>DigiSport</span>.</p>
<p><img alt="" class="size-large wp-image-20175011" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1400x1050.jpg" srcset="https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1400x1050.jpg 1400w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-768x576.jpg 768w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-1536x1152.jpg 1536w, https://www.prosport.ro/wp-content/uploads/2025/05/RAPID-BUCURESTI-CFR-CLUJ-PLAY-OFF-SUPERLIGA-SUPERBET-19.05.2025-2048x1536.jpg 2048w" width="1400"/></p>
<h2><span>Marele regret al lui Ciprian Deac. „Păcat că nu am putut”</span></h2>
<p>Ciprian Deac este de părere că ardelenii au avut parte de un sezon bun, încununat cu un loc 2 la finalul sezonului, plus Cupa României. Totuși, <span>veteranul vestiarului din Gruia</span> trăiește cu regretul că echipa putea să lupte mai mult pentru titlu în acest sezon.</p>
<p>Totodată, Deac a ramas impresionat de momentul retragerii lui Cristi Săpunaru, despre care spune că îl cunoște de mic copil și cât de mult a iubit fotbalul și s-a dedicat cu totul fenomenului în cariera sa.</p>
<p>„Am venit cu gândul să câștigă, s-a văzut asta, am fost foarte concentrați. Obiectivul nostru era locul 2. Am luat Cupa, deci, per total, a fost un an bun. Am format o echipă care joacă fotbal, își creează foarte multe ocazii. Păcat că nu am putut să luptăm mai mult la titlu. Am am jucat pentru Mister, suntem alături de dânsul, suntem cu gândul și cu inima lângă el, îl așteptăm mai repede lângă noi.</p>
<p>Am fost puțin trist, îl cunosc de mic pe Săpunaru, am jucat cu el, știu cât de mult iubește acest sport, dar vârsta nu iartă pe nimeni. Mă bucur că am fost pe teren, îi doresc multă sănătate și realizări în noua sa cariera. De la anul trebuie să muncim mai mult, deoarece acest club nu știe să se joace decât la Cupa și la campionat”, a declarat Ciprian Deac.</p>
<p> </p>

]]></description>
    </item>
  </channel>
</rss>
