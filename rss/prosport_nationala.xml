<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Interes masiv! Sold-out instant pentru biletele românilor la barajul cu Turcia</title>
      <link>https://www.prosport.ro/fotbal-intern/nationala/interes-masiv-sold-out-instant-pentru-biletele-romanilor-la-barajul-cu-turcia-20377630</link>
      <description><![CDATA[<img src="https://www.prosport.ro//wp-content/uploads/2026/02/Interes-masiv-Sold-out-instant-pentru-biletele-romanilor-la-barajul-cu-Turcia-1400x1050.jpg"/><br/><p>Nebunie înaintea marelui meci dintre Turcia și România, care se va juca la Istanbul.</p>
<p>Toate biletele rezervate fanilor români s-au dat în doar câteva secunde, interesul fiind unul uriaș pentru meciul începutului de an.</p>
<h2><span>Românii au făcut sold-out la meciul cu Turcia în doar 20 de secunde</span></h2>
<p>Interes extraordinar pentru partida de la Istanbul! În doar 20 de secunde, românii au cumpărat toate biletele care ne-au fost rezervate pentru partida cu Turcia.</p>
<p>Nu mai puțin de 3.700 de fani erau pe site cu 15 minute înainte ca biletele să fie puse în vânzare, ceea ce arată încă o dată interesul printre fanii echipei lui Mircea Lucescu.</p>
<p>Foarte probabil,<span> suporterii români vor încerca să facă rost de bilete </span>și printre fanii turci, chiar dacă și în cazul gazdelor interesul este enorm.</p>
<h2><span>Cât a costat un bilet la meciul Turcia – România</span></h2>
<p>Prețul unui tichet a fost de 145 RON (27 euro), iar locurile sunt repartizate în Peluza Nord a stadionului lui Beșiktaș.<br/>
Au fost disponibile 2130 de bilete pentru suporterii români.</p>
<p>Pentru a se califica la Campionatul Mondial, <span>România trebuie să treacă de Turcia, în deplasare, pe 26 martie</span>, și de câștigătoarea duelului Slovacia – Kosovo, tot în deplasare, pe 31 martie. Dacă vor obține biletele la turneul final, tricolorii vor întâlni la turneul final, în faza grupelor, SUA, Paraguay și Australia.</p>
<p>„A ţine cu echipa naţională înseamnă, de fapt, a ţine cu tine. Înseamnă să opreşti critica atunci când nu ajută şi să fii acolo indiferent cât de greu pare. Înseamnă să speri. Să rămâi aproape chiar şi atunci când emoţiile sunt mari, iar presiunea e uriaşă.</p>
<p>Pentru că a fi alături înseamnă să pui o cărămidă la încrederea tuturor românilor. La dorinţa noastră de autodepăşire. Tricoul României nu este purtat doar de cei din teren, ci de toţi cei care cred în el.</p>
<p>O să fie greu. Ştim asta. Dar poate fi şi mai greu dacă luptăm pe două fronturi: unul cu adversarul şi altul între noi. De aceea, alegem să luptăm doar împreună. Şi să credem în şansa noastră!</p>
<p>Dragi suporteri, foşti tricolori care aţi fost în locul nostru, lideri de opinie, analişti, jurnalişti, dragi români, Echipa Naţională vă adresează o invitaţie deschisă: fiţi un zid de susţinere, nu o sursă de îndoială. Analizele şi judecăţile îşi vor avea timpul lor. Acum este timpul unităţii. Haideţi să credem împreună până la capăt!</p>
<p>ECHIPA NAŢIONALĂ DE FOTBAL A ROMÂNIEI”, a transmis FRF.</p>

]]></description>
    </item>
    <item>
      <title>Răzvan Burleanu, anunț despre decizia în cazul lui Mircea Lucescu: „Se va deplasa în afara țării. Atunci vom stabili!”</title>
      <link>https://www.prosport.ro/fotbal-intern/nationala/razvan-burleanu-anunt-despre-decizia-in-cazul-lui-mircea-lucescu-se-va-deplasa-in-afara-tarii-atunci-vom-stabili-20377689</link>
      <description><![CDATA[<img src="https://www.prosport.ro//wp-content/uploads/2026/02/Razvan-Burleanu-anunt-despre-decizia-in-cazul-lui-Mircea-Lucescu-1400x1050.jpg"/><br/><p>Răzvan Burleanu a vorbit deschis despre problemele de sănătate ale lui Mircea Lucescu, așteptând ca selecționerul României să fie externat.</p>
<p>Totuși, Burleanu a subliniat că Lucescu va merge și în străinătate, pentru a vedea exact ce trebuie să facă în continuare.</p>
<h2><span>Răzvan Burleanu, dezvăluiri de ultimă oră despre Mircea Lucescu: „Își doresc și a doua opinie!”</span></h2>
<p>Președintele FRF a subliniat că Lucescu este în continuare internat, dar selecționerul are parte de cele mai bune condiții în spital.</p>
<p>Cum situația este însă una destul de complicată, Lucescu va merge și în Belgia, cel mai probabil.</p>
<p>„Urmărim cu foarte mare atenție evoluția stării medicale a domnului Lucescu. Am discutat constant, l-am vizitat în spital și pot să vă spun, așa cum ați văzut și în comunicatul oficial, că starea lui medicală s-a îmbunătățit. În continuare este internat în spital, nu pentru o problemă gravă, așa cum s-a întâmplat în urmă cu câteva săptămâni.</p>
<p>Este sub control medical, așteptăm să fie externat. Domnul Lucescu își dorește încă o opinie medicală. Pot să vă confirm că a avut parte de cel mai înalt nivel de profesionalism din partea medicilor care l-au asistat și totodată am simțit că a fost tratat cu foarte multă căldură și emoții. Domnul Lucescu și familia lui își doresc și a doua opinie, din afara țării”, a spus Răzvan Burleanu.</p>
<h2><span>20 februarie, data decisivă pentru viitorul lui Mircea Lucescu: „Suntem pregătiți pentru orice scenariu!”</span></h2>
<p>Răzvan Burleanu a anunțat că pe 20 februarie ar urma să se ia decizia în privința lui Mircea Lucescu, într-o perioadă în care se vehiculează ideea ca Gică Hagi să preia naționala României.</p>
<p>Șeful FRF a anunțat că este pregătit pentru orice scenariu, în condițiile în care<span> luna viitoare va fi meciul infernal din Turcia.</span></p>
<p>„În perioada imediat următoare, domnul Lucescu se va deplasa în afara țării pentru un control medical, astfel încât în jurul datei de 20 februarie să știm exact care e situația medicală a domnului Lucescu. Prioritatea este starea lui medicală, după care ceea ce ne dorim ca Federație este ca selecționerul care va sta pe banca tehnică la primul meci și care ne dorim să fie Mircea Lucescu să fie la cel mai înalt nivel.</p>
<p>În momentul de față, suntem pregătiți pentru orice scenariu. Vom merge în orice direcție de abia după ce vom cunoaște starea medicală a domnului Lucescu”, a completat Burleanu.</p>

]]></description>
    </item>
    <item>
      <title>Gică Hagi, din nou selecționerul României? Răzvan Burleanu a lămurit lucrurile: „Vă asigur!”</title>
      <link>https://www.prosport.ro/fotbal-intern/nationala/gica-hagi-din-nou-selectionerul-romaniei-razvan-burleanu-a-lamurit-lucrurile-va-asigur-20377721</link>
      <description><![CDATA[<img src="https://www.prosport.ro//wp-content/uploads/2026/02/Gica-Hagi-din-nou-selectionerul-Romaniei-Razvan-Burleanu-a-lamurit-lucrurile-1400x933.jpg"/><br/><p>Naționala României se pregătește pentru marele meci din Turcia, iar Gică Hagi ar putea fi o variantă pentru duelul tare de la Istanbul.</p>
<p>Totuși, Răzvan Burleanu nu discută deocamdată de posibilitatea de a numi un nou selecționer, în ciuda faptului că Mircea Lucescu se confruntă cu probleme serioase de sănătate.</p>
<h2><span>Răzvan Burleanu a lămurit lucrurile: „Mi s-ar părea incorect să deschidem discuții!”</span></h2>
<p>Răzvan Burleanu a recunoscut că nu se gândește deocamdată la varianta numirii unui alt selecționer, în contextul în care a fost întrebat de posibilitatea ca Gică Hagi să revină pe banca naționalei României.</p>
<p>Totuși, Mircea Lucescu este în continuare într-o situație delicată, iar până la marele meci de la Istanbul a mai rămas puțin timp.</p>
<p>„(n.r. Hagi e o variantă?) Nu aș vrea să discutăm în momentul de față despre variante pentru că nu ar fi corect față de selecționerul în funcție. Abordarea noastră a fost că atât timp cât avem un selecționer și avem toată încrederea în ceea ce înseamnă atingerea obiectivului, mai ales când vorbim și de o situație medicală, mi s-ar părea incorect să deschidem discuții cu un potențial înlocuitor domnului Lucescu.</p>
<p>Vă asigur că echipa națională va avea pe banca tehnică selecționerul care să ducă România la Cupa Mondială”, a spus Răzvan Burleanu, la sediul FRF, într-o perioadă în care se vehiculează ideea că <span>Lucescu ar putea să ajungă în Belgia pentru analize suplimentare.</span></p>
<h2><span>Duelul cu Turcia este sold-out printre fanii români</span></h2>
<p>Deși România pornește în mod normal cu șansa a doua, interesul printre români este unul uriaș. Mai ales că distanța dintre București și Istanbul este una destul de scurtă și poate fi parcursă fără probleme și cu mașina.</p>
<p>Astfel, în mai puțin de un minut, <span>FRF a vândut toate biletele pentru suporterii noștri</span>, așa că atmosfera se anunță una incendiară în tribune.</p>
<p>„Dragi suporteri, foşti tricolori care aţi fost în locul nostru, lideri de opinie, analişti, jurnalişti, dragi români, Echipa Naţională vă adresează o invitaţie deschisă: fiţi un zid de susţinere, nu o sursă de îndoială. Analizele şi judecăţile îşi vor avea timpul lor. Acum este timpul unităţii. Haideţi să credem împreună până la capăt”, a fost mesajul transmit de Federația Română de Fotbal.</p>
<p>În cazul în care va produce surpriza la Istanbul, România va da bătălia decisivă pentru Campionatul Mondial în Kosovo sau în Slovacia.</p>

]]></description>
    </item>
    <item>
      <title>Ultimele vești despre starea de sănătate a lui Mircea Lucescu: „Nu poate să stea locului! E un ca un leu în cușcă!”</title>
      <link>https://www.prosport.ro/fotbal-intern/nationala/ultimele-vesti-despre-starea-de-sanatate-a-lui-mircea-lucescu-nu-poate-sa-stea-locului-e-un-ca-un-leu-in-cusca-20377560</link>
      <description><![CDATA[<img src="https://www.prosport.ro//wp-content/uploads/2026/02/Ultimele-vesti-despre-starea-de-sanatate-a-lui-Mircea-Lucescu.jpg"/><br/><p>Dănuț Lupu a dat detalii de ultimă oră despre starea de sănătate a lui Mircea Lucescu, aflat în continuare în spital.</p>
<p>Fostul mare jucător lasă de înțeles că Lucescu nu va lipsi de pe bancă spre finalul lunii martie, atunci când este programat marele meci dintre Turcia și România.</p>
<h2><span>Ultimele vești despre Mircea Lucescu: „A ieșit să se plimbe! Nu poate să stea locului!”</span></h2>
<p>Mircea Lucescu are o energie incredibilă! Dănuț Lupu susține că selecționerul României „nu poate să stea în casă”, chiar dacă starea de sănătate nu este una grozavă.</p>
<p>Antrenorul vrea mereu să se plimbe, iar în spital n-a avut stare, după cum a subliniat apropiatul său, care ține mereu legătura cu Lucescu.</p>
<p>„Prima dată, doctorul a vrut să îl mai țină. El a vrut acasă. A și fost puțin răcit. Doctorul i-a zis să stea în casă, el a ieșit, se plimba. Pe cuvântul meu, e ca un copil. Nu poate să stea în casă”, a spus Dănuț Lupu, conform fanatik.ro.</p>
<p>„I-a spus să stea în casă, el a ieșit să se plimbe, pentru că nu poate să stea locului. Ceea ce e de apreciat la vârsta lui. Să nu stai liniștit? Și prin spital se plimbă prin camera aia, zici că e un leu în cușcă. Dar mă bucur că e bine. E ok acum. A fost două zile mai supărat, dar acum este ok”, a subliniat Lupu.</p>
<h2><span>„Nu are cum să stea în casă! Mai ales acum, vine și meciul de la baraj!”</span></h2>
<p>Dănuț Lupu nu concepe ca România să aibă un alt selecționer, în timp ce Mircea Lucescu a dat asigurări că este în regulă în această perioadă, în care <span>ar urma să ajungă și la Bruxelles pentru mai multe analize.</span></p>
<p>„Nu are cum să stea în casă. Mai ales acum, că vine și meciul de la baraj, nu are cum să stea în casă”, a mai afirmat fostul internațional român.</p>
<p>„Sunt bine, nu sunt motive de îngrijorare. Vă rog frumos să stați liniștiți, s-a exagerat foarte mult. Este pur și simplu un tratament pe care trebuie să îl urmez sub observație”, a punctat Lucescu, într-o intervenție pe care a avut-o pentru FRF.</p>
<p id="p-10">Cu 35 de trofee cucerite, Mircea Lucescu deține titlul de cel mai titrat tehnician român din toate timpurile. Dintre acestea, 22 de trofee au fost câștigate alături de Șahtior Donețk, unde a avut rezultate excelente și pe plan european.</p>
<p>În cazul în care va trece de Turcia, Lucescu va da bătălia decisivă cu Kosovo sau Slovacia pentru un loc la Campionatul Mondial din această vară.</p>

]]></description>
    </item>
    <item>
      <title>Ilie Dumitrescu, mesaj de ziua lui Gică Hagi după ce a trădat Generația de Aur și s-a alăturat proiectului lui Răzvan Burleanu</title>
      <link>https://www.prosport.ro/fotbal-intern/ilie-dumitrescu-mesaj-de-ziua-lui-gica-hagi-dupa-ce-a-tradat-generatia-de-aur-si-s-a-alaturat-proiectului-lui-razvan-burleanu-20377180</link>
      <description><![CDATA[<img src="https://www.prosport.ro//wp-content/uploads/2026/02/Ilie-Dumitrescu-mesaj-de-ziua-lui-Gica-Hagi-dupa-ce-a-tradat-Generatia-de-Aur-si-s-a-alaturat-proiectului-lui-Razvan-Burleanu.jpg"/><br/><p>În ziua în care Gică Hagi a împlinit 61 de ani, Ilie Dumitrescu i-a transmis un mesaj „Regelui” pe care îl consideră ca un frate.</p>
<p>Fostul internațional român <span>a acceptat recent propunerea lui Răzvan Burleanu</span> de a se alătura Federației Române de Fotbal, lucru care nu a fost văzut cu ochi buni de toți foștii săi colegi din Generația de Aur. Cu toate acestea, Ilie Dumitrescu a considerat că e momentul potrivit să facă ceva pentru sportul românesc chiar și cu riscul de a fi considerat „un trădător” de Gică Popescu sau Gică Hagi.</p>
<p>De ziua „Regelui”, a postat un mesaj în care i-a urat „La Mulți Ani” celui alături de care a scris istorie la naționala României.</p>
<h2><span>Cum îl consideră Ilie Dumitrescu pe Gică Hagi chiar și după ce a ales să dea curs invitației lui Răzvan Burleanu</span></h2>
<p><span>Liderul Generației de Aur a împlinit 61 de ani</span>, iar Ilie Dumitrescu nu a ratat ocazia să îi ureze la mulți ani. A distribuit o imagine pe rețelele de socializare cu„Regele”, alături de un mesaj emoționant: „La mulți ani, frate!”.</p>
<p>Componenții Generației de Aur nu sunt în cele mai bune relații cu Răzvan Burleanu, șeful FRF. Totul a pornit din momentul în care Gică Popescu a ajuns la închisoare în perioada în care trebuia să fie adversarul direct al lui Burleanu pentru șefia FRF.</p>
<p>S-a considerat că Ilie Dumitrescu a „trădat” când a ales să facă parte din proiectul lui Răzvan Burleanu, însă foștii săi colegi nu au avut reacții vehemente la adresa fostului internațional. Chiar și Gică Popescu i-a urat succes, deși s-a arătat deranjat de decizia fostului său coleg.</p>
<h2><span>Ce rol va avea la FRF fostul internațional român</span></h2>
<p>Ilie Dumitrescu va face parte dintr-un nou departament Professional Club Services. „Va avea rolul de a propune inițiative strategice pentru a creiona o metodologie elocventă pentru jucătorii tineri, în tranziția lor de la juniori spre fotbalul de performanță. Ilie Dumitrescu va avea funcția de „Player Transition Manager”, scrie pe <span>website-ul FRF.</span></p>
<p>De asemenea, va fi ambasadorul de promovare a finalei Europa League pe care Bucureștiul o va putea avea în 2028 sau 2029.</p>
<p>„Sunt onorat și bucuros să fac parte din proiectele Federației Române de Fotbal și sunt 100% implicat în toate inițiativele care au ca obiectiv dezvoltarea fotbalului românesc. Cred cu tărie că succesul acestor proiecte depinde de unitate, spirit de echipă, comunicare și multă muncă. (…)</p>
<p>Mă bucur să fiu implicat în proiectul FRF Professional Coaching Summit, un demers important pentru dezvoltarea antrenorilor români. Experiența antrenorilor de top poate oferi un plus real de valoare antrenorilor cu licențele UEFA PRO și A și poate contribui direct la creșterea performanței. Sunt extrem de motivat să contribui activ la aceste proiecte și la dezvoltarea fotbalului românesc”, a transmis fostul fotbalist.</p>

]]></description>
    </item>
  </channel>
</rss>
