<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a luat decizia în cazul Ianis Hagi. A fost să-l vadă la Istanbul și i-a spus-o clar și lui</title>
      <link>https://www.prosport.ro/fotbal-intern/nationala/mircea-lucescu-a-luat-decizia-in-cazul-ianis-hagi-a-fost-sa-l-vada-la-istanbul-si-i-a-spus-o-clar-si-lui-20283953</link>
      <description><![CDATA[<img src="https://www.prosport.ro//wp-content/uploads/2025/09/Mircea-Lucescu-a-luat-decizia-in-cazul-Ianis-Hagi.-A-fost-sa-l-vada-la-Istanbul-si-i-a-spus-o-clar-si-lui-1400x788.jpg"/><br/><p>Mircea Lucescu a fost prezent la meciul dintre Alanyaspor și Galatasaray pentru a-l observa pe Ianis Hagi.</p>
<p>Selecționerul României a anunțat luni, 22 septembrie, <span>lista preliminară a stranierilor</span> pentru meciurile din octombrie: amicalul cu Moldova și meciul din preliminariile Cupei Mondiale, cu Austria.</p>
<p>Deși lista finală nu a fost încă publicată, „Il Luce” a confirmat că Ianis Hagi va reveni în lotul naționalei, după ce a fost omis la acțiunea precedentă.</p>
<h2><span>Mircea Lucescu a luat decizia în cazul Ianis Hagi</span></h2>
<p>Ianis Hagi a evoluat aproximativ 20 de minute în <span>meciul pierdut de Alanyaspor cu Galatasaray (0-1)</span>, într-o partidă la care a asistat și Mircea Lucescu, venit să-l observe pe internaționalul român.</p>
<p>„Il Luce” a recunoscut că „Prințul” mai are de muncit la condiția fizică, dar a subliniat că prezența sa în vestiarul naționalei rămâne extrem de valoroasă.</p>
<p>„Am fost și la Istanbul să-l văd pe Ianis Hagi. Se simte că trei luni nu a jucat, dar a pus în joc tot ceea ce îl caracterizează și mai ales precizia paselor. Mai are de lucrat, am și discutat cu el, are încă de recuperat din punct de vedere fizic.</p>
<p>E în creștere, dar să nu uităm că el nu joacă de trei luni. Pregătirea care a făcut-o cu Farul a fost mai superficială, știind că nu joci nu dai absolut totul. E un jucător extrem de util pentru echipa națională, e un jucător care iubește foarte tare echipa națională, iar asta vine de la taică-su în primul rând care a știu să-i transmită această responsabilitate și această dragoste.</p>
<p>Sperând că va juca meci de meci, va veni în grupul echipei naționale care are nevoie de el. L-am chemat și pentru forța lui de a uni grupul. Nu știu în ce măsură va fi folosit, vom vedea și lucrul ăsta”, a spus Mircea Lucescu, la <span>Fanatik</span>.</p>
<h2><span>Lista preliminară a lotului pentru meciurile cu Moldova și Austria</span></h2>
<p>Portari: Horațiu Moldovan – Real Oviedo (Spania), Răzvan Sava – Udinese (Italia), Ionuț Radu – Celta Vigo (Spania);</p>
<p>Fundași: Andrei Rațiu – Rayo Vallecano (Spania), Deian Sorescu – Gaziantep FK  (Turcia), Andrei Burcă – Yunnan Yukun (China), Virgil Ghiță – Hannover 96 (Germania), Bogdan Racovițan – Rakow (Polonia), Ionuț Nedelcearu – Akron Togliatti (Rusia), Radu Drăgușin – Tottenham (Anglia), Lisav Eissat – Maccabi Haifa (Israel);</p>
<p>Mijlocași: Marius Marin – Pisa (Italia), Răzvan Marin – AEK Atena (Grecia), Vlad Dragomir – Pafos (Cipru), Olimpiu Moruțan – Aris Thessaloniki (Grecia), Nicolae Stanciu – Genoa (Italia), Ianis Hagi – Alanyaspor (Turcia);</p>
<p>Atacanți: Dennis Man – PSV (Țările de Jos), Valentin Mihailă – Caykur Rizespor (Turcia), Florinel Coman – Al Gharafa (Qatar), Denis Drăguș – Eyupspor (Turcia).</p>

]]></description>
    </item>
    <item>
      <title>Românul fugit din țară regretă că a ales să plece în Elveția și nu să rămână în Germania: „Primeam pensie până muream”</title>
      <link>https://www.prosport.ro/fotbal-extern/romanul-fugit-din-tara-regreta-ca-a-ales-sa-plece-in-elvetia-si-nu-sa-ramana-in-germania-primeam-pensie-pana-muream-20283929</link>
      <description><![CDATA[<img src="https://www.prosport.ro//wp-content/uploads/2025/09/Romanul-fugit-din-tara-regreta-ca-a-ales-sa-plece-in-Elvetia-si-nu-sa-ramana-in-Germania-„Primeam-pensie-pana-muream-1400x835.png"/><br/><p>Marcel Răducanu (70 de ani), românul fugit din țară pe vremea dictatorului Nicolae Ceaușescu, regretă și acum că a ales să plece în Elveția și nu să rămână în Germania.</p>
<p>Atunci când a părăsit România, fostul mijlocaș al naționalei a lăsat-o pe Steaua București pentru a semna cu Hannover. A ajuns ulterior la Borussia Dortmund, unde a petrecut 7 sezoane consecutive, după care a dat curs unei oferte de la FC Zurich.</p>
<h2><span>Marcel Răducanu regretă și acum că a plecat din Germania și a semnat cu FC Zurich, în Elveția. De ce alegerea lui s-a dovedit a fi o mare greșeală</span></h2>
<p><span>Marcel Răducanu a împărțit vestiarul Stelei cu o mulțime de legende din anii ’70 și ’80</span>, însă nu a mai prins triumful din 1986, când roș-albaștrii au cucerit Cupa Campionilor Europeni, deoarece a ales să fugă din țară din cauza regimului opresiv din acele vremuri.</p>
<p>Declarat oficial dezertor și comandat la șase ani de închisoare în țară, Răducanu nu a mai putut onora nici convocările de la echipa națională și astfel a rămas doar cu 18 selecții.</p>
<p>Totuși, după plecarea din România, cariera lui a avut parte în continuare de ascensiune. A semnat inițial cu Hannover, după care a bătut imediat palma cu Borussia Dortmund, alături de care a rămas legat până în 1988.</p>
<p>Evoluțiile lui din Bundesliga au fost entuziasmante, izbutind să înscrie și o dublă împotriva lui Bayern Munchen, în sezonul 1982-1983, însă în cele din urmă, la finalul anilor ’80, a decis să părăsească Germania și să dea curs unei oferte de la FC Zurich. Acest moment este regretat și azi de Marcel Răducanu, care sugerează că a făcut cea mai mare greșeală în 1988, atunci când a luat drumul Elveției.</p>
<p>„În viață, iei niște decizii pe care le crezi ok. Plec în Elveția, trei ani contract, ok. Rămâneam în Germania, cuceream Cupa Germaniei, în 89. Luam și eu un trofeu. Am ajuns și invalid în Elveția. Rămâneam în Germania, îmi dădeau pensie până muream. Sunt chestii care s-au întâmplat pentru că am luat decizii greșite. Acum ce să mai faci?”, a declarat Marcel Răducanu, la <span>„Un Podcast”</span>.</p>
<h2><span>Bayern Munchen l-ar fi dorit și ea, dar Dortmund i-a fixat un preț prea mare</span></h2>
<p>Înainte de a semna cu FC Zurich, Marcel Răducanu ar fi fost dorit și de Bayern Munchen, însă negocierile cu Borussia Dortmund nu s-au finalizat din cauza prețului prea mare solicitat în tranzacție:</p>
<p>„(n.r. – Bănuiesc că oferte din Germania aveați, nu?) Așa am auzit. Am vorbit cu Matthaus (n.r. – legendarul Lothar Matthaus) pe teren, să mergem împreună la Bayern Munchen. El s-a dus. Pe mine a cerut Borussia Dortmund 2.000.000 (n.r. – dolari sau mărci). Erau bani mulți, cam 20.000.000 de euro acum. Aveam contract. Pe Matthaus nu știu câți bani au dat atunci. Apoi, am mai primit o ofertă de la Como, care promovase în prima ligă a Italiei”, a completat Marcel Răducanu.</p>
<p>În cele din urmă, <span>Marcel Răducanu a revenit în Germania</span>, în 1991, la Ludenscheid, de unde s-a și retras.</p>
<p>Două titluri de campion și două Cupe ale României a câștigat Marcel Răducanu pe plan intern, toate trofeele fiind adjudecate alături de Steaua București.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/kx9G55asglw?si=aDpEkqHOHtQr6pl7" title="YouTube video player" width="560"></iframe></p>

]]></description>
    </item>
    <item>
      <title>Ianis Stoica e pe val în Portugalia. A marcat din nou pentru Estrela și ar putea fi o soluție pentru Mircea Lucescu</title>
      <link>https://www.prosport.ro/fotbal-extern/ianis-stoica-e-pe-val-in-portugalia-a-marcat-din-nou-pentru-estrela-si-e-o-solutie-pentru-mircea-lucescu-20284497</link>
      <description><![CDATA[<img src="https://www.prosport.ro//wp-content/uploads/2025/09/Ianis-Stoica-e-pe-val-in-Portugalia.-A-marcat-din-nou-pentru-Estrela-si-e-o-solutie-pentru-Mircea-Lucescu-e1759045950481-1400x896.jpg"/><br/><p>Ianis Stoica (22 de ani) a fost titular, sâmbătă, 27 septembrie 2025, în partida Estrela – AVS Futebol SAD 3-0 și a marcat al doilea său gol în Portugalia.</p>
<p>Fostul atacant de la FCSB, U Cluj și FC Hermannstadt este utilizat constant de antrenor și ar putea fi o soluție pentru Mircea Lucescu în viitor la națională.</p>
<h2><span>Ianis Stoica a marcat în etapa 7 din Portugalia, în victoria clară din meciul Estrela – AVS Futebol SAD 3-0</span></h2>
<p>Transferat de la FC Hermannstadt în vară, pentru 1.3 milioane de euro, <span>Ianis Stoica a avut nevoie de un singur minut pentru a marca pentru Estrela la debut</span>.</p>
<p>Concret, pe 11 august, la doar câteva zeci de secunde după ce a fost trimis pe teren în partida Estoril – Estrela 1-1, atacantul a înscris primul său gol.</p>
<p>Au urmat cinci meciuri fără gol pentru Ianis, însă cu minute bifate de fiecare dată, fie din postura de rezervă, fie din cea de titular, iar sâmbătă, 27 septembrie, fotbalistul a lovit din nou.</p>
<p>După ce la titularizat în runda precedentă, în deplasarea cu Tondela, 0-0, antrenorul de la Estrela a mizat din nou pe Ianis Stoica din primul minut și de data aceasta a fost răsplătit. Echipa a primit vizita lui AVS Futebol SAD în runda 7 și meciul a început ca din tun.</p>
<p>Gazdele au preluat conducerea în minutul 21, printr-un gol marcat de Kikas, după care, în minutul 24, tabela a indicat scorul de 2-0. Marcator? Ianis Stoica! Fostul atacant de la FCSB, U Cluj și FC Hermannstadt a fost servit cu o centrare pe bara a doua și, din alunecare, a izbutit să împingă mingea în plasă.</p>
<p>Estrela a mai lovit o dată în minutul 41, când Kikas și-a trecut o dublă în cont și totodată a stabilit scorul final al confruntării, 3-0.</p>
<h2><span>Ar putea fi o soluție pentru Mircea Lucescu?</span></h2>
<p>Ianis Stoica a fost menținut pe teren până în minutul 62, când locul i-a fost luat de Oumar Ngom, mijlocaș din Mauritania.</p>
<p><span>Mircea Lucescu îi urmărește cu mare atenție pe „tricolori” în această perioadă</span>, iar dacă Ianis Stoica va continua să confirme în tricoul lui Estrela ar putea reprezenta o soluție pentru naționala mare a României.</p>
<ul>
<li>Înainte de pauza generată de meciurile echipelor naționale, Estrela mai are programat un singur joc, pe 4 octombrie, în etapa 8 din Portugalia, în deplasare cu Gil Vicente</li>
</ul>
<p>În schimb, meciurile României din octombrie sunt programate pe 9 și 12 octombrie. Mai întâi, fotbaliștii lui „Il Luce” vor da piept cu Moldova, într-o partidă amicală ce va avea loc pe Arena Națională, după care, tot la București va veni reprezentativa Austriei, de data aceasta pentru un joc oficial, din preliminariile Cupei Mondiale din 2026.</p>
<ul>
<li>Potrivit site-ului de specialitate Transfermarkt, Ianis Stoica are o cotă de piață de două milioane de euro</li>
</ul>

]]></description>
    </item>
    <item>
      <title>Ianis Hagi, mesaj pentru tatăl său după Alanyaspor – Galatasaray, 0-1. „Să facă asta până mă voi retrage”</title>
      <link>https://www.prosport.ro/fotbal-extern/ianis-hagi-mesaj-pentru-tatal-sau-dupa-alanyaspor-galatasaray-0-1-sa-faca-asta-pana-ma-voi-retrage-20283823</link>
      <description><![CDATA[<img src="https://www.prosport.ro//wp-content/uploads/2025/09/Ianis-Hagi-mesaj-pentru-tatal-sau-dupa-Alanyaspor-Galatasaray-0-1.-„Sa-faca-asta-pana-ma-voi-retrage-1400x789.png"/><br/><p>La scurt timp după ce a bifat 20 de minute în finalul partidei Alanyaspor – Galatasaray 0-1, din etapa cu numărul 7 a campionatului Turciei, Ianis Hagi (26 de ani) a transmis un mesaj pentru tatăl său.</p>
<p>La fel ca la duelul din runda precedentă, cu Istanbul Bașakșehir, Gheorghe Hagi (60) și-a privit fiul din tribune și la un moment dat a fost surprins de camerele de filmat.</p>
<h2><span>Ianis Hagi speră să fie privit de tatăl său până la momentul retragerii. Ce a declarat după Alanyaspor – Galatasaray 0-1</span></h2>
<p>Vineri seară, 26 septembrie 2025, <span>Ianis Hagi a jucat în fața tatălui său împotriva lui Galatasaray</span>. Precis, mijlocașul naționalei României a fost aruncat în luptă în ultimele 20 de minute ale disputei Alanyaspor – Galatasaray 0-1, când tabela indica deja scorul menționat, grație unei reușite superbe a lui Icardi, cu călcâiul, din minutul 23.</p>
<p>La fel ca la meciul de pe 21 septembrie, <span>cu Bașakșehir, când a debutat ca titular, Ianis Hagi l-a avut aproape pe Gică Hagi</span>, iar în momentul în care a pătruns pe teren, camerele de filmat l-au căutat imediat pe „Rege”. Patronul Farului Constanța a fost găsit rapid de obiective, iar imaginile cu el au rulat preț de câteva clipe bune la televiziunea beIN Sports, așa cum se poate vedea în galeria foto a articolului.</p>
<p>După meci, Ianis a fost întrebat despre prezența tatălui său în tribune, deja pentru al doilea joc consecutiv, iar mijlocașul le-a transmis reporterilor că își dorește să îl aibă pe Gică Hagi aproape până la momentul retragerii:</p>
<p>„A fost o ocazie foarte specială pentru mine și pentru familia mea. Am avut parte de niște ani minunați în Istanbul (n.r. – orașul în care Ianis Hagi s-a născut), iar tatăl meu a avut foarte mare succes aici. Mă bucură să îl am pe tatăl meu în tribune și să mă vadă cum joc. M-a urmărit încă de când eram mic și sper că va continua să o facă până mă voi retrage”, a declarat Ianis Hagi, citat de <span>Milliyet.com.tr</span>.</p>
<h2><span>Alanyaspor a atacat în valuri pe final</span></h2>
<p>Referitor la prestația lui Ianis Hagi, fotbalistul a primit nota 6.5 după meci. Mijlocașul a contribuit la jocul bun practicat de Alanyaspor în finalul partidei. Gazdele au dominat la toate capitolele în repriza secundă, inclusiv la cel al posesiei, și au expediat un total de 5 șuturi pe poartă. De partea cealaltă, Galatasaray nu a cadrat niciun șut în ultimele 45 de minute. De asemenea, raportul cornerelor a fost de 5-0 pentru Alanyaspor în repriza secundă.</p>
<p>Cu toate acestea, tabela nu s-a modificat în dreptul echipei pentru care evoluează Ianis Hagi, detaliu ce l-a supărat ușor pe mijlocașul român:</p>
<p>„Am reușit să avem o prestație foarte bună. Am avut 22 de ocazii. Am jucat împotriva campioanei en-titre, a fost un meci dificil. Am vrut să arătăm cine e Alanyaspor. Desigur, o astfel de prestație fără puncte nu e de ajuns, aveam nevoie și de victorie”, a mai declarat Ianis Hagi.</p>
<p>Alanyaspor este pe locul 8 în prima ligă a Turciei, cu 9 puncte adunate după 7 etape. De partea cealaltă, Galatasaray e lider detașat, cu 21 de puncte.</p>

]]></description>
    </item>
    <item>
      <title>Gigi Becali a ales „cel mai tare fotbalist” al României</title>
      <link>https://www.prosport.ro/fotbal-intern/nationala/gigi-becali-a-ales-cel-mai-tare-fotbalist-al-romaniei-20283613</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-ales-„cel-mai-tare-fotbalist-al-Romaniei.webp"/><br/><p>Gigi Becali a rupt tăcerea și a dezvăluit cine e cel mai bun fotbalist al naționalei României.</p>
<p>Patronul FCSB l-a lăudat pe Dennis Man și a ajuns la concluzia că este cel mai bun jucător al nostru.</p>
<h2><span>Dennis Man, lăudat de Gigi Becali: „E cel mai tare jucător al nostru la echipa națională”</span></h2>
<p>Gigi Becali a fost pus să aleagă între Dennis Man și David Miculescu. Patronul FCSB a recunoscut că îl preferă pe fotbalistul lui PSV Eindhoven și <span>l-a catalogat ca fiind cel mai bun jucător</span> al naționalei României.</p>
<p>„Miculescu e al meu, dar nu pot să mint, îl aleg pe Man. E fotbalist de clasă. În ultimul meci, n-a jucat nimic! Zero! În minutul 20 îl schimbam în meciul cu Cipru, pe cuvânt că-l schimbam. Și-a bătut joc de fotbal. Eu zic că Man e cel mai tare jucător al nostru la echipa națională. Așa cred eu”, a spus Gigi Becali, la <span>Fanatik</span>.</p>
<h2><span>Reacția lui David Miculescu după Go Ahead Eagles – FCSB 0-1</span></h2>
<p>David Miculescu a marcat unicul gol al meciului cu Go Ahead Eagles din UEFA Europa League. Fotbalistul FCSB <span>a reacționat la finalul partidei</span> și a spus că echipa sa a obținut o victorie importantă în Țările de Jos.</p>
<p>„A fost o victorie grea, dar ne dă moral. Sunt 3 puncte foarte bune pentru noi, am început cu dreptul. Trebuie să ne reluăm drumul pe care l-am avut şi sezonul trecut. La gol a centrat Alibec, am făcut preluarea şi am dat la poartă, sunt fericit că am câştigat.</p>
<p>E foarte greu, şi sezonul trecut am jucat, eu îmi ajut echipa cât de mult pot şi când nu mai pot ridica mâna sus. Am şi vorbit să ne revenim. A fost ziua de naştere mai multor oameni din staff.</p>
<p>(n.r. Se lasă cu petrecere?) Nu, nu vrem sa ne îmbătăm cu apă, dar ne bucurăm pentru victoria de azi. E o victorie şi pentru Lixandru, s-a operat, să sperăm că o să revină cât mai repede”, a declarat David Miculescu.</p>

]]></description>
    </item>
  </channel>
</rss>
