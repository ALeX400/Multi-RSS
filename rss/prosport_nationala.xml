<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Răzvan Raț l-a distrus pe Alex Mitriță: „Condamn acest tip de comportament”</title>
      <link>https://www.prosport.ro/fotbal-intern/nationala/razvan-rat-l-a-distrus-pe-alex-mitrita-condamn-acest-tip-de-comportament-20288240</link>
      <description><![CDATA[<img src="https://www.prosport.ro//wp-content/uploads/2025/10/Razvan-Rat-l-a-distrus-pe-Alex-Mitrita.jpg"/><br/><p>Răzvan Raț, fostul mare fundaș stânga al echipei naționale, l-a făcut praf pe Alex Mitriță după anunțul făcut de acesta.</p>
<p>Fostul star de la Universitatea Craiova a luat decizia de a se retrage de la echipa națională pentru a se concentra mai mult pe echipa de club din China.</p>
<h2><span>Răzvan Raț l-a distrus pe Alex Mitriță: „Condamn acest tip de comportament”</span></h2>
<p>Decizia lui Mitriță l-a scos din sărite pe Răzvan Raț, care spune că fotbaliștii trebuie să se retragă de la națională doar în momentul în care nu mai sunt chemați deloc de selecționer, ceea ce nu s-a întâmplat în cazul lui Mitriță.</p>
<p>Selecționerul Mircea Lucescu avea de gând să-l convoace în continuare pe fotbalist, însă lipsa minutelor acordate pe teren l-a nemulțumit foarte tare pe fotbalist, motiv pentru care nu a mai acceptat convocările.</p>
<p>Răzvan Raț e de părere totuși că un astfel de comportament nu poate fi apreciat, iar jucătorii trebuie să se gândească la fanii echipei naționale înainte să ia o asemenea decizie.</p>
<p>„N-aș vrea să intru în detalii sau într-o polemică pentru că nu e cazul, dar cred că am mai declarat-o în foarte multe rânduri că te retragi de la echipa națională atunci când nu te mai cheamă.</p>
<p>Eu cred că e o onoare să joci pentru echipa națională, să ți se cânte imnul, Mi se pare oarecum cel puțin ciudat, din punctul meu de vedere, condamn acest tip de comportament.</p>
<p>Mai departe, da, fiecare este liber să aleagă și să facă ce crede că este mai bine pentru el și pentru cariera lui, e foarte adevărat și este foarte corect și punctul ăsta de vedere”, a declarat Răzvan Raț, fostul mare fundaș al „tricolorilor”.</p>
<h2><span>Care a fost prima reacție a lui Mircea Lucescu când a auzit că Alex Mitriță s-a retras de la echipa națională: „Să nu regrete!”</span></h2>
<p><span>Selecționerul a fost uimit</span> de anunțul făcut de Alex Mitriță și crede că acesta ar putea regreta decizia, mai ales că pentru echipa națională urmează meciuri foarte importante în campania de calificare pentru Cupa Mondială din 2026, care se va desfășura în Statele Unite ale Americii, Canada și Mexic.</p>
<p>„Poate că era mai indicat să dea curs convocării, fiindcă eu l-am pus pe listă, pentru meciul cu Moldova. Era o modalitate mult mai frumoasă de a-și lua rămas bun de la public, de la națională, dacă tot avea de gând să se retragă.</p>
<p>(n.r. Sunteți dezamăgit?) Nu acest lucru are importanță. A vrut să renunțe, a renunțat. Repet, s-a gândit că a luat o decizie în favoarea carierei și familiei lui. Mie chiar îmi pare rău că a decis așa, dar să nu regrete”, a spus Mircea Lucescu, pentru golazo.ro.</p>

]]></description>
    </item>
    <item>
      <title>Antrenorul elvețienilor a pus ochii pe un fotbalist de la FCSB: „Calitate”</title>
      <link>https://www.prosport.ro/fotbal-extern/europa-league/antrenorul-elvetienilor-a-pus-ochii-pe-un-fotbalist-de-la-fcsb-calitate-20288905</link>
      <description><![CDATA[<img src="https://www.prosport.ro//wp-content/uploads/2025/10/Antrenorul-elvetienilor-a-pus-ochii-pe-un-fotbalist-de-la-FCSB-„Calitate-1400x1050.jpg"/><br/><p>Giorgio Contini (51 de ani), antrenorul elvețienilor de la Young Boys Berna, a dezvăluit la conferința de presă de după victoria cu FCSB, scor 2-0, că a pus ochii pe un fotbalist din tabăra campioanei.</p>
<p>Este vorba despre Florin Tănase (30), care nu a început disputa din postura de titular, dar a intrat pe teren în primul sfert de oră.</p>
<h2><span>Florin Tănase l-a impresionat pe antrenorul elvețienilor de la Young Boys, Giorgio Contini</span></h2>
<p>Joi seară, 2 octombrie 2025, <span>Young Boys a învins-o pe FCSB pe Arena Națională, scor 2-0</span> în etapa 2 din faza principală a Europa League.</p>
<p>Ambele goluri au fost marcate în prima repriză, minutele 11 și 36 mai exacte, și au fost trecute în contul mijlocașului Joel Monteiro.</p>
<p>La conferința de presă de după meci, antrenorul oaspeților, Giorgio Contini, a fost întrebat de reporteri dacă a ochit vreun fotbalist din tabăra campioanei României. Fără să stea pe gânduri, tehnicianul elvețian a pomenit numele lui <span>Florin Tănase, care în minutul 13 i-a luat locul accidentatului Malcom Edjouma</span>.</p>
<p>„Nu trebuie sa enumăr jucători ca să evidențiez pe cineva. Ieri m-am referit la Tavi Popescu, astăzi Tănase a intrat pe parcurs și a adus calitate. Când toți acești jucatori de calitate sunt simultan pe teren, FCSB e o echipă greu de contracarat, asa cum s-a văzut și azi pe teren”, a declarat Giorgio Contini, după FCSB – Young Boys 0-2.</p>
<p>Florin Tănase a atins mingea de 67 de ori în partida cu Young Boys și a avut un procentaj al paselor reușite de 77% (41/53), potrivit <span>SofaScore</span>. Decarul campioanei a expediat un șut spre poartă, a câștigat trei dueluri la sol și a fost faultat o dată. Conform portalului de specialitate menționat, Tănase a primit nota 6.6 după FCSB – Young Boys 0-2.</p>
<h2><span>Unde s-a făcut diferența în meciul de pe Arena Națională</span></h2>
<p>Giorgio Contini s-a declarat mulțumit de felul în care au reacționat elevii săi la București și a spus că în repriza secundă le-a solicitat acestora să se retragă în defensivă și să încerce să fructifice eventualele contraatacuri:</p>
<p>„Sunt foarte fericit pentru joc și rezultat. Am sperat să începem bine meciul, ceea ce s-a și întâmplat. Am dominat prima repriză și nu pot fi decât foarte mulțumit. Este clar că în prima repriză ar fi trebuit să mai fructificăm șansele avute și să marcăm golul trei. În repriza a doua ne-am așteptat la o reacție a celor de la FCSB, ne-am retras în defensivă și ne-am axat pe contraatac. Nu întotdeauna a ieșit perfect, dar ne mulțumește că nu am primit gol. Nu știu dacă am pregătit jocul mai bine decât FCSB, dar am făcut totul în cel mai serios mod posibil. Știam calitățile adversarilor și că vom avea probleme dacă îi lăsăm să intre în joc. Jucătorii noștri au alergat, ne-am axat pe jocul pe flancuri și am reușit să controlăm și repriza a doua. Nu știu dacă am pregătit jocul mai bine decât FCSB, dar am făcut totul în cel mai serios mod posibil. Știam calitățile adversarilor și că vom avea probleme dacă îi lăsăm să intre în joc. Jucătorii noștri au alergat, ne-am axat pe jocul pe flancuri și am reușit să controlăm și repriza a doua. Poate că adversarii ne-au subestimat puțin, dar s-a văzut că am rămas în control”, a mai spus tehnicianul elvețian.</p>

]]></description>
    </item>
    <item>
      <title>Vestea că Mircea Lucescu va plăti 17.500.000 de euro a ajuns în Ucraina și imediat au ieșit la iveală sumele colosale virate românului de oligarhii Ahmetov și Surkis</title>
      <link>https://www.prosport.ro/diverse/vestea-ca-mircea-lucescu-va-plati-17-500-000-de-euro-a-ajuns-in-ucraina-si-imediat-au-iesit-la-iveala-sumele-colosale-virate-romanului-de-oligarhii-ahmetov-si-surkis-20288912</link>
      <description><![CDATA[<img src="https://www.prosport.ro//wp-content/uploads/2025/10/Vestea-ca-Mircea-Lucescu-va-plati-17.500.000-de-euro-a-ajuns-in-Ucraina-si-imediat-au-iesit-la-iveala-sumele-colosale-virate-romanului-de-oligarhii-Ahmetov-si-Surkis-scaled-e1759481898797-1400x875.jpg"/><br/><p>Mircea Lucescu a luat o decizie neașteptată, de a investi 17.500.000 de euro într-un proiect imobiliar din Capitală. De-a lungul timpului, „Il Luce” a fost plătit regește de patronii Ahmetov și Surkis, de la Șahtior Donetsk, respectiv Dinamo Kiev, astfel că resursele financiare nu sunt o problemă pentru el.</p>
<p>Pe un teren de lângă Lacul Morii, Mircea Lucescu este pregătit să construiască un <span>complex rezidențial cu 349 de locuințe și 466 de locuri de parcare</span>. Clădirile vor avea un regim de până la P+11, iar investiția ar putea ajunge la 17.500.000 de euro.</p>
<h2><span>Mircea Lucescu, investiție de 17.500.000 de euro în București</span></h2>
<p>Vestea că Mircea Lucescu va construi un complex rezidențial de top în mijlocul Capitalei a ajuns până în Ucraina. Jurnaliștii din țara vecină punctează că „Il Luce” a strâns până la 50.000.000 de euro din aventura la Șahtior Donetsk.</p>
<p>„Pe lângă faptul că lucrează la echipa națională a României, își dezvoltă activ afacerile. Antrenorul are resurse financiare impresionante: numai la Șahtior a câștigat în jur de 50 de milioane de euro, iar la Dinamo (n.r.- Kiev) a avut un contract important, cu bonusuri”, au scris ucrainenii, conform <span>Digisport</span>.</p>
<p>Terenul achiziționat de Mircea Lucescu are o suprafață totală de 11.716 metri pătrați. Selecționerul l-a achiziționat în urmă cu 8 ani, în anul 2017. Locul unde antrenorul are terenul se află <span>lângă Biserica Sfântul Francis de Assisi</span>. De-a lungul carierei, antrenorul a petrecut la Șahtior 12 ani, între 2004 și 2016. Pe banca lui Dinamo Kiev a stat timp de 3 ani, între 2020 și 2023.</p>
<h2><span>Mircea Lucescu, confirmat de FRF pe banca naționalei</span></h2>
<p>Mircea Lucescu rămâne pe banca echipei naționale a României pentru „dubla” pe care „tricolorii” o vor avea în luna octombrie. Selecționerul va înfrunta Moldova pe data de 9 octombrie, pe Arena Națională, de la ora 21:00, apoi primește vizita Austriei, trei zile mai târziu, de la 21:45.</p>
<p>Federația Română de Fotbal s-a gândit deja la un posibil înlocuitor pentru Mircea Lucescu. Edward Iordănescu, selecționerul care a calificat naționala la UEFA Euro 2024, este alesul lui Răzvan Burleanu pentru un nou mandat.</p>
<p>Edward Iordănescu se află în acest moment sub contract cu polonezii de la Legia Varșovia. Totuși, în urmă cu un an, atunci când i-a expirat contractul, tehnicianul a preferat să plece de la „cârma” naționalei pentru a-și lua o pauză.</p>
<p>În afară de fiul lui Anghel Iordănescu, pe lista scurtă a FRF s-ar putea afla și Gheorghe Hagi, care a fost cerut de-a lungul ultimelor săptămâni pe banca naționalei de mai multe voci din fotbalul românesc, printre care Gigi Becali sau Ciprian Marica.</p>

]]></description>
    </item>
    <item>
      <title>Are 36 de ani și a recunoscut transformările fizice care s-au petrecut cu el: „Să pierd o noapte acum? Doamne, fereşte, trei zile sunt în pământ!”</title>
      <link>https://www.prosport.ro/fotbal-intern/superliga/are-36-de-ani-si-a-recunoscut-transformarile-fizice-care-s-au-petrecut-cu-el-sa-pierd-o-noapte-acum-doamne-fereste-trei-zile-sunt-in-pamant-20288096</link>
      <description><![CDATA[<img src="https://www.prosport.ro//wp-content/uploads/2025/10/Are-36-de-ani-si-a-recunoscut-transformarile-fizice-care-s-au-petrecut-cu-el-„Sa-pierd-o-noapte-acum-Doamne-fereste-trei-zile-sunt-in-pamant-1400x813.png"/><br/><p>Alexandru Chipciu, fotbalist care la 36 de ani continuă să impresioneze în Superliga și chiar e chemat constant la națională, a vorbit despre transformările fizice care s-au petrecut cu el în ultimul deceniu.</p>
<p>Chipciu a părăsit pentru prima oară România în 2016, atunci când Anderlecht le-a plătit celor de la FCSB pentru el suma de 3 milioane de euro. Ulterior, în intervalul 2018-2019, el a trecut și prin Cehia, pe la Sparta Praga.</p>
<h2><span>Alex Chipciu poate performa și la 36 de ani pentru că și-a schimbat radical stilul de viață</span></h2>
<p><span>Alex Chipciu, titular în derby-ul U Cluj – CFR Cluj 2-2</span>, din etapa 11 a Superligii, este unul dintre veteranii campionatului, însă cu toate acestea, le dă peste nas multor tineri și continuă să fie unul dintre cei mai valoroși fotbaliști din competiția internă.</p>
<p>Drept dovadă, mijlocașul de 36 de ani <span>a fost convocat și la două acțiuni ale echipei naționale din acest an</span>, cele din martie și septembrie.</p>
<p>Până când va afla dacă va fi chemat din nou la lot, pentru duelurile cu Moldova și Austria, programate pe 9 și 12 octombrie, Chipciu a fost întrebat cum se menține în formă la vârsta sa și dacă are vreun program diferit față de acum un deceniu, pe vremea când se afla sub contract cu FCSB. Fără să stea pe gânduri, experimentatul internațional a sugerat că stilul de viață i s-a schimbat la 180 de grade:</p>
<p>„Da, total diferit! Şi ca somn, ca tot. La 22-23 de ani nu aveam nicio noţiune, zero noţiune despre alimentaţie, somn. În perioada FCSB noi pierdeam câte două nopţi pe săptămână sigur. Aveam, într-adevăr, şi meciuri multe, era şi greu să dormi în cantonament. Noi ieşeam toţi în oraş, rar găseşti o echipă să iasă toţi. La început eram cu soţiile, naşi, fini, şi dacă mergeam la un grătar, stăteam până târziu, nu aveam nicio treabă, ceea ce acum nu fac niciodată excesele astea. Să pierd o noapte acum? Doamne, fereşte, trei zile sunt în pământ! Şi aşa, când am venit din Cipru şi n-am dormit pe avion, mă gândeam la meciul cu Rapid, cum o să fie, că n-am dormit toată noaptea şi mai erau două zile până la meci. Acum nu ai fac niciun exces din punctul ăsta de vedere. În atâţia ani, câştigi mult pe partea asta, doar că atunci, când erai tânăr, aveai puterea să mănânci o omletă cu 10 minute înainte să ieşi pe teren, alergi un miliard de sprinturi şi nu le simţi. Acum trebuie să fii mai precaut”, a declarat Alexandru Chipciu, potrivit <span>Iamsport</span>.</p>
<h2><span>Are șanse mari să fie chemat din nou la lot</span></h2>
<p>Nicușor Bancu, titularul din flancul stâng al defensivei de la echipa națională, este suspendat pentru partida cu Austria, iar Mircea Lucescu are 3 variante pentru a acoperi postul. Printre acestea se află și Alexandru Chipciu, iar având în vedere experiența de care beneficiază, cel mai probabil va avea un plus în hotărârea selecționerului.</p>
<p>Celelalte variante sunt Raul Opruț, de la Dinamo București, și Florin Ștefan, de la Universitatea Craiova. Printre opțiuni ar fi putut fi și tânărul Andrei Borza, însă acesta este în continuare indisponibil, după accidentarea pe care a suferit-o tot la lotul primei reprezentative.</p>

]]></description>
    </item>
    <item>
      <title>Mai rău nu se poate! Anunțul venit din Italia îl dă total peste cap pe Mircea Lucescu</title>
      <link>https://www.prosport.ro/fotbal-intern/nationala/mai-rau-nu-se-poate-anuntul-venit-din-italia-il-da-total-peste-cap-pe-mircea-lucescu-20288069</link>
      <description><![CDATA[<img src="https://www.prosport.ro//wp-content/uploads/2025/10/Mai-rau-nu-se-poate-Anuntul-venit-din-Italia-il-da-total-peste-cap-pe-Mircea-Lucescu.webp"/><br/><p>Naționala României a primit o nouă veste rea, după ce presa din Italia a dezvăluit verdictul dat de medici în cazul accidentării lui Nicolae Stanciu (32 de ani).</p>
<p>Problema medicală a mijlocașului de la Genoa este serioasă și Mircea Lucescu (80) nu se va putea baza pe el la acțiunea din luna octombrie, respectiv la meciurile cu Moldova și Austria.</p>
<h2><span>Încă o pierdere grea pentru Mircea Lucescu! Presa din Italia a dezvăluit verdictul medicilor pentru căpitanul Nicolae Stanciu</span></h2>
<p>Pe 12 octombrie 2025, de la ora 21:45, <span>pe Arena Națională din București este programat meciul România – Austria</span>, din preliminariile Cupei Mondiale. Și la felul în care se vând biletele online, cel mai probabil se va disputa cu casa închisă.</p>
<p>Mircea Lucescu vrea să își ia revanșa față de suporteri după rezultatele din septembrie și intenționează să facă o figură frumoasă în fața austriecilor.</p>
<p>Cu toate acestea, misiunea legendarului „Il Luce” nu va fi deloc ușoară, mai ales că este lovit de ghinioane în lanț. După ce Alexandru Mitriță și-a anunțat retragerea de la prima reprezentativă, <span>Denis Drăguș s-a accidentat în Turcia și diagnosticul medicilor a fost dureros</span>. Atacantul va lipsi în jurul a patru săptămâni, astfel că Mircea Lucescu nu se va putea baza pe el la amicalul cu Moldova și la disputa de foc cu Austria.</p>
<p>Însă, veștile proaste continuă să vină, iar cea mai recentă este dată de presa din Italia. Căpitanul Nicolae Stanciu a acuzat și el probleme în ultima dispută de Serie A și Mircea Lucescu a confirmat că mijlocașul va fi supus unui examen RMN, pentru a se vedea exact cât de serioasă e accidentarea.</p>
<p>Iar jurnaliștii de la <span>Ansa.it</span> par să știe deja rezultatele analizelor, deoarece au informat că Nicolae Stanciu va rata atât meciul cu Napoli, din etapa următoare a Serie A, cât și cele două partide de la echipa națională:</p>
<p>„Stanciu de la Genoa s-a accidentat și ratează meciul cu Napoli și prezența la echipa națională”, a informat sursa citată.</p>
<h2><span>Mircea Lucescu nu a anunțat încă lotul final</span></h2>
<p>Așa cum am precizat deja, Mircea Lucescu vorbea cu îngrijorare despre accidentarea lui Nicolae Stanciu încă de acum câteva zile.</p>
<p>„Este o situație delicată. Avea deja un oarecare disconfort înainte de meciul cu Lazio, iar după ce a intrat pe teren, starea lui s-a înrăutățit. Nu vreau să provoc alarmă, dar va trebui să facă un RMN”, spunea selecționerul naționalei, citat de <span>CalcioGenoa.it</span>.</p>
<p>Pierderea lui Nicolae Stanciu este importantă din mai multe puncte de vedere. Pe lângă faptul că e cel mai convocat internațional din actuala generație, mijlocașul de la Genoa este și un lider extrem de apreciat în vestiarul „tricolorilor”. În acest context, absența sa de la dubla din octombrie ar putea avea un impact important.</p>
<p>Revenind la Mircea Lucescu, selecționerul s-a plâns deja de faptul că va avea o misiune dificilă atunci când va efectua convocările, iar tocmai din acest motiv a întârziat să anunțe lista finală. Cel mai probabil, anunțul lui „Il Luce” cu jucătorii pe care se baza în fața Austriei va veni după meciurile europene de joi seară, 2 octombrie. FCSB primește vizita lui Young Boys în Europa League, iar Universitatea Craiova joacă în Polonia, cu Rakow, în Conference League.</p>

]]></description>
    </item>
  </channel>
</rss>
