<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adi Mutu a trăit toată cariera lui în umbra lui Gică Hagi şi a Generației de Aur, iar acum a dat verdictul: „Steaua ’86 a fost mai mare, nu există discuții”</title>
      <link>https://www.prosport.ro/fotbal-intern/nationala/adi-mutu-a-trait-toata-cariera-lui-in-umbra-lui-gica-hagi-si-a-generatiei-de-aur-iar-acum-a-dat-verdictul-steaua-86-a-fost-mai-mare-nu-exista-discutii-20165871</link>
      <description><![CDATA[<img src="https://www.prosport.ro/wp-content/uploads/2025/05/Adi-Mutu-a-trait-toata-cariera-lui-in-umbra-lui-Gica-Hagi-si-a-Generatiei-de-Aur-iar-acum-a-dat-verdictul-1400x806.jpg"/><br/><p>Antrenorul Adrian Mutu este ferm convins că Steaua ’86 a fost mai mare decât generația lui Gică Hagi, care a ajuns în sferturile CM din 1994.</p>
<p>7 mai 1986 este ziua în care fotbalul românesc a obținut cea mai mare performanță, Steaua câștigând Cupa Campionilor Europeni, după 2-0 cu Barcelona la loviturile de departajare.</p>
<h2><span>Steaua ’86 a fost cea mai bună echipă din Europa, amintește Adi Mutu</span></h2>
<p>Fostul mare internațional român avea 7 ani și 4 luni la momentul respectiv, dar nu are niciun fel de dubiu că <span>echipa roș-albastră de atunci</span> a fost mai mare decât „Generația de Aur” a lui Gică Hagi.</p>
<p>„Steaua a reușit performanță mai mare. Vorbim de trofeu, de Liga Campionilor. Locul 6 (n.r – la CM din 1994) e cea mai bună performanță a echipei naționale. De aceea se și numește Generația de Aur.</p>
<p>A reușit să ajungă în primele șase ale lumii. Să câștigi Liga Campionilor nu există în România la nivel de club. Nu există discuții, pentru că Steaua în momentul acela a fost cea mai bună echipă din Europa.</p>
<p>Dacă au câștigat, despre ce vorbim? Încă eram pe vremea lui Ceaușescu. Nu era că aveam noi niște condiții. Dacă te uiți la ei în ce condiții deplorabile se antrenau. Te-ai uitat pe ce mocirlă se antrenau oamenii aceia?”, a susținut Adrian Mutu, potrivit <span>Fanatik</span>.</p>
<h2><span>Mutu regretă că generația lui de la națională nu a avut nicio denumire</span></h2>
<p>Fostul mare internațional român face și o comparație între generația de atunci și cea actuală, fiind ferm convins că tinerii fotbaliști din ziua de astăzi nu știu ce înseamnă să evolueze pe un teren de zgură.</p>
<p>Mutu își aduce aminte că, atunci când s-a apucat el de fotbal, zgura nu era fină ca la terenul de tenis, iar mingea sărea din pietre.</p>
<p>„De asta și spun. Steaua în 1986 a reușit performanța cu condițiile de atunci, probabil cele mai bune din România, pentru că era Steaua, dar nu se compară cu cele de astăzi. Fără doar și poate, clasarea în primele șase din 1994 a fost cea mai mare performanță din istoria echipei naționale.</p>
<p>Nu poți să compari cu Steaua 1986. Sunt de acord să li se spună Generația de Aur, pentru că au avut cea mai mare performanță la echipa națională.</p>
<p>Noi n-am avut nicio denumire. Așadar, nu pot să dau eu. Dacă nu ne-a dat nimeni, n-am avut”, a declarat Adrian Mutu, potrivit Fanatik.</p>
<p>Steaua a câștigat Cupa Campionilor Europeni în sezonul 1985/1986 după ce a eliminat Vejle Boldklub (Danemarca) în primul tur cu 5-1 la general, Honved Budapesta (Ungaria) cu 4-2, Kuusysi Lahti (Finlanda) cu 1-0 și Anderlecht (Belgia) cu 3-1, iar în finală a dispus de Barcelona, la loviturile de departajare, cu 2-0, regretatul Duckadam intrând în istorie după ce <span>a parat patru șuturi ale jucătorilor grupării catalane</span>.</p>

]]></description>
    </item>
    <item>
      <title>Anghel Iordănescu s-a decis să spună adevărul despre ce relație are, de fapt, cu Mircea Lucescu! Cei doi mari antrenori s-au atacat din cauza naționalei României</title>
      <link>https://www.prosport.ro/fotbal-intern/anghel-iordanescu-s-a-decis-sa-spuna-adevarul-despre-ce-relatie-are-de-fapt-cu-mircea-lucescu-cei-doi-mari-antrenori-s-au-atacat-din-cauza-nationalei-romaniei-20165923</link>
      <description><![CDATA[<img src="https://www.prosport.ro/wp-content/uploads/2025/05/Anghel-Iordanescu-s-a-decis-sa-spuna-adevarul-despre-ce-relatia-are-de-fapt-cu-Mircea-Lucescu-Cei-doi-mari-antrenori-s-au-atacat-din-cauza-nationalei-Romaniei.jpg"/><br/><p>Anghel Iordănescu a lămurit „conflictul” pe care l-a avut cu Mircea Lucescu pe tema naționalei României.</p>
<p>Doi dintre cei mai mari antrenori ai României au avut un schimb de replici de la distanță, după ce <span>actualul selecționer l-a atacat pe Edi Iordănescu </span>pentru că nu ar fi crezut în șansele de calificare la Mondial și că a ales să plece după EURO 2024.</p>
<p>La câteva săptămâni distanță de la contrele cu fostul său coleg, Anghel Iordănescu a lămurit lucrurile și a dezvăluit care e relația sa cu Mircea Lucescu în acest moment.</p>
<h2><span>Anghel Iordănescu, despre relația cu Mircea Lucescu: „Nu înseamnă că se strică prietenia”</span></h2>
<p><span>Presupusul conflict dintre Iordănescu și Lucescu</span> nu a afectat prietenia care îi leagă pe cei doi antrenori. Anghel Iordănescu a precizat că au fost colegi la națională, după care au devenit rivali pe vremea când erau antrenori la marile rivale, Steaua și Dinamo, dar asta nu a schimbat nici atunci relația de prietenie. Dacă acum au opinii diferite, e normal ca fiecare să vadă lucrurile în felul lui, fără ca aceste lucruri să strice prietenia de zeci de ani.</p>
<p>„Trebuie să știți că am fost colegi de echipa națională. Mircea Lucescu era căpitanul echipei naționale. Am jucat în Finlanda prima dată, cu acea echipă mare pe care Angelo Niculescu a construit-o, cu Mircea Lucescu, Cornel Dinu, Dumitrache, Sătmăreanu, o generație de excepție.</p>
<p>În Finlanda, am câștigat cu 4-0, dacă nu greșesc. Mai târziu, din colegi de echipă națională, am devenit eu antrenor la Steaua, el antrenor la Dinamo, a intervenit rivalitatea.</p>
<p>Vreau să înțelegeți un lucru. Chiar cu această rivalitate de care vorbim, am rămas prieteni, am rămas apropiați. Că avem păreri diferite, asta e cu totul și cu totul altceva. Asta nu înseamnă că dacă el a spus ceva sau eu am dat un răspuns, se strică prietenia.</p>
<p>E drept ce a spus. Am avut intervenții la anumite declarațiile ale lui, dar asta nu înseamnă că eu am dreptate și el nu are dreptate. Echipa pe care a preluat-o… Și eu am încredere că Mircea Lucescu va duce echipa națională la Campionatul Mondial.</p>
<p>Și el a declarat că a preluat o echipă bună, cu rezultate, și că își dorește să ducă echipa un nivel sus, ceea ce e normal, toți ne dorim asta. Asta nu însemnă că e o contradicție. El a spus ceva legat de o anumită filosofie, eu văd altfel. Era vorba despre posesie, inițiativă, de controlul jocului”, a declarat Anghel Iordănescu, la <span>Digisport. </span></p>
<p>Mircea Lucescu a evoluat la echipa națională ca jucător între 1965 și 1981, fiind coleg între 1971 și 1981 cu Anghel Iordănescu la prima reprezentativă.</p>

]]></description>
    </item>
    <item>
      <title>Anghel Iordănescu a numit cel mai mare fotbalist român din toate timpurile: „Nu mă mai întreba, că îl știți”</title>
      <link>https://www.prosport.ro/fotbal-intern/anghel-iordanescu-a-numit-cel-mai-mare-fotbalist-roman-din-toate-timpurile-nu-ma-mai-intreba-ca-il-stiti-20165892</link>
      <description><![CDATA[<img src="https://www.prosport.ro/wp-content/uploads/2025/05/Anghel-Iordanescu-a-numit-cel-mai-mare-fotbalist-roman-din-toate-timpurile-„Nu-ma-mai-intreba-ca-il-stiti.jpg"/><br/><p>Anghel Iordănescu nu a stat pe gânduri atunci când a fost întrebat cine consideră că e cel mai mare fotbalist român din toate timpurile.</p>
<p>Fostul selecționer al României a dezvăluit că Gică Hagi este cel mai mare fotbalist român. A avut ocazia să îl antreneze atât la Steaua cât și la echipa națională.</p>
<h2><span>Anghel Iordănescu a decis cine e cel mai mare fotbalist român: „Nu mă mai întreba”</span></h2>
<p>De mulți ani a existat dezbaterea privind numele celui mai bun fotbalist român din toate timpurile. Nicolae Dobrin, Gică Hagi sau Ilie Balaci sunt cel mai des numiți ca fiind fotbaliștii care au impresionat la vremea lor, însă pentru Anghel Iordănescu Gică Hagi este văzut ca fiind fotbalistul numărul 1 din toate timpurile.</p>
<blockquote><p>”Nu mă mai întreba, că îl știți și dumneavoastră, Gică Hagi”, a spus Anghel Iordănescu, la <span>Digisport.</span></p></blockquote>
<p>Cei doi au colaborat de-a lungul timpului la Steaua și echipa națională. Anghel Iordănescu l-a avut ca elev pe Hagi la Steaua între 1986 și 1990. Au continuat colaborarea la națională, reușind să bifeze o realizare istorică, accederea în sferturile de finală la Cupa Mondială din SUA, 1994.</p>
<h2><span>Gică Hagi, cuvinte de laudă la adresa fostului său antrenor</span></h2>
<p>În 2020, atunci când Anghel Iordănescu împlinea 70 de ani, <span>Gică Hagi a vorbit la superlativ</span> de fostul său antrenor. Cei doi au lucrat cu succes împreună timp de opt ani. Chiar dacă era un antrenor exigent, care aborda o „disciplină teribilă”, Iordănescu a adus multă personalitate Generației de Aur.</p>
<p>„Nea Puiu era exigent ca antrenor, nu şi rigid, nici n-avea cum să fie aşa fiindcă provenea dintr-un număr 10, iar decarii nu sunt rigizi. Foarte disciplinat, riguros, extrem de exigent. Nu tolera lucruri care însemnau abatere de la un comportament pe care trebuie să-l aibă un jucător. În plus, a adus foarte multă personalitate acelei generaţii de la naţională. Simţea fantastic jucătorii, chiar dacă avea o disciplină teribilă, ştia şi când să ridice piciorul de pe pedală şi să mai închidă ochii.</p>
<p>L-am apreciat și tactic fiindcă punea în teren exact ce lucram, ce ne arăta la analize şi la schemele pe care ni le cerea. În plus, nouă, celor din atac, ne spunea mereu că vrea să ne vadă creând, să luăm decizii. Un antrenor mare asta face, lasă jucătorul să şi inventeze, să decidă de unul singur. Unii susţin că munca de antrenor de club e diferită de cea de selecţioner. Cred că nea Puiu a demonstrat ceea ce cred şi eu: munca e fix la fel, singura diferenţă e că într-o parte antrenezi zi de zi. El a făcut lucruri la fel şi a fost foarte bun şi la Steaua, şi cu România”, a declarat Hagi, în 2020, potrivit <span>gsp. </span></p>
<div class="ad-wrapper">
<div class="ad-container">
<div data-google-query-id="CKWqyPjLlI0DFZnTEQgdhrcYcQ" id="div-gpt-ad-1511274621051-6"></div>
</div>
</div>

]]></description>
    </item>
    <item>
      <title>Anunțul neașteptat al lui Radu Drăgușin i-a făcut pe englezi să explodeze de bucurie: „E foarte bine!”</title>
      <link>https://www.prosport.ro/fotbal-extern/campionate-externe/anglia/anuntul-neasteptat-al-lui-radu-dragusin-i-a-facut-pe-englezi-sa-explodeze-de-bucurie-e-foarte-bine-20165205</link>
      <description><![CDATA[<img src="https://www.prosport.ro/wp-content/uploads/2025/05/Anuntul-neasteptat-al-lui-Radu-Dragusin-i-a-facut-pe-englezi-sa-explodeze-de-bucurie.-„E-foarte-bine-1-1400x778.jpg"/><br/><p>Radu Drăgușin s-a accidentat grav la genunchi în iarnă, la partida Tottenham – Elfsborg din Europa League, iar ultimele vești venite din Anglia sunt de-a dreptul senzaționale.</p>
<p>Fotbalistul poate alerga din nou, la doar 3 luni de la operație, iar presa britanică a rămas uimită de recuperarea rapidă a internaționalului român.</p>
<h2><span>Radu Drăgușin i-a lăsat cu gura căscată pe englezi. Ce se întâmplă cu internaționalul român de la Tottenham<br/>
</span></h2>
<p>Radu Drăgușin a suferit o ruptură a ligamentelor încrucișate în iarnă, în disputa Tottenham – Elfsborg din Europa League, iar ultimele vești venite dinspre Londra sunt incredibile.</p>
<p>Internaționalul român aleargă din nou, la doar 3 luni de la intervenția chirurgicală, iar jurnaliștii din Regat sunt uluiți de <span>cât de repede se recuperează fundașul londonezilor.</span></p>
<p>„Radu Drăgușin a oferit o veste surprinzătoare și îmbucurătoare, din timpul procesului său de recuperare. Deși a fost operat, după ce în ianuarie a fost diagnosticat cu ruptură a ligamentelor încrucișate, recuperarea internaționalului român decurge foarte bine.</p>
<p>Drăgușin a postat pe Instagram imagini în care aleargă pe gazonul de la ‘Hotspur Way’. Având în vedere cât de gravă este accidentarea, momentan este neclar dacă revenirea sa pe teren va fi accelerată, însă cert e că sunt semne bune după o problemă atât de serioasă”, au notat cei de la <span>Football London</span>.</p>
<p><img alt="" class="size-full wp-image-20165214" decoding="async" fetchpriority="high" height="958" sizes="(max-width: 800px) 100vw, 800px" src="https://www.prosport.ro/wp-content/uploads/2025/05/Radu-Dragusin-1.jpg" srcset="https://www.prosport.ro/wp-content/uploads/2025/05/Radu-Dragusin-1.jpg 800w, https://www.prosport.ro/wp-content/uploads/2025/05/Radu-Dragusin-1-768x920.jpg 768w" width="800"/></p>
<h2><span>„Sentimentul este diferit”. Bucurie fără margini a stoperului naționalei tricolore</span></h2>
<p>Nu după mult timp de la operație, Radu Drăgușin a revenit în sala de forță, într-un program de recuperare draconic impus de staff-ul medical al londonezilor.</p>
<p>Procesul a început deja să dea roade, astfel că, dacă nu va interveni ceva neprevăzut, <span>stoperul echipei naționale a României</span> ar putea reveni pe gazon în luna august, la startul sezonului din Premier League.</p>
<p>„Astăzi a fost o zi bună. Am alergat din nou, acest sentiment este diferit. 12 săptămâni după operație”, a scris Radu Drăgușin pe Instagram.</p>
<p>Radu Drăgușin dă astfel peste cap calculele specialiștilor în ceea ce-l privește. Rajpal Brar, doctor în terapie fizică, se aștepta ca românul să se poată antrena, separat de echipă, în luna iulie, iar revenirea pe gazon să se producă în noiembrie.</p>
<p>„E încă foarte devreme în procesul de recuperare, la aproximativ opt săptămâni după operație. Va trebui să lucreze să-și îmbunătățească forța, mișcarea, vor fi făcute exerciții de echilibru, dar și exerciții de mers.</p>
<p>În cel mai optimist scenariu, ar putea să reia antrenamentele individuale cam peste trei luni”, a declarat Rajpal Brar, citat de Tottenham Spurs News.</p>
<p> </p>

]]></description>
    </item>
    <item>
      <title>S-a aflat. Cum a primit Federația din Kosovo verdictul TAS în procesul cu România</title>
      <link>https://www.prosport.ro/fotbal-intern/nationala/s-a-aflat-cum-a-primit-federatia-din-kosovo-verdictul-tas-in-procesul-cu-romania-20164833</link>
      <description><![CDATA[<img src="https://www.prosport.ro/wp-content/uploads/2025/05/S-a-aflat.-Cum-a-primit-Federatia-din-Kosovo-verdictul-TAS-in-procesul-cu-Romania.jpg"/><br/><p>România a avut câștig de cauză la Tribunalul de Arbitraj Sportiv (TAS) de la Lausanne, după ce Federația de Fotbal din Kosovo (FFK) a făcut apel în urma deciziei prin care „tricolorii” au câștigat la „masa verde”.</p>
<p>Scorul la meciul din Liga Națiunilor, dintre România și Kosovo, din 15 noiembrie 2024, era 0-0 când jucătorii naționalei kosovare au decis meargă la vestiare după ce au acuzat scandări rasiste din partea fanilor români, apoi au refuzat să mai revină pe teren.</p>
<p>În acest proces, <span>TAS a recunoscut caracterul inacceptabil al scandărilor făcute de suporterii „tricolorilor”, dar a considerat că decizia jucătorilor din Kosovo de a părăsi terenul a fost una unitară și nejustificată</span>, motiv pentru care a menținut verdictul inițial, victorie la „masa verde” pentru România.</p>
<p>În urma acestui rezultat, România a terminat Grupa a 2-a a Ligii C cu 18 puncte și și-a asigurat promovarea <span>în Liga B a competiției</span>.</p>
<h2><span>Pireva, jurnalist din Kosovo, despre cum a primit FFK verdictul TAS: „Era de așteptat”</span></h2>
<p>UEFA a decis victoria României, oficialii din Kosovo au respins verdictul și au făcut apel la TAS, însă fără succes. În acest context, un jurnalist din Kosovo a vorbit despre modul în care Federația de Fotbal din Kosovo a reacționat la primirea deciziei TAS. Mai mult decât atât, acesta a subliniat că verdictul nu a fost „o surpriză majoră” pentru oficialii din cadrul FFK.</p>
<p>„Am dat un interviu în ianuarie când am prezis că decizia UEFA în legătură cu meciul România – Kosovo va rămâne neschimbată la TAS. În realitate, această decizie era de așteptat pentru jurnaliști. Federația de Fotbal din Kosovo nu a făcut nicio declarație pe această temă, dar nu a fost o surpriză majoră.</p>
<p>La acel moment, exista un regret, având în vedere că scandările din tribune au fost evidente, dar nu suficiente ca meciul să fie oprit. Kosovo a făcut un meci bun, iar rezultate bune obținute de atunci confirmă acest lucru”, a declarat jurnalistul kosovar Lavdim Pireva pentru <span>sport.ro</span>.</p>
<h2><span>România și beneficiile câștigării grupei din Liga Națiunilor</span></h2>
<p>În urma câștigării Grupei a 2-a din Liga C, România a obținut calificarea la barajele din CM, intrarea în Urna a 2-a la tragerea la sorți pentru CM,  precum și promovarea în Liga B a Națiunilor.</p>
<p>În preliminariile CM 2026, care vor avea loc în SUA, Canada și Mexic, România se află în H, alături de Bosnia-Herțegovina, Cipru, Austria și San Marino.</p>
<p>După primele două meciuri, înfrângerea cu reprezentativa Bosniei (0-1, la București) și succesul cu San Marino (1-5, Sarravalle), România se află pe locul secund în grupă, după Bosnia.</p>
<p>La începutul lunii iunie, <span>România are două jocuri contând pentru preliminariile CM 2026</span>. Astfel, pe 7 iunie, România va juca, în deplasare, cu reprezentativa Austriei, iar pe 10 iunie, pe teren propriu, cu Cipru.</p>

]]></description>
    </item>
  </channel>
</rss>
