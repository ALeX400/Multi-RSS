<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce fundași centrali vom avea în Bosnia-Herțegovina – România? „El e primul ales. Și nu mai vreau să aud asta!” versus „A greșit la ambele goluri din doar al doilea lui meci ca titular la națională până azi!”</title>
      <link>https://www.prosport.ro/fotbal-intern/nationala/ce-fundasi-centrali-vom-avea-in-bosnia-hertegovina-romania-el-e-primul-ales-si-nu-mai-vreau-sa-aud-asta-versus-a-gresit-la-ambele-goluri-din-doar-al-doilea-lui-meci-ca-20320159</link>
      <description><![CDATA[<img src="https://www.prosport.ro//wp-content/uploads/2025/11/Ce-fundasi-centrali-vom-avea-in-Bosnia-Hertegovina-Romania-„El-e-primul-ales.-Si-nu-mai-vreau-sa-aud-asta-versus-„A-gresit-la-ambele-goluri-din-doar-al-doilea-lui-meci-ca-titular-la-nationala-pana-azi.jpg"/><br/><p>Finalul grupei de calificare la CM 2026 pentru naționala României înseamnă o deplasare în Bosnia-Herțegovina, unde ne trebuie cât mai mult pentru a accede măcar la locul 2, apoi partida de acasă cu San Marino.</p>
<p>Practic, după Zenica, vom ști în mare măsură unde ne aflăm în cursa spre Mondial, de pe ce poziții vom aborda barajul din primăvara ori, Doamne ajută!, dacă se întâmplă și rezultate-minune prin jur, dacă mergem direct la turneul final!</p>
<p>Cea mai mare problemă privind primul 11 al României la meciul de totul sau nimic, în acest context, cu Bosnia-Herțegovina o reprezintă zona mediană a apărării. Avem patru soluții de stoperi în lot, pentru două posturi: Adrian Rus (Universitatea Craiova), Bogdan Racovițan (Rakow), Virgil Ghiță (Hannover) și Lisav Eissat (Maccabi Haifa).</p>
<p>Dintre fundașii centrali convocați recent la națională, Radu Drăgușin și Denis Ciobotariu vin după accidentări, Mihai Popescu e indisponibil din rațiuni medicale, Andrei Burcă e suspendat, iar la serviciile lui Ionuț Nedelcearu, Alexandru Pașcanu ori Matei Ilie nu s-a apelat. Ce fundași centrali vom avea în Bosnia-Herțegovina – România?</p>
<h2><span>Daniel Nazare: „Virgil Ghiță și Bogdan Racovițan”</span></h2>
<p>Mircea Lucescu are patru variante la dispoziție pentru cele două posturi de fundaș central, însă combinațiile nu dau bine deloc. Eissat are o singură selecție sub tricolor, Racovițan – 4, Ghiță – 6 și Rus – 22. Împreună? 33. Andrei Burcă, singur, avea 44, ca să facem o infimă comparație.</p>
<p>Virgil Ghiță, titular la Hannover ’96, vine cu moralul golului marcat cu Austria, în ultimul minut, și asta cred că l-a propulsat deja titular pentru meciul de sâmbătă seara. Ar fi primul ales dacă aș juca rolul selecționerului Mircea Lucescu.</p>
<p>Lângă el l-aș adăuga pe Bogdan Racovițan, în condițiile în care Bosnia-Herțegovina va juca pe atac, deci vor fi probleme în zona defensivă și nu e loc de erori. Eissat e talentat, dar necopt.</p>
<p>Nu sunt acum nici Radu Drăgușin, nici Mihai Popescu și nici Andrei Burcă, așadar soluția pentru Zenica va fi o premieră și pentru Mircea Lucescu. Va miza pe cei cu multe selecții, folosind experiența acumulată? E o întrebare fără răspuns deocamdată. Oricum am face permutările, nu dă bine deloc și e zona fragilă din primul 11.</p>
<p>Lucescu poate proceda ca în tinerețe, când promova tineri, și are nevoie de o soluție pentru viitor lângă Radu Drăgușin, deocamdată nerefăcut.</p>
<div class="wp-caption aligncenter" id="attachment_20192867" style="width: 1710px"><img alt="Sursa foto: Sport Pictures" aria-describedby="caption-attachment-20192867" class="size-full wp-image-20192867" decoding="async" fetchpriority="high" height="1275" sizes="(max-width: 1700px) 100vw, 1700px" src="https://www.prosport.ro//wp-content/uploads/2025/06/Imagini-incredibile-Ce-a-patit-Radu-Dragusin-la-pauza-meciului-Romania-Cipru-1.jpg" srcset="https://www.prosport.ro/wp-content/uploads/2025/06/Imagini-incredibile-Ce-a-patit-Radu-Dragusin-la-pauza-meciului-Romania-Cipru-1.jpg 1700w, https://www.prosport.ro/wp-content/uploads/2025/06/Imagini-incredibile-Ce-a-patit-Radu-Dragusin-la-pauza-meciului-Romania-Cipru-1-1400x1050.jpg 1400w, https://www.prosport.ro/wp-content/uploads/2025/06/Imagini-incredibile-Ce-a-patit-Radu-Dragusin-la-pauza-meciului-Romania-Cipru-1-768x576.jpg 768w, https://www.prosport.ro/wp-content/uploads/2025/06/Imagini-incredibile-Ce-a-patit-Radu-Dragusin-la-pauza-meciului-Romania-Cipru-1-1536x1152.jpg 1536w" width="1700"/><p class="wp-caption-text" id="caption-attachment-20192867">Sursa foto: Sport Pictures</p></div>
<p>Ghiță sau Eissat, dar poate risca acum? Dacă avea 40 de ani iar dacă geaca mirosea a furnal de Hunedoara și nu a fum din bombardatul Kiev, ar fi mers pe cel mai tânăr. La peste 80 de ani cred că merge pe varianta cea mai sigură. Dar e una sigură cu cei 4 de azi, din lot?</p>
<p>Vestea bună e că și fundașul central bosniac Adrian Leon Barisic, de la Basel, s-a accidentat și va rata meciul cu România. Așa că ambele zone centrale sunt pe „avarii”. Nu trebuie să ne sperie Bosnia, e o echipă de nivelul nostru, dar care acum pare în regres de formă. Totul depinde de noi, de cum ne facem jocul, cu ce idei poate veni Mircea Lucescu. Recent, Bosnia nu s-a remarcat în mod deosebit, ultimul meci într-adevăr bun l-a făcut cu noi. Nu mai e cazul acum. Trebuie să jucăm noi bine și lor să nu li se acorde un penalty. În oglindă cu primul meci din aceste preliminarii.</p>
<p>Nu mai vreau să aud că Mircea Lucescu e un antrenor ghinionist și că l-au furat arbitrii! Vreau cele trei puncte și un selecționer care să nu mai persifleze jurnaliștii din simplul motiv că are cu 15 trofee mai puține ca Sir Alex Ferguson. Guardiola are cu 14 mai puține și e un domn. Chiar dacă mai scuipă din când precum un birjar din filmele vechi.</p>
<h2><span>Gabriel Berceanu: „Rus și Racovițan”</span></h2>
<p>Voi fi mai scurt decât oricând în episodul din această săptămână, asta pentru că <span>am explicat pe larg aici de ce nu mai scriu despre actualul selecționer al naționalei României</span>, ori această întrebare-provocare din rubrica noastră vizează, firește, decizia lui.</p>
<p>Scriu despre ce fundași centrali mi-aș dori să văd pe teren în tricoul României cu Bosnia-Herțegovina, nu despre ce fundași centrali vom avea sau se va decide să avem. Și merg pe Adrian Rus și Bogdan Racovițan.</p>
<p>Primul, Adi Rus, e liderul meciurilor sub tricolor dintre soluțiile de stoperi din actualul lot. Îl cunosc bine ca om și ca fotbalist, de mult timp, are un mental de fier și tocmai asta cred că va face diferența la Zenica.</p>
<p>În plus, a fost pe teren la EURO 2024, dar mai ales titular pentru România în ambele dueluri cu Bosnia-Herțegovina din Liga Națiunilor 2023. Așadar, știe adversarul în linii mari, ca spirit și poate chiar mulți oponenți. Ba chiar a trecut prin „focul” arenei Bilino Polje din Zenica!</p>
<div class="wp-caption aligncenter" id="attachment_20320438" style="width: 2570px"><img alt="" aria-describedby="caption-attachment-20320438" class="size-full wp-image-20320438" decoding="async" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/11/ROMANIA-BULGARIA-AMICAL-4.06.2024-scaled.jpg" srcset="https://www.prosport.ro/wp-content/uploads/2025/11/ROMANIA-BULGARIA-AMICAL-4.06.2024-scaled.jpg 2560w, https://www.prosport.ro/wp-content/uploads/2025/11/ROMANIA-BULGARIA-AMICAL-4.06.2024-1400x1050.jpg 1400w, https://www.prosport.ro/wp-content/uploads/2025/11/ROMANIA-BULGARIA-AMICAL-4.06.2024-768x576.jpg 768w, https://www.prosport.ro/wp-content/uploads/2025/11/ROMANIA-BULGARIA-AMICAL-4.06.2024-1536x1152.jpg 1536w, https://www.prosport.ro/wp-content/uploads/2025/11/ROMANIA-BULGARIA-AMICAL-4.06.2024-2048x1536.jpg 2048w" width="2560"/><p class="wp-caption-text" id="caption-attachment-20320438">© FOTO:Razvan Pasarica/SPORT PICTURES</p></div>
<p>Racovițan, stoper de școală franceză, cu calități fizice de excepție, mi se pare cumva mult mai constant sub tensiune decât Ghiță. Pe care, valul de emoție pozitivă după golul decisiv înscris cu Austria, îl poate plasa într-o zonă inedită pentru un stoper, la nivel mental și emoțional. Virgil e un fundaș cu calități tehnice superioare lui Racovițan, dar continui să cred că faptul că joacă într-un sistem cu trei stoperi la Hannover îi produce dificultăți de adaptare la națională, care se văd în poziționare mai cu seamă pe tranziția negativă.</p>
<p>Virgil Ghiță a fost erou la 1-0 cu Austria, jos pălăria! Dar are până acum doar 2 meciuri ca titular pentru România. Un 0-3 cu Canada la București și un 2-2 în deplasare cu Cipru. Să nu uităm că a intrat cu austriecii în minutul 72, doar pentru că s-a accidentat Mihai Popescu!</p>
<p><span>La 2-2 în Cipru</span>, Virgil a fost driblat aiuritor în propriul careu pentru pasa de la primul gol cipriot, apoi a respins stingher cu capul prelungind faza spre golul doi al adversarilor… Nu am argumente, efectiv, la acest moment, pentru titularizarea lui, după ce a greșit la ambele goluri din doar al doilea meci al lui ca titular pentru România până azi! Revedeți rezumatul din Cipru – România 2-2…</p>
<p>Eissat? Meci decisiv pentru un baraj mai bun spre Mondial? Cu siguranță nu acum, nu știu dacă vreodată.</p>
<h2><span>Ce fundași centrali vom avea în Bosnia-Herțegovina – România?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>Mircea Lucescu a spus „Da” propunerii neașteptate din partea lui Gigi Becali</title>
      <link>https://www.prosport.ro/fotbal-intern/nationala/mircea-lucescu-a-spus-da-propunerii-neasteptate-din-partea-lui-gigi-becali-20320592</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-a-luat-decizia-si-l-a-chemat-de-urgenta-pe-fotbalistul-lui-Gigi-Becali-pentru-Romania-Austria-1400x1050.jpg"/><br/><p>Mircea Lucescu nu a ezitat și a spus „Da” propunerii neașteptate care a venit din partea lui Gigi Becali, patronul celor de la FCSB, chiar înaintea meciurilor cu Bosnia și San Marino, din preliminariile Campionatului Mondial din 2026.</p>
<p>„Il Luce” a acceptat ca latifundiarul din Pipera să trimită un preot în cantonamentul echipei naționale a României, înaintea partidelor decisive de la jumătatea lunii noiembrie.</p>
<h2><span>Mircea Lucescu a acceptat propunerea lui Gigi Becali</span></h2>
<p>Echipa națională a României<span> se pregătește pentru meciurile de la jumătatea lunii noiembrie</span>, din preliminariile Campionatului Mondial din 2026. „Tricolorii” vor da piept cu Bosnia, în deplasare și cu San Marino, pe teren propriu.</p>
<p>Cu doar câteva zile înaintea meciului cu Bosnia, Gigi Becali a venit cu o propunere inedită pentru Mircea Lucescu. Acesta i-a zis selecționerului că poate trimite un preot în cantonamentul echipei naționale a României, notează fanatik.ro. „Il Luce” nu a stat prea mult pe gânduri și a acceptat propunerea venită de la latifundiarul din Pipera, iar preotul a venit și i-a binecuvântat pe jucători și a sfințit vestiarul „tricolorilor”.</p>
<p>Este cunoscut faptul că între Mircea Lucescu și Gigi Becali există o relație destul de bună, de prietenie. Astfel, după partida pe care România a câștigat-o în fața Austriei, omul de afaceri nu s-a ferit de cuvinte și l-a lăudat pe „Il Luce”.</p>
<p>„Ăsta e meciul lui (n.r. – Mircea Lucescu), câștigat de el. Am fost peste austrieci 2 clase. Nu au jucat nimic, nu au avut nicio ocazie. Dar să vezi ce inspirație a avut el. Pe una i-a făcut-o Dumnezeu. Că s-a accidentat Popescu și l-a băgat pe Ghiță, care a dat cu capul. Și a doua, Louis Munteanu, pe care el l-a băgat, a scos faultul din care s-a dat lovitura din ultimele secunde”, spunea Gigi Becali, la finalul meciului cu Austria.</p>
<h2><span>Lotul convocat de Mircea Lucescu pentru meciurile din noiembrie</span></h2>
<p><span>România se va duela cu Bosnia sâmbătă, 15 noiembrie 2025</span>, într-o partidă care va începe la ora 21:45. Partida cu San Marino va avea loc la trei zile distanță.</p>
<p>Portari: Ionuț RADU (Celta de Vigo | Spania, 6/0), Ștefan TÂRNOVANU (FCSB, 3/0), Marian AIOANI (FC Rapid 1923, 0/0)</p>
<p>Fundași: Andrei RAȚIU (Rayo Vallecano | Spania, 34/1), Deian SORESCU (Gaziantep FK | Turcia, 23/0), Virgil GHIȚĂ (Hannover 96 | Germania, 6/1), Bogdan RACOVIȚAN (Raków | Polonia, 4/0), Adrian RUS (Universitatea Craiova, 22/1), Lisav EISSAT (Maccabi Haifa | Israel, 1/0), Nicușor BANCU (Universitatea Craiova, 49/2), Alexandru CHIPCIU (Universitatea Cluj, 48/6)</p>
<p>Mijlocași: Marius MARIN (Pisa | Italia, 34/0), Vladimir SCRECIU (Universitatea Craiova, 5/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 3/0), Ianis HAGI (Alanyaspor | Turcia, 49/7), Florin TĂNASE (FCSB, 24/5), Darius OLARU (FCSB, 26/0), Dennis MAN (PSV | Țările de Jos, 41/10), David MICULESCU (FCSB, 5/0), Valentin MIHĂILĂ (Caykur Rizespor | Turcia, 32/5), Ștefan BAIARAM (Universitatea Craiova, 1/0), Claudiu PETRILA (FC Rapid 1923, 1/0)</p>
<p>Atacanți: Denis DRĂGUȘ (Eyüpspor | Turcia, 26/7), Daniel BÎRLIGEA (FCSB, 5/1), Louis MUNTEANU (CFR Cluj, 3/1)</p>

]]></description>
    </item>
    <item>
      <title>Veste bună pentru Mircea Lucescu! Radu Drăgușin a revenit pe gazon după aproape 10 luni, cum s-a simțit imediat ce a ieșit</title>
      <link>https://www.prosport.ro/fotbal-intern/nationala/veste-buna-pentru-mircea-lucescu-radu-dragusin-a-revenit-pe-gazon-dupa-aproape-10-luni-cum-s-a-simtit-imediat-ce-a-iesit-20320292</link>
      <description><![CDATA[<img src="https://www.prosport.ro//wp-content/uploads/2025/11/Radu-Dragusin-a-revenit-pe-gazon-intr-un-meci-dupa-aproape-10-luni-Cum-s-a-simtit-dupa-meci.jpg"/><br/><p>Internaționalul român Radu Drăgușin a apărut în premieră într-un meci de fotbal de la grava accidentare suferită în ianuarie, miercuri după-amiază, partidă de verificare contra celor de la Leyton Orient.</p>
<p>Confruntarea celor de la Tottenham cu adversarii s-a disputat cu porțile închise, fără accesul presei și al spectatorilor.</p>
<h2><span>Radu Drăgușin, din nou pe gazon! 45 de minute la nivel maxim după  o pauză de 10 luni</span></h2>
<p>Surse<span> ProSport </span>susțin că fotbalistul era extrem de fericit la final, bucuros că n-a avut niciun fel de problemă după accidentare. Ar mai fi vrut să joace, dar staff-ul medical și staff-ul tehnic vor ca fundașul central să reia ritmul de jocuri treptat.</p>
<p>„Radu Drăgușin a jucat astăzi 45 de minute într-un amical cu porțile închise împotriva lui Leyton Orient, în cadrul căruia își continuă recuperarea după o accidentare”, scrie pagina de la Facebook a celor de la Spurs.</p>
<p>Radu Drăgușin s-a accidentat grav la finalul lunii ianuarie 2025, suferind o ruptură la nivelul ligamentelor încrucișate, și a fost operat luna următoare, astfel că a ratat toate meciurile din a doua parte a sezonului trecut, precum și pregătirea din această vară.</p>
<p>În meciul cu Elfsborg, pe 30 ianuarie, Radu Drăguşin a intrat pe teren în minutul 46 şi a ieşit în minutul 66, accidentat.</p>
<h2><span>Nu este deocamdată nici pe lista UEFA și nici la naționala lui Mircea Lucescu</span></h2>
<p>Clubul englez Tottenham Hotspur nu l-a trecut pe român pe lista jucătorilor care ar putea evolua în faza grupei unice din Liga Campionilor în sezonul 2025-26. Fundaşul român Radu Drăguşin nu figurează printre cei 25 de jucători.</p>
<p>Alături de el, printre absenţii cu nume importante se mai numără mijlocaşii Yves Bissouma şi James Maddison, atacanţii Mathys Tel şi Dejan Kulusevski.</p>
<p>Mircea Lucescu l-a trecut pe Radu Drăgușin a doua oară pe lista preliminară a stranierilor pentru meciurile echipei naționale, dar acesta nu va fi prezent la dubla cu Bosnia și San Marino.</p>
<blockquote><p>Nu știu când voi reveni pe teren, dar ideea este că sunt în ultima fază a recuperării. Dar uneori asta e cea mai lungă și cea mai de durată. Simt că mai am puțin, dar în același timp sunt conștient că nu trebuie să grăbesc această accidentare, pentru că este una destul de dificilă. Am ținut legătura cu colegii de la lotul național, printre mesajele primite au fost și de la ei. Am creat o familie acolo<br/>
Radu Drăgușin, septembrie 2025</p></blockquote>
<p>Sursă foto: Facebook / Tottenham Hotspur</p>

]]></description>
    </item>
    <item>
      <title>Ladislau Boloni, atac dezlănțuit împotriva fotbaliștilor naționalei României: „Să plătească datoria! Nu vreau să-l ating pe Mircea Lucescu”</title>
      <link>https://www.prosport.ro/fotbal-intern/nationala/ladislau-boloni-atac-dezlantuit-impotriva-fotbalistilor-nationalei-romaniei-sa-plateasca-datoria-nu-vreau-sa-l-ating-pe-mircea-lucescu-20319947</link>
      <description><![CDATA[<img src="https://www.prosport.ro//wp-content/uploads/2025/11/Ladislau-Boloni-atac-dezlantuit-impotriva-fotbalistilor-nationalei-Romaniei-„Sa-plateasca-datoria-Nu-vreau-sa-l-ating-pe-Mircea-Lucescu.jpg"/><br/><p>Ladislau Boloni i-a atacat foarte dur pe jucătorii echipei naționale, chiar înainte de meciurile cu Bosnia și San Marino.</p>
<p>Marele tehnician e de părere că tricolorii trebuie să realizeze ce șansă uriașă au și să se ridice la nivelul așteptărilor.</p>
<h2><span>Ladislau Boloni, atac dezlănțuit împotriva fotbaliștilor naționalei României: „Să plătească datoria! Nu vreau să-l ating pe Mircea Lucescu”</span></h2>
<p>Echipa națională a României se pregătește pentru meciurile cu Bosnia și San Marino, decisive pentru obținerea unui loc cât mai bun în grupa de calificare la Cupa Mondială.</p>
<p><span>După victoria cu 1-0 cu Austria</span>, tricolorii lui Mircea Lucescu speră să obțină măcar locul al doilea, care ar duce la barajul pentru Mondial. Totuși, Ladislau Boloni consideră că succesul din meciul cu Austria nu trebuie etichetat ca o mare performanță, mai ales că duelul a avut loc pe teren propriu.</p>
<p>„Suntem cu spatele la zid. Câte șanse avem? Nu sunt bun la matematică. Vreau să înțep puțin jucătorii. Până acum, această națională nu a făcut niciun rezultat deosebit. Vorbesc despre acum, după EURO. Să bați Austria e deosebit? Dacă 1-0 cu Austria e deosebit, meriți să-ți fie frică în Bosnia.</p>
<p>Am pierdut acasă. Ar fi momentul ca băieții, și nu vreau să-l ating pe Mircea, dar ar fi momentul ca jucătorii să simtă că e momentul să corecteze greșelile. Să pierzi cu Bosnia e greșeală, să faci meci nul cu Cipru e greșeală pe care să o corectezi. Poate se simte o tensiune și o nervozitate în accentul meu, chiar este”, a declarat Boloni, potrivit <span>Digi Sport</span>.</p>
<h2><span>Ladislau Boloni, dur cu jucătorii naționalei: „Trebuie să corecteze greșelile!”</span></h2>
<p>Ba mai mult, Boloni susține că înfrângerea cu Bosnia de pe teren propriu și egalul din Cipru sunt greșeli uriașe făcute de tricolori, motiv pentru care trebuie să se revanșeze în deplasarea din Bosnia.</p>
<p>„Nu poți să te califici la Mondial dacă nu faci mai mult decât ești capabil. Vreau să cred că jucătorii simt responsabilitatea și vor să facă în așa fel încât să corecteze greșelile pe care le-au comis. Băieții sunt în fața unei datorii și trebuie să o plătească”, a declarat Boloni, potrivit <span>Digi Sport</span>.</p>

]]></description>
    </item>
    <item>
      <title>Ilie Dumitrescu nu poate trece peste faptul că Suedia a ucis România în SUA 1994 și peste gafa lui Prunea: „Asta e tragic și traumatizant”</title>
      <link>https://www.prosport.ro/fotbal-intern/nationala/ilie-dumitrescu-nu-poate-trece-peste-faptul-ca-suedia-a-ucis-romania-in-sua-1994-si-peste-gafa-lui-prunea-asta-e-tragic-si-traumatizant-20320075</link>
      <description><![CDATA[<img src="https://www.prosport.ro//wp-content/uploads/2025/11/Ilie-Dumitrescu-nu-poate-trece-peste-faptul-ca-Suedia-a-ucis-Romania-in-SUA-1994-si-peste-gafa-lui-Prunea-„Asta-e-tragic-si-traumatizant-scaled-e1762939446360-1400x962.jpg"/><br/><p>Ilie Dumitrescu, unul dintre fotbaliștii „Generației de Aur”, admite că nu poate trece peste gafa lui Florin Prunea din meciul cu Suedia, care a consemnat eliminarea echipei naționale a României de la CM 1994, din SUA. „Tricolorii” erau aproape de semifinale, dar greșeala fostului portar i-a costat scump.</p>
<p>Sfertul de finală din urmă cu 31 de ani produce și astăzi amintiri triste pentru Ilie Dumitrescu, care nu a reușit să treacă peste gafa pe care Florin Prunea a făcut-o. Recent, <span>fostul portar a devenit foarte popular în spațiul public</span>, mai ales în rândul tinerilor, iar discuțiile despre meciul cu Suedia au revenit în prim-plan.</p>
<h2><span>Ilie Dumitrescu, supărat pe Florin Prunea pentru gafa cu Suedia de la CM 1994</span></h2>
<p>„Generația de Aur” era aproape de a disputa semifinale împotriva Braziliei la Campionatul Mondial din 1994, atunci când Suedia ne-a eliminat în sferturile de finală după lovituri de departajare. <span>Kennet Andersson l-a păcălit pe „Hanțu”</span>, care nu a prins balonul înainte ca suedezul să lanseze o lovitură de cap puternică în plasă.</p>
<p>„La turneul final ne-a trădat chestia asta de concentrare și de modul cum să interpretăm câteva minute la meciul cu Suedia. Ce este tragic și traumatizant este că oamenii ăștia erau în inferioritate numerică.</p>
<p>Deci nu se poate, cu asta n-o să fiu liniștit niciodată. (n.r. În momentul golului lui Andersson, ați simțit că pierdeți?) Eu nici după meci n-am simțit că am pierdut meciul ăsta, pentru mine nu se terminase competiția”, a spus Ilie Dumitrescu, conform <span>AS</span>.</p>
<h2><span>Ilie Dumitrescu a rememorat penalty-ul bătut cu Suedia</span></h2>
<p>Discuția despre sfertul de finală cu Suedia a continuat, iar „Mister” a spus că a fost încercat de emoții puternice înainte de lovitura de departajare pe care trebuia să o execute. Fostul atacant de la Tottenham, a fost executantul cu numărul 5.</p>
<p>„Eu eram ultimul din primii cinci. Era 4-3 pentru Suedia, dacă ratam plecam acasă și cum m-am dus de la centru până la asta m-am rugat la Dumnezeu să nu ratez.</p>
<p>Știam că toată România, națiunea o să mă judece toată viața. Deci ăsta s-a jucat cu nervii noștri de la început, Ravelli ăsta”, a spus Ilie Dumitrescu, conform sursei de mai sus, despre setul de lovituri de departajare din meciul cu Suedia.</p>
<p>Echipa națională a României avea șansa uriașă de a juca în premieră o semifinală de Campionat Mondial. Interesant este că acolo a ajuns Bulgaria, care a dat și Balonul de Aur al respectivului an, Hristo Stoichkov. Multe voci din fotbal spun că Gheorghe Hagi ar fi fost alesul dacă „tricolorii” avansau în ultimele 4.</p>

]]></description>
    </item>
  </channel>
</rss>
