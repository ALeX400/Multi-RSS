<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dezastru pentru echipa națională de fotbal feminin: înfrângere cu 0-3 și retrogradare în Liga C!</title>
      <link>https://www.prosport.ro/fotbal-extern/dezastru-pentru-echipa-nationala-de-fotbal-feminin-infrangere-cu-0-3-si-retrogradare-in-liga-c-20187266</link>
      <description><![CDATA[<img src="https://www.prosport.ro/wp-content/uploads/2025/06/Dezastru-pentru-echipa-nationala-de-fotbal-feminin.-Infrangere-cu-0-3-si-retrogradare-in-Liga-C-1400x723.jpg"/><br/><p>Naționala feminină de fotbal a României a fost surclasată în deplasare de Polonia, scor 0-3, în ultimul meci din Grupa 1 a Ligii B din Liga Naţiunilor.</p>
<p>În urma acestui eșec, prima noastră reprezentativă, antrenată de Massimo Pedrazzini, a retrogradat în Liga C valorică.</p>
<h2><span>Națională de fotbal feminin a fost surclasată în Polonia: eșec la scor de neprezentare și retrogradare în Liga C!</span></h2>
<p><span>Naționala feminină de fotbal a României </span>a fost umilită în deplasare de reprezentativa similară a Poloniei, scor 0-3, în ultimul meci din Grupa 1 a Ligii B din Liga Naţiunilor.</p>
<p>În urma acestui eșec de la Gdansk, fetele noastre, antrenate de italianul Massimo Pedrazzini, au retrogradat în Liga C valorică.</p>
<p>Tricolorele au rezistat până aproape de pauză, când Kamczyk a deschis scorul în minutul 45. Apoi, în a doua repriză, gazdele au mai înscris de două ori pe final, prin Tomasiak, în minutele 82 și 90 (penalty) și a stabilit rezultatul final.</p>
<p>Naţionala României a terminat grupa pe ultimul loc, cu doar patru puncte acumulate în şase meciuri. Polonia a câştigat detașat grupa, cu 16 puncte, şi a promovat în Liga A.</p>
<h2><span>Au jucat echipele</span></h2>
<p>Polonia: 12. N. Radkiewicz – 17. K. Slowinska, 18. E. Szymczak, 4. P. Dudek, 2. M. Wiankowska – 15. M. Kokosz, 11. T. Pawollek (13. M. Brodzik 78′), 8. E. Kamczyk (20. K. Adamek 64′) – 21. P. Tomasiak, 9. E. Pajor – cpt. (14. D. Grabowska 64′), 19. N. Padilla</p>
<p>Selecţioner: Nina Patalon</p>
<p>România: 1. A. Părăluţă – 22. I. Stancu, 2. A. M. Stanciu (15. C. Botojel 60′), 6. M. Ficzay, 13. E. Gered – 8. Ş. Vătafu, 10. M. Ciolacu (19. O. Iordăchiuşi 60′), 4. I. Bortan – 16. I. Bălăceanu, 20. C. Carp (5. F. Istrate 74′), 11. F. Olar – cpt.</p>
<p>Selecţioner: Massimo Pedrazzini</p>
<h2><span>Banderolă albă în semn de solidaritate cu victimele violenței</span></h2>
<p>La partida cu Polonia din Liga Națiunilor, <span>jucătoarele naționalei României </span>au purtat câte o banderolă albă pe încheietura mâinii, în semn de solidaritate cu victimele violenței de gen. Totodată, la poza cu întreaga echipă de la începutul meciului, fetele lui Massimo Pedrazzini au făcut gestul care semnalează când victimele se află în pericol.</p>
<p>Acțiunea fetelor noastre vine după ce, pe 31 mai, în țara noastră, un bărbat a împușcat mortal, într-un ansamblu rezidențial o femeie însărcinată aflată de mână cu fiica ei de trei ani. În trecut, femeia solicitase în nenumărate rânduri ordin de protecție împotriva agresorului și a făcut mai multe plângeri la poliție pentru amenințare.</p>
<p>În seara meciului, în timp ce jucătoarele noastre au jucat în deplasare la Gdansk, la București avea loc un protest pentru siguranța femeilor. Gestul jucătoarelor, de a ieși pe teren cu manșetele albe, este unul de sprijin pentru acțiunea din București.</p>

]]></description>
    </item>
    <item>
      <title>Mircea Lucescu, necruțător cu fotbaliștii României: „M-au supărat!”</title>
      <link>https://www.prosport.ro/fotbal-intern/nationala/mircea-lucescu-necrutator-cu-fotbalistii-romaniei-m-au-suparat-20187023</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-necrutator-cu-fotbalistii-Romaniei.-„M-au-suparat-1400x622.jpg"/><br/><p>Mircea Lucescu pune tunurile pe jucătorii săi fix înainte de dubla decisivă cu Austria și Cipru în preliminariile Campionatului Mondial de anul viitor.</p>
<p>Selecționerul primei reprezentative dezvăluie că a fost extrem de supărat pe elevii săi după ce au încasat un gol în San Marino, scor 5-1, de la cea mai slabă națională din lume.</p>
<h2><span>Il Luce și-a pus la zid jucătorii înaintea dublei cu Austria și Cipru</span></h2>
<p>Mircea Lucescu a găsit de cuviință să-și critice jucătorii fix înainte a două meciuri decisive, cu Austria și Cipru, în <span>preliminariile Cupei Mondiale din 2026</span>. Selecționerul a fost extrem de supărat pe tricolori după golul încasat în San Marino, scor 5-1, de la cea mai slabă națională din lume, locul 210 în clasamentul FIFA.</p>
<p>România a cedat la debut, acasă cu Bosnia, scor 0-1, și s-a impus în deplasare, cu San Marino (5-1). Iată că, se pare că marea supărare a antrenorului nu e legată de eșecul cu Bosnia, ci că am primit gol de la San Marino!</p>
<p>„Cu San Marino, m-au mulţumit jucătorii, au respectat ceea ce le-am cerut să facă, mai ales în prima repriză. Pentru că, până în minutul 60, adversarii nici nu trecuseră de mijlocul terenului. Am jucat repede, am fost o echipă agresivă, cu 1-2 atingeri…</p>
<p>Apoi, sigur, mă aşteptam la ceva mai mult de la unii dintre băieţi. Dar asta este, nu mai vreau să mai discut. Am primit gol şi asta m-a supărat foarte tare, m-a nemulţumit. Eu nu vreau ca echipa asta să fie mulţumită că a dat un gol cu San Marino. Echipa asta trebuie să fie mulţumită de modul în care dă acel gol“, a spus Mircea Lucescu, la <span>DigiSport</span>.</p>
<p><img alt="" class="size-large wp-image-20187041" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7973098-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/06/7973098-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/06/7973098-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/7973098-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/06/7973098-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Austriecii ne-au pus gând rău. „Ar fi excelent dacă acum i-am scoate din cursă”</span></h2>
<p>Atacantul austriac Michael Gregoritsch a vorbit despre naționala condusă de Mircea Lucescu, prefațând astfel <span>duelul direct de peste patru zile în preliminariile CM</span> 2026. Fotbalistul lui Freiburg crede că meciul contra lui Drăguș și compania va fi unul dificil, însă obiectivul echipei sale rămâne victoria și, implict, scoaterea tricolorilor din cursa de calificare.</p>
<p>„Va fi extrem de dificil contra României pentru că ei sunt sub o presiune enormă. Au o echipă bună, care joacă împreună de câțiva ani și care a reușit să ajungă în optimi la Campionatul European.</p>
<p>Având în vedere că au pierdut deja contra Bosniei, ar fi excelent dacă acum i-am scoate din cursă. Dacă pierzi de două ori într-o astfel de grupă, e greu apoi”, a spus Gregoritsch, citat de <span>Kurier</span>.</p>

]]></description>
    </item>
    <item>
      <title>Dezastru pentru Pancu şi pentru România U21! Starul Ştefan Baiaram ratează EURO U21</title>
      <link>https://www.prosport.ro/euro-u21-2025/dezastru-pentru-pancu-si-pentru-romania-u21-starul-stefan-baiaram-rateaza-euro-u21-20187286</link>
      <description><![CDATA[<img src="https://www.prosport.ro/wp-content/uploads/2025/06/Dezastru-pentru-Pancu-si-pentru-Romania-U21-Starul-Stefan-Baiaram-rateaza-EURO-U21-1400x857.jpg"/><br/><p>Selecționerul Daniel Pancu a primit o veste cum nu se poate mai proastă în ziua amicalului cu Georgia, după ce un jucător important a părăsit cantonamentul naționalei din Austria.</p>
<p>Ștefan Baiaram, mijlocașul ofensiv al Universității Craiova, a acuzat în continuare probleme medicale la antrenamente, ubnde s-a pregătit separat în tot acest timp, și astfel va rata din păcate EURO U21 din Slovacia.</p>
<h2><span>Lovitură majoră pentru Daniel Pancu şi pentru naționala de tineret! Ştefan Baiaram ratează EURO U21</span></h2>
<p>Selecționerul Daniel Pancu a primit o lovitură dură chiar în ziua testului cu Georgia, după ce un jucător important a părăsit cantonamentul echipei naționalei de tineret.</p>
<p>Ștefan Baiaram, <span>vedeta Universității Craiova</span>, a acuzat probleme medicale încă de la începutul pregătirii din Austria și a fost nevoit să spună stop și să rateze astfel Campionatul European din Slovacia.</p>
<p>„În ziua meciului de verificare pe care tricolorii îl vor disputa împotriva Georgiei, Ștefan Baiaram, jucătorul Universității Craiova, a părăsit cantonamentul României din Austria.</p>
<p>Acesta a acuzat probleme medicale încă de la reunirea lotului, în urma accidentării suferite la ultimul meci al sezonului pentru echipa de club. S-a încercat recuperarea lui pe toată perioada petrecută în cantonamentul din Austria, acesta antrenându-se separat de grupul de jucători.</p>
<p>La antrenamentul desfășurat pe 3 iunie, acesta s-a antrenat normal, alături de echipă, însă pe final a resimțit dureri și nu a mai putut continua antrenamentul. Întreg lotul României îi dorește multă sănătate și îi mulțumește pentru toată contribuția avută în calificări, dar și în acești ani pentru naționala de tineret a României!”, se arată pe site-ul FRF.</p>
<p><img alt="" class="size-large wp-image-20187299" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/2Y6A0375-1400x933.jpg" srcset="https://www.prosport.ro/wp-content/uploads/2025/06/2Y6A0375-1400x933.jpg 1400w, https://www.prosport.ro/wp-content/uploads/2025/06/2Y6A0375-768x512.jpg 768w, https://www.prosport.ro/wp-content/uploads/2025/06/2Y6A0375-1536x1024.jpg 1536w, https://www.prosport.ro/wp-content/uploads/2025/06/2Y6A0375.jpg 1920w" width="1400"/></p>
<h2><span>Blestemul continuă pentru fotbalistul din Bănie</span></h2>
<p>Ştefan Baiaram este lovit de un adevărat blestem, după ce rateze al doilea turneu final de EURO U21. În urmă cu doi ani, <span>atacantul oltenilor</span> n-a putut evolua la Campionatul European din cauza unei accidentări suferite în finala Liga Elitelor, cu doar 10 zile înainte de startul competiției.</p>
<p>„Și acum regret acea decizie de a juca la acel meci meci din Liga Elitelor. M-am accidentat fix cu o săptămână jumate înainte de Euro. Am avut un meci la juniori, am încercat să îi ajut să ne calificăm mai departe, dar mă bucur că au câștigat și fără mine”, a spus Ştefan Baiaram pentru <span>Fanatik</span>.</p>
<p>Acum, el se vede nevoit să plece din cantonamentul naționalei fix înaintea turneului final european din Slovacia. Naționala de tineret a României va debuta la Campionatul European U21 împotriva Italiei, pe 11 iunie, de la ora 22.00.</p>
<p>Apoi, tricolorii mici joacă întâlnesc Spania, pe 14 iunie, de la ora 19.00, iar pe 17 iunie, în ultimul meci din grupă, vor da piept cu naționala țării gazdă, de la ora 22.00.</p>
<p> </p>

]]></description>
    </item>
    <item>
      <title>Internaționalul lui Mircea Lucescu, la Mondialul Cluburilor! Echipa din capitala Spaniei e hotărâtă să-l ia: „Madrilenii au început negocierile”</title>
      <link>https://www.prosport.ro/fotbal-intern/nationala/internationalul-lui-mircea-lucescu-la-mondialul-cluburilor-echipa-din-capitala-spaniei-e-hotarata-sa-l-ia-madrilenii-au-inceput-negocierile-20186821</link>
      <description><![CDATA[<img src="https://www.prosport.ro/wp-content/uploads/2025/06/Internationalul-lui-Mircea-Lucescu-la-Mondialul-Cluburilor-Echipa-din-capitala-Spaniei-e-hotarata-sa-l-ia-„Madrilenii-au-inceput-negocierile-scaled-e1748950198365-1400x721.jpg"/><br/><p>Un internațional din lotul lui Mircea Lucescu ar putea juca la Mondialul Cluburilor. Atletico Madrid, echipa din capitala Spaniei, pare hotărâtă să-l ia pe Horațiu Moldovan în lotul pentru turneul final.</p>
<p>După ce a promovat cu Sassuolo în Serie A, Horațiu Moldovan a primit vestea șoc că <span>nu va rămâne în lotul italienilor</span>, astfel a fost nevoit să se întoarcă la Atletico Madrid. Spaniolii vor să-i ofere o șansă portarului de 27 de ani, care ar putea fi luat în lotul pentru Mondialul Cluburilor.</p>
<h2><span>Horațiu Moldovan pleacă la Mondialul Cluburilor după dubla naționalei lui Mircea Lucescu</span></h2>
<p>Horațiu Moldovan a avut prestații lăudabile pentru Sassuolo, care a decis, paradoxal, să nu-l păstreze. Italienii ar fi trebuit să plătească o sumă modică, de doar 800.000 de euro, în cazul unui transfer definitiv. Portarul<span> este dorit și de Kocaelispor</span>, formație nou-promovată în prima liga a Turciei.</p>
<p><span>Mundo Deportivo</span> anunță că Horațiu Moldovan ar putea fi luat de Atletico Madrid în lotul pentru Mondialul Cluburilor, acolo unde ar da piept cu campioana Europei Paris-Saint Germain (15 iunie), Seattle Sounders (20 iunie) și Botafogo (23 iunie).</p>
<p>„Madrilenii au început negocierile pentru a-l avea pe Horațiu Moldovan la meciurile din Statele Unite. Atletico va lua fie trei, fie patru portari, însă contractul lui Antonio Gomis expiră pe 30 iunie.</p>
<p>Problema în cazul lui Moldovan este că acum se află la naționala României, iar meciurile acestea fac parte din calendarul FIFA, astfel că discuțiile sunt întârziate”, scriu jurnaliștii spanioli, conform sursei de mai sus.</p>
<p>Cel mai probabil, Horațiu Moldovan s-ar alătura duo-ului format din Jan Oblak (32 de ani) și Juan Musso (31 de ani). Totuși, în lot ar mai putea apărea și Antonio Gomis (22 de ani), portarul echipei secunde a madrilenilor.</p>
<h2><span>Sezon excelent pentru Horațiu Moldovan</span></h2>
<p>Portarul a fost convocat de Mircea Lucescu pentru dubla cu Austria (7 iunie, în deplasare) și Cipru (10 iunie, pe Arena Națională). De-a lungul acestui sezon, Moldovan a strâns 27 de meciuri, în care a încasat tot atâtea goluri.</p>
<p>Românul a ținut poarta intactă pentru italieni în 11 rânduri. Portalul de specialitate Transfermarkt îl cotează pe fotbalist la 2.200.000 de euro. În cariera lui, Moldovan a mai jucat pentru CFR Cluj, Hermannstadt, Energeticianul, Ripensia Timișoara, Sepsi OSK, UTA Arad și Rapid București.</p>
<p>La nivel de profesioniști, Horațiu Moldovan a strâns un număr de 173 de meciuri, în care a încasat 188 de goluri. Portarul a avut 64 de meciuri fără gol primit în cariera lui. Sub „tricolor”, acesta a bifat 12 selecții, fiind convocat prima oară de Edward Iordănescu, în 2022.</p>

]]></description>
    </item>
    <item>
      <title>Lovitură dureroasă pentru Giovanni Becali: Dennis Man a semnat, după ce a rupt contractul cu impresarul român</title>
      <link>https://www.prosport.ro/fotbal-extern/campionate-externe/italia/lovitura-dureroasa-pentru-giovanni-becali-dennis-man-a-semnat-dupa-ce-a-rupt-contractul-cu-impresarul-roman-20186996</link>
      <description><![CDATA[<img src="https://www.prosport.ro/wp-content/uploads/2025/06/Lovitura-dureroasa-pentru-Giovanni-Becali.-Dennis-Man-a-semnat-dupa-ce-a-rupt-contractul-cu-impresarul-roman-1400x778.jpg"/><br/><p>La doar trei luni după ce a rupt contractul cu Giovanni Becali, Dennis Man a semnat cu o nouă firmă de impresariat, urmând a fi reprezentat de Beppe Riso.</p>
<p>Mijlocașul Parmei și al echipei naționale a României a intrat în portofoliul agenției GR Sports, cea care îi are ca și clienți pe Sandro Tonali, Davide Fratessi sau Nicolo Rovella.</p>
<h2><span>Lovitură în plin încasată de Giovanni Becali: Dennis Man a semnat cu o altă firmă de impresariat</span></h2>
<p>Dennis Man nu a stat mult timp fără impresar. După doar trei luni de zile de la „separarea” oficială de Giovanni Becali, internaționalul român a parafat o înțelegere cu o altă firmă de impresariat, urmând a fi reprezentat de cunoscutul agent Beppe Riso, în ciuda faptului că în Italia se vorbea că are un acord parafat cu Pietro Chiodi.</p>
<p><span>Mijlocașul Parmei și al reprezentativei tricolore</span>, Man a intrat în portofoliul agenției GR Sports, cea care îi are ca impresariază jucători ca Sandro Tonali, Davide Fratessi, Alessandro Buongiorno, Gianluca Mancini, Carlos Augusto sau Nicolo Rovella.</p>
<p>„În perspectiva sezonului viitor, românul, ce va fi inevitabil în centrul a numeroase negocieri și zvonuri de mercato, ar semna în curând o nouă înțelegere. Numele cel mai vehiculat pare să fie cel al lui Beppe Riso, printre cei mai influenți din lumea agenților de fotbal”, scriu cei de la <span>Parma Zone</span>.</p>
<p><img alt="" class="size-full wp-image-20174482" decoding="async" height="800" sizes="(max-width: 1351px) 100vw, 1351px" src="https://www.prosport.ro/wp-content/uploads/2025/05/Giovanni-Becali-nu-mai-colaboreaza-cu-un-international-roman.jpg" srcset="https://www.prosport.ro/wp-content/uploads/2025/05/Giovanni-Becali-nu-mai-colaboreaza-cu-un-international-roman.jpg 1351w, https://www.prosport.ro/wp-content/uploads/2025/05/Giovanni-Becali-nu-mai-colaboreaza-cu-un-international-roman-768x455.jpg 768w" width="1351"/></p>
<h2><span>L-a lăsat cu „ochii-n soare” după ce l-a făcut milionar</span></h2>
<p>Giovanni Becali a fost cel care i-a negociat în vara trecută un nou acord cu Parma, valabil până pe 30 iunie 2027. Noua înțelegere i-a adus lui Dennis Man un salariu stagional mult mai mare, cifrat la 1,5 milioane de euro. În ciuda acestui lucru, fotbalistul a preferat să nu mai continue cu celebrul impresar român după ce i-a expirat contractul de impresariere.</p>
<p>„Ne-am despărțit de Man, a expirat contractul între cele două părți și nu am mai continuat. Dennis este liber de agent în acest moment, din ce știu eu, nu am mai continuat colaborarea. Este foarte probabil ca tatăl său să se ocupe de impresarierea lui.</p>
<p>Sunt mai mulți factori la mijloc, depinde foarte mult de unde se va situa Parma și ce oferte vor fi în vară. Nu știu dacă vom mai colabora, vom vedea”, spunea în luna martie Giovanni Becali, conform <span>gsp.ro</span>.</p>
<p>Dennis Man nu mai este titular la Parma după instalarea lui Cristi Chivu pe banca tehnică, iar <span>un transfer este foarte posibil în această vară</span>. Românul a vrut să plece și în iarnă, când era pe „cai mari”, dar „cruciații” nu au fost de acord cu oferta Fiorentinei.</p>
<ul>
<li>Dennis Man a bifat 33 de meciuri, patru goluri și cinci pase decisive în sezonul recent încheiat din Serie A</li>
</ul>
<p> </p>

]]></description>
    </item>
  </channel>
</rss>
