<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a decis lotul României pentru meciul cu Cipru. Cine lipseşte</title>
      <link>https://www.prosport.ro/fotbal-intern/nationala/mircea-lucescu-a-decis-lotul-romaniei-pentru-meciul-cu-cipru-cine-lipseste-20192120</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-decis-lotul-Romaniei-pentru-meciul-cu-Cipru.-Cine-lipseste.webp"/><br/><p>Mircea Lucescu (79 de ani) a decis lotul României pentru meciul cu Cipru de pe Arena Națională, care e programat marți seară, de la ora 21:45, în Grupa H a preliminariilor Cupei Mondiale 2026.</p>
<p>Practic, selecționerul nu a avut nimic de ales, deoarece Nicolae Stanciu (32) este suspendat, iar alți doi jucători s-au accidentat în partida cu Austria, pierdută cu 1-2.</p>
<h2><span>Lotul României pentru meciul cu Cipru, fără Bîrligea, Bancu și Stanciu</span></h2>
<p>Marți seară, de la ora 21:45, <span>naționala de fotbal din România va juca meciul cu numărul 4 din Grupa H a preliminariilor pentru Campionatul Mondial 2026, în compania reprezentativei din Cipru.</span></p>
<p>„Tricolorii” nu se gândesc decât la victorie în vederea confruntării de pe Arena Națională, însă din nefericire, Mircea Lucescu are ceva probleme de lot.</p>
<p>Pentru disputa cu Austria de săptămâna trecută, <span>selecționerul i-a lăsat în afara lotului pe Valentin Mihăilă, din cauza unei accidentări, și Raul Opruț cu Ionuț Nedelcearu</span>, din rațiuni tehnico-tactice.</p>
<p>De data aceasta, Mircea Lucescu nu a mai avut de luat nicio decizie, deoarece în urma duelului de la Viena a pierdut mai mulți fotbaliști, 3 mai exact.</p>
<p>Este vorba despre căpitanul Nicolae Stanciu, care a încasat un cartonaș galben și va fi suspendat, plus Nicușor Bancu și Daniel Bîrligea, care s-au accidentat. În schimb, Valentin Mihăilă a depășit problema medicală cu care s-a confruntat înaintea meciului de la Viena și a putut fi trecut pe listă de selecționer.</p>
<p>Așadar, lotul pe care se va baza Mircea Lucescu la meciul cu Cipru de marți seară arată în felul următor:</p>
<ul>
<li>Portari: Florin Niță, Horațiu Moldovan, Ștefan Târnovanu</li>
<li>Fundași: Andrei Rațiu, Mihai Popescu, Virgil Ghiță, Ionuț Nedelcearu, Raul Opruț, Deian Sorescu, Valentin Crețu, Andrei Burcă</li>
<li>Mijlocași: Marius Marin, Adrian Șut, Dennis Man, David Miculescu, Valentin Mihăilă, Vladimir Screciu, Răzvan Marin, Florin Tănase, Vlad Chiricheș, Alexandru Mitriță</li>
<li>Atacanți: Denis Alibec, Denis Drăguș</li>
</ul>
<figure aria-labelledby="figcaption_attachment_20192124" class="wp-caption aligncenter" id="attachment_20192124"><img alt="" class="size-full wp-image-20192124" decoding="async" fetchpriority="high" height="1350" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/06/romania-cipru.jpg" srcset="https://www.prosport.ro/wp-content/uploads/2025/06/romania-cipru.jpg 1080w, https://www.prosport.ro/wp-content/uploads/2025/06/romania-cipru-768x960.jpg 768w" width="1080"/><figcaption class="wp-caption-text" id="figcaption_attachment_20192124">SURSA FOTO: FRF.RO</figcaption></figure>
<h2><span>Mircea Lucescu s-a plâns de situație la conferința de presă premergătoare jocului de pe Arena Națională</span></h2>
<p>Chiar dacă a fost inclus în lot pentru meciul cu Cipru, Valentin Mihăilă nu este la capacitate maximă, iar selecționerul Mircea Lucescu s-a plâns de situație la conferința de presă.</p>
<blockquote><p>Bîrligea și Bancu s-au accidentat, mai e al treilea care nu joacă, Stanciu. Mihăilă s-a accidentat la celălalt picior. El a venit de la Parma cu un program de alergare de 3 km pe zi, nu se poate pentru un sportiv de performanță. Bancu are o tendinită acută de foarte mult timp, s-a sacrificat până acum. Și Bîrligea are o problemă mai veche”, a declarat Mircea Lucescu.</p></blockquote>
<p>În ceea ce îl privește pe Valentin Mihăilă, ultimul meci oficial jucat de acesta s-a consemnat la data de 31 ianuarie 2025. Atunci a evoluat 45 de minute într-o dispută Parma – Lecce 1-3, din Serie A.</p>

]]></description>
    </item>
    <item>
      <title>Ce veste! Am putea fi mai mulți decât italienii la Euro U21. ProSport a intrat pe stadionul unde tricolorii lui Daniel Pancu vor încerca să obțină victoria anului</title>
      <link>https://www.prosport.ro/fotbal-intern/nationala/ce-veste-am-putea-fi-mai-multi-decat-italienii-la-euro-u21-prosport-a-intrat-pe-stadionul-unde-tricolorii-lui-daniel-pancu-vor-incerca-sa-obtina-victoria-anului-20191971</link>
      <description><![CDATA[<img src="https://www.prosport.ro/wp-content/uploads/2025/06/Ce-veste-Am-putea-fi-mai-multi-decat-italienii-la-Euro-U21-1400x1050.jpg"/><br/><p>CORESPONDENȚĂ DIN SLOVACIA. Naționala de tineret a României este tot mai aproape de debutul la Euro U21, care se va produce miercuri, atunci când tricolorii întâlnesc Italia.</p>
<p>Conform informațiilor de ultimă oră, sunt toate șansele ca suporterii noștri să fie din punct de vedere numeric peste adversarii de la Trnava.</p>
<h2><span>Românii ar putea fi mai mulți decât italienii în primul meci de la Euro U21</span></h2>
<p>După ce au impresionat la Viena, suporterii naționalei își mută acum atenția către echipa de tineret, care bifează un nou turneu final, de această dată sub comanda lui Daniel Pancu.</p>
<p>Așa cum era de așteptat, interesul în jurul Euro U21 nu este unul imens, dar cu toate acestea stadioanele unde se vor afla multe vedete ar putea fi destul de populate.</p>
<p>Cert este că tricolorii vor avea cu siguranță mai bine de 1.000 de suporteri pe arena din Trnava, dar numărul acestora ar putea să crească în următoarele zile. Până pe 4 iunie, cu o săptămână înaintea meciului, fanii reprezentativei noastre au cumpărat 847 de bilete, în total fiind date 3.000 de tichete. Este de așteptat ca la acest meci dintre România U21 și Italia U21 să asiste și destui suporteri slovaci, dornici să urmărească o partidă de calitate.</p>
<p>Doi dintre fanii care vor veni la meciul cu Italia U21 au ținut să urmărească ședința de pregătire de luni. Au făcut-o cu ceva emoții, având în vedere că au putut cu greu să urmărească un sfert de oră din antrenamentul condus de Daniel Pancu. Veniți din Germania, aceștia au mers anul trecut la meciul jucat de FCSB cu Hoffenheim în Europa League, iar sâmbătă au urmărit cum trupa lui Mircea Lucescu este învinsă de Austria lui Sabitezer, scor 1-2.</p>
<p>Cum interesul va crește în următoarele ore, s-ar putea ca stadionul să se umple pe jumătate, ceea ce înseamnă că am putea să avem puțin peste 8.000 de spectatori.</p>
<figure aria-labelledby="figcaption_attachment_20192005" class="wp-caption aligncenter" id="attachment_20192005"><img alt="" class="wp-image-20192005 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/stadion-Trnava-Euro-1400x1050.jpg" srcset="https://www.prosport.ro/wp-content/uploads/2025/06/stadion-Trnava-Euro-1400x1050.jpg 1400w, https://www.prosport.ro/wp-content/uploads/2025/06/stadion-Trnava-Euro-768x576.jpg 768w, https://www.prosport.ro/wp-content/uploads/2025/06/stadion-Trnava-Euro-1536x1152.jpg 1536w, https://www.prosport.ro/wp-content/uploads/2025/06/stadion-Trnava-Euro-2048x1536.jpg 2048w" width="1400"/><figcaption class="wp-caption-text" id="figcaption_attachment_20192005">Jurnaliștii acreditați la meciurile de la Euro U21 au avut de parcurs un proces mai lung pentru a putea să obțină accesul la turneul final</figcaption></figure>
<h2><span>Cum arată stadionul pe care România U21 va debuta la Euro U21</span></h2>
<p>Arena din Trnava pe care se va juca meciul de miercuri are puțin peste 18.000 de locuri. Așadar, nu este o capacitate atât de mare, dar gazonul se prezenta foarte bine în cursul zilei de luni, fiind pregătit de o astfel de competiție.</p>
<p>Cei care se ocupă de gazon pregăteau ultimele lucruri înainte ca echipele să intre pe el și să facă spectacol, în timp ce jurnaliștii testau „terenul” pentru ce va urma în următoarele zile.</p>
<p>Așa cum reiese imediat la o simplă privire, stadionul aparține formației Spartak Trnava, una dintre cele mai cunoscute din Slovacia. Țară care a depășit România la un capitol important, din moment ce a dat o echipă în sezonul precedent din Liga Campionilor, este vorba de Slovan Bratislava.</p>
<p>În urmă cu patru ani, la Trnava a ajuns Sepsi, pentru o dublă din preliminariile Conference League. Atunci, formația din Slovacia a trecut mai departe, după executarea loviturilor de departajare.</p>
<figure aria-labelledby="figcaption_attachment_20191999" class="wp-caption aligncenter" id="attachment_20191999"><img alt="" class="wp-image-20191999 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/stadion-Trnava-1400x1050.jpg" srcset="https://www.prosport.ro/wp-content/uploads/2025/06/stadion-Trnava-1400x1050.jpg 1400w, https://www.prosport.ro/wp-content/uploads/2025/06/stadion-Trnava-768x576.jpg 768w, https://www.prosport.ro/wp-content/uploads/2025/06/stadion-Trnava-1536x1152.jpg 1536w, https://www.prosport.ro/wp-content/uploads/2025/06/stadion-Trnava-2048x1536.jpg 2048w" width="1400"/><figcaption class="wp-caption-text" id="figcaption_attachment_20191999">Foto: ProSport</figcaption></figure>
<p>Tricolorii vor intra pe acest stadion în cursul zilei de marți, atunci când este programat antrenamentul oficial, dar și conferința de presă a lui Daniel Pancu.</p>
<p>După partida cu Italia U21,<span> jucătorii noștri vor reveni la Bratislava, acolo unde sunt și cazați </span>și unde vor juca meciurile cu Spania și Slovacia, celelalte programate în faza grupelor.</p>
<h2><span>Cei 23 de jucători convocați de selecționerul Daniel Pancu în lotul României U21 la EURO 2025</span></h2>
<p>Portari: Sava (Udinese), Hindrich (CFR Cluj), Rafailă (Lecce)</p>
<p>Fundași: Sîrbu (Farul), Strata (Ajaccio), Ignat (Rapid), Duțu (AC Milan), Akdag (Toulouse), M. Ilie (CFR Cluj), Borza (Rapid), Amzăr (Al Nasr Dubai / Dinamo)</p>
<p>Mijlocași: Vulturar (Rapid), Perianu (Slobozia / FCSB), Corbu (APOEL Nicosia), C. Mihai (Dinamo), Grameni (Rapid), R. Ilie (Catanzaro / Nice), O. Popescu (FCSB), I. Stoica (Hermannstadt), Mitrov (Botoșani)</p>
<p>Atacanți: L. Munteanu (CFR Cluj), Blănuță („U” Cluj / FCU Craiova), Burnete (Lecce)</p>
<h2><span>Program România EURO 2025</span></h2>
<ul>
<li>11 Iunie: Italia – România (Trnava)</li>
<li>14 Iunie: Spania – România (Bratislava)</li>
<li>17 iunie: România – Slovacia (Bratislava)</li>
</ul>
<ul>
<li>Andrei Preotu, Andrei Trifan și Mihai Pop (foto&amp;video) sunt trimișii <span>ProSport </span>la Euro U21 și vă țin la curent cu tot ceea ce se întâmplă cu naționala de tineret a României pe parcursul turneului final.</li>
</ul>

]]></description>
    </item>
    <item>
      <title>Cine transmite la TV România – Cipru</title>
      <link>https://www.prosport.ro/fotbal-intern/nationala/cine-transmite-la-tv-romania-cipru-2-20192082</link>
      <description><![CDATA[<img src="https://www.prosport.ro/wp-content/uploads/2025/06/Cine-transmite-la-TV-Romania-Cipru.webp"/><br/><p>Partida România – Cipru este programată marți seară, de la ora 21:45, pe Arena Națională din București, iar postul de televiziune care va transmite meciul în direct este Prima TV.</p>
<p>Cele două reprezentative se duelează în Grupa H a preliminariilor pentru Campionatul Mondial din 2026, turneu final ce va avea loc în SUA, Mexic și Canada.</p>
<h2><span>Prima TV transmite meciul România – Cipru</span></h2>
<p>După înfrângerea supărătoare încasată la <span>Viena, scor 1-2 în fața Austriei, naționala de fotbal din România</span> revine în prim-plan, iar marți seară, de la ora 21:45 se va duela cu reprezentativa din Cipru.</p>
<p>De data aceasta, meciul va avea loc pe teren propriu, respectiv pe Arena Națională din București, iar la televizor nu va mai fi transmis de Antena 1, ci de Prima TV. Însă, confruntarea va putea fi văzută în continuare în format Live Video Online și pe www.ProSport.ro.</p>
<p>În actuala campanie de calificare, postul de televiziune Prima TV a fost responsabil și cu transmiterea în direct a partidei San Marino – România, pe care „tricolorii” au câștigat-o cu un clar 5-1.</p>
<h2><span>România și Cipru, vecine de clasament în Grupa H</span></h2>
<p>Meciul cu Cipru de marți seară este extrem de important pentru România, deoarece o eventuală înfrângere înregistrată pe Arena Națională i-ar scoate aproape definitiv pe „tricolori” din cărțile pentru calificare.</p>
<p>Așa arată clasamentul din Grupa H în acest moment:</p>
<ol>
<li>Bosnia Herțegovina – 9P (4:1)</li>
<li>România – 3P (6:4)</li>
<li>Cipru – 3P (3:2)</li>
<li>Austria – 3P (2:1)</li>
<li>San Marino – 0P (1:8)</li>
</ol>
<p>Însă, doar Bosnia Herțegovina, România și San Marino au jucat câte 3 meciuri în Grupa H. Cipru are doar două partide disputate, iar Austria doar una singură.</p>
<p>Referitor la rezultate, România a debutat în preliminarii cu o înfrângere împotriva Bosniei, 0-1 la București, după care a învins San Marino în deplasare, 5-1, iar apoi a pierdut la Viena, 1-2 cu Austria. În schimb, Cipru s-a impus pe teren propriu cu San Marino, 2-0 și a cedat în deplasare cu Bosnia Herțegovina, 1-2.</p>
<h2><span>Cum arată istoricul întâlnirilor dintre cele două reprezentative</span></h2>
<p>De-a lungul istoriei, <span>reprezentativele din România și Cipru s-au duelat de 10 ori</span>. De 6 ori s-a impus selecționata noastră, o singură dată cea a Ciprului, iar trei confruntări s-au încheiat la egalitate.</p>
<p>Trebuie precizat și că ultimele dueluri au avut loc relativ recent, în precedenta campanie de Liga Națiunilor, în care România și Cipru au făcut parte din Liga C valorică. Atunci, „tricolorii” au câștigat grupa cu victorii pe linie, promovând în Liga B valorică, iar pe Cipru au învins-o tur-retur, 3-0 la Larnaca și 4-1 la București.</p>
<p>Așadar, aceste două dueluri ar trebui să îi ajute pe fotbaliștii lui Mircea Lucescu din punct de vedere moral.</p>
<h2><span>Absențe importante pentru „tricolori”</span></h2>
<p>Pe de altă parte, pe lângă absențele de lungă durată, precum Drăgușin și Olaru, naționala României a pierdut câțiva jucători importanți și după partida de la Viena. Bîrligea, Bancu, Mihăilă și Stanciu nu vor putea fi utilizați de selecționer.</p>
<blockquote><p>Bîrligea și Bancu s-au accidentat, mai e al treilea care nu joacă, Stanciu. Mihăilă s-a accidentat la celălalt picior. El a venit de la Parma cu un program de alergare de 3 km pe zi, nu se poate pentru un sportiv de performanță. Bancu are o tendinită acută de foarte mult timp, s-a sacrificat până acum. Și Bîrligea are o problemă mai veche”, a spus Mircea Lucescu, la conferința de presă premergătoare jocului România – Cipru.</p></blockquote>
<h2><span>Naționala Ciprului are și ea o absență notabilă</span></h2>
<p>În tabăra Ciprului, selecționerul Apostolos Mantzios nu va putea apela la serviciile atacantului central Ioannis Pittas, care în sezonul trecut a înscris 10 goluri pentru CSKA Sofia, într-un total de 22 de partide.</p>
<blockquote><p>Am venit să jucăm un meci foarte interesant, cu un adversar excelent, un antrenor foarte bun și o echipă cu suficientă calitate, cu jucători care joacă la un nivel înalt. Meciurile pe care le-am jucat ne-au arătat că avem multe de oferit și multe de îmbunătățit. Pittas este o pierdere mare, dar există și alți jucători foarte buni în echipa noastră”, a declarat Apostolos Mantzios, selecționerul Ciprului, înaintea disputei de pe Arena Națională.</p></blockquote>

]]></description>
    </item>
    <item>
      <title>Vlad Chiricheș, atacat de un fost internațional. „Nu mai are putere”</title>
      <link>https://www.prosport.ro/campionatul-mondial-2026/vlad-chiriches-atacat-de-un-fost-international-nu-mai-are-putere-20192060</link>
      <description><![CDATA[<img src="https://www.prosport.ro/wp-content/uploads/2025/06/Vlad-Chiriches-atacat-de-un-fost-international.-„Nu-mai-are-putere-1400x1050.jpg"/><br/><p>Fundașul Vlad Chiricheș (35 de ani) a fost atacat de un fost internațional român după evoluția din meciul cu Austria, din preliminariile CM 2026, pierdut cu 2-1 de către tricolori.</p>
<p>Potrivit lui Gică Craioveanu, lui Chiricheș îi lipsește forța și de acest lucru au profitat austriecii. Fundașul a debutat la națională în 2011, iar de atunci a jucat în 76 de meciuri, având o pasă decisivă.</p>
<p>După mai mulți ani în care a evoluat în Premier League și Serie A, în vara lui 2023 a revenit la FCSB, unde în sezonul 2024-2025 a jucat în 37 de meciuri, în toate competițiile, având un gol și o pasă decisivă. Conform <span>Transfermarkt</span>, cota de piață a lui Chiricheș este de 300.000 de euro.</p>
<h2><span>Fost internațional, atac asupra lui Vlad Chiricheș</span></h2>
<p>Fostul atacant al „tricolorilor” Gică Craioveanu a vorbit despre evoluția lui Chiricheș în meciul de la Viena, <span>pierdut de „naționala” lui Lucescu</span>, și susține că fundașul nu mai are aceeași forță ca în meciurile din trecut.</p>
<p>„Chiricheș nu astupă atât de mult teren cum făcea înainte. Nu mai are putere… are o vârstă. A fost prins la mijloc. Jucătorul lor (n.r. Konrad Laimer) i-a creat probleme.</p>
<p>Răzvan (n.r. Marin) și Stanciu au vrut mai ofensiv, cum sunt obișnuiți, dar nu le-a reușit. Linia de mijloc a suferit foarte mult, nu am avut posesie și nu i-am împins în terenul lor”, a declarat Gică Craioveanu la <span>Digi Sport</span>.</p>
<p>„Care era punctul slab al lor? Apărarea. Mie mi s-a părut că fundașul lor dreapta și fundașii centrali au fost foarte greoi, dacă le puneai probleme”, a mai Craioveanu.</p>
<h2><span>„Naționala se va concentra să câștige meciurile rămase”</span></h2>
<p>După primele trei meciuri din Grupa H din preliminariile CM 2026, <span>România se află pe locul al doilea, cu 3 puncte, obținute în fața reprezentativei San Marino</span>.</p>
<p>Pe primul loc al grupei se află Bosnia-Herțegovina, cu 9 puncte, iar pe locul al treilea este Cipru, cu 3 puncte. Marți, 10 iunie, de la ora 21.45, România joacă, pe teren propriu, cu Cipru.</p>
<p>„Naționala se va concentra să câștige meciurile rămase. Cipru, cu un antrenor foarte bun, fost la Aris. La mijloc au jucători foarte rapizi, din campionatul intern. Au pierdut nemeritat cu Bosnia. Vom avea un meci foarte greu. Fotbalul nu mai este ca înainte. Anglia a bătut Andorra cu 1-0, dacă noi băteam cu 1-0 era un scandal imens. Zic că se poate în continuare. Important este să câștigăm. Trei puncte importante. Austria vine la noi acasă, apoi joacă între ele. Noi mergem în Bosnia, iar ei au mari probleme dacă îl pierd pe Dzeko. El ne-a bătut pe noi, pe San Marino. Asta înseamnă să ai jucători de un asemenea nivel. Mental perfecți, tip Ronaldo, tip Messi. Jucători cu personalitate”, a spus Mircea Lucescu.</p>

]]></description>
    </item>
    <item>
      <title>Când ne-a învins Cipru singura dată în istorie? Povestea unicii „Ghete de Aur” din Cipru și a celei mai usturătoare înfrângeri din istorie, 0-12 cu Germania. SPECIAL</title>
      <link>https://www.prosport.ro/fotbal-intern/nationala/cand-ne-a-invins-cipru-singura-data-in-istorie-povestea-singurei-ghete-de-aur-din-cipru-si-a-celei-mai-usturatoare-infrangeri-din-istorie-0-12-cu-germania-special-20192056</link>
      <description><![CDATA[<img src="https://www.prosport.ro/wp-content/uploads/2024/11/Sofronis-Avgousti-nu-s-a-mai-ascuns-si-a-recunoscut-dupa-Romania-Cipru-4-1-„E-clar-asta-2-1400x1050.jpg"/><br/><p>Echipa naţională va înfrunta Cipru, marţi, pe Arena Naţională, de la ora 21.45, în preliminariile Cupei Mondiale. Sâmbătă, tricolorii au fost învinşi cu 2-1 de Austria.</p>
<p>Partida de la București este a 763-a pentru echipa națională a României. Bilanțul la zi este următorul: 338 victorii, 195 egaluri, 229 înfrângeri, 1249-957 golaveraj.</p>
<h2><span>România – Cipru, povestea meciurilor directe dintre cele două țări</span></h2>
<p>Pentru Cipru meciul cu noi va fi al 420-lea. Bilanțul său la zi este: 84 victorii, 71 egaluri, 264 înfrângeri, 374-904 golaveraj.</p>
<p>Cele 11 precedente</p>
<p>• 03.12.1966 Nicosia: CIPRU – ROMÂNIA 1-5 (1-0) prel.CE<br/>
Marcatori: Krystallēs (40) – Dridea I (50, 82), Lucescu (52), Frățilă (66, 74).<br/>
• 23.04.1967 București: ROMÂNIA – CIPRU 7-0 (3-0) prel.CE<br/>
Marcatori: Lucescu (4), Martinovici (15), Dumitriu II (24, 52, 77), I.Ionescu (46, 86).<br/>
• 13.05.1979 Limassol: CIPRU – ROMÂNIA 1-1 (1-1) prel.CE<br/>
Marcatori: S.Kaïafas (33) – Augustin (30).<br/>
• 18.11.1979 București: ROMÂNIA – CIPRU 2-0 (1-0) prel.CE<br/>
Marcatori: Mulțescu (42), M.Răducanu (75).<br/>
• 01.05.1982 Hunedoara: ROMÂNIA – CIPRU 3-1 (2-1) prel.CE<br/>
Marcatori: Văetuș (16), Cămătaru (19), Bölöni (71) – Vrahimēs (29).<br/>
• 12.11.1983 Limassol: CIPRU – ROMÂNIA 0-1 (0-0) prel.CE<br/>
Marcator: Bölöni (77).<br/>
• 29.11.1992 Larnaca: CIPRU – ROMÂNIA 1-4 (1-2) prel.CM<br/>
Marcatori: H.Pittas (41p) – Gh.Popescu (4), Răducioiu (37), Gh.Hagi (78), Hanganu (87).<br/>
• 14.04.1993 București: ROMÂNIA – CIPRU 2-1 (1-1) prel.CM<br/>
Marcatori: I.Dumitrescu (35, 55) – A.Sōtēriou (23).<br/>
• 18.08.1999 Limassol: CIPRU – ROMÂNIA 2-2 (1-1) amical<br/>
Marcatori: Malekos (17), Gogić (66) – I.Lupescu (45), Filipescu (75).<br/>
• 06.02.2000 Nicosia: CIPRU – ROMÂNIA 3-2 (1-1, 2-2) /gol de aur/ Cyprus Cup<br/>
Marcatori: Okkas (8), Pogiatzēs (71), Agathokleous (98) – Mara (23), P.Stoica (56).<br/>
• 26.04.2000 Constanța: ROMÂNIA – CIPRU 2-0 (0-0) amical<br/>
Marcatori: Mutu (59), I.Ganea (81p).<br/>
• 16.08.2006 Constanța: ROMÂNIA – CIPRU 2-0 (2-0) amical<br/>
Marcatori: N.Dică (5), Mutu (28).<br/>
• 09.02.2011 Paralimnē: CIPRU – ROMÂNIA 1-1 (0-0), 4-5 /d.l.dep./ Cyprus Cup<br/>
Marcatori: M.Kōnstantinou (84) – Torje (54).<br/>
• 12.10.2024, Larnaca: CIPRU – ROMÂNIA 0-3 (0-3) LN UEFA, Liga C<br/>
Marcatori: Man (16), Rz.Marin (25p), Drăgușin (36).<br/>
18.11.2024, București: ROMÂNIA – CIPRU 4-1 (2-0) LN UEFA, Liga C<br/>
Marcatori: Bîrligea (2), Rz.Marin (41, 80), Fl.Coman (83) – I.Pittas (52)</p>
<p>• Bilanț: 11 victorii România, 1 Cipru, 3 egaluri</p>
<h2><span>Cele trei partide ale Ciprului din acest an</span></h2>
<ul>
<li>21.03; Larnaca: CIPRU – SAN MARINO 2-0 (0-0) prel.CM<br/>
Spectatori: 2.336. Marcatori: I.Pittas (55), Kakoullēs (86). Arbitru: Treimanis (Letonia). C.G.: Valli Casadei, A.Tosi.<br/>
CIPRU: Mall – Satsias, Sielēs, N.Panagiōtou, Correia (73 Malekkidēs) – L.Loizou (89 Gavriēl), Kastanos, Kousoulos (73 Haralampos Kyriakou), Tziōnēs (63 Kōstē) – I.Pittas, P.Sōtēriou (73 Kakoullēs). Antr. Apostolos Mantzios.</li>
<li>24.03; Zenica: BOSNIA-HERȚEGOVINA – CIPRU 2-1 (1-1) prel.CM (UEFA)<br/>
Spectatori: 7.464. Marcatori: Er.Demirović (22), Hajradinović (56) – I.Pittas (4562). Arbitru: Saggi (Norvegia). C.G.: I.Šunjić, Radeljić – Laïfēs, I.Pittas. C.R.: I.Pittas (90+5).<br/>
CIPRU: Mall – Satsias, Sielēs, Laïfēs, Malekkidēs (88 Correia) – L.Loizou (65 Haralampos Kyriakou), Kastanos, Kousoulos (65 Tziōnēs), Kōstē (72 H.Haralampous), Kakoullēs (88 P.Sōtēriou) – I.Pittas. Antr. Apostolos Mantzios.</li>
<li>06.06; Plovdiv: BULGARIA – CIPRU 2-2 (1-1) amical<br/>
Spectatori: 50. Marcatori: Al.Kolev (27, 61p) – Koutsakos (42), Laïfēs (86). Arbitru: Stojčevski (Macedonia de Nord). C.G.: G.Milanov, Marin Petkov, A.Kraev, A.Petkov, Si.Petrov – Siēkkēs, H.Haralampous.<br/>
CIPRU: Mall – Siēkkēs, Sielēs, N.Panagiōtou, Pileas (79 Laïfēs) – Haralampos Kyriakou (59 L.Loizou), Kastanos (59 M.Ēlia) – A.Fōtē (79 Kakoullēs), Kōstē (46 Artymatas), Tziōnēs (46 H.Haralampous) – Koutsakos (90+1 Satsias). Antr. Apostolos Mantzios.</li>
</ul>
<h2><span>Abia al 2-lea lituanian care ne arbitrează</span></h2>
<p>La partida cu Cipru va oficia o brigadă din Lituania, avându-l la centru Donatas Rumšas, asistenți Aleksandr Radiuš și Dovydas Sužiedėlis, iar rezervă va fi Robertas Valikonis. De asemenea, în camera VAR se vor afla Donatas Šimėnas și Orestas Abramavičius.</p>
<p>Rumšas va fi abia al 2-lea arbitru lituanian care conduce un meci al României. Primul a fost Gediminas Mažeika, care a fost la centru la partida din preliminariile Euro 2012, de la 11.10.2011, Albania – România 1-1.</p>
<p>Donatas Rumšas s-a născut la 21.03.1988. Este arbitru FIFA, iar în ultimul sezon de cupe europene, a condus 4 partide de Liga Campionilor (3 de la faza grupelor în sus), 3 de Liga Europa (2 de la faza grupelor în sus) și 1 de Conference League. Un moment notabil a fost cel în care la meciul Sporting CP – Lille OSC, l-a eliminat pe Angel Gomes de la Lille, după un fault dur asupra lui Gyökeres, fiind primul cartonaș roșu în noul format al competiției.</p>
<p>Până acum are la activ 14 partide inter-țări, echipe mari, la centru:</p>
<p>2019<br/>
10.06; Torshavn: FEROE – NORVEGIA 0-2 (0-0) prel.CE<br/>
2020<br/>
05.09; Tallinn: ESTONIA – GEORGIA 0-1 (0-1) LN UEFA Liga C<br/>
15.11; Sofia: BULGARIA – FINLANDA 1-2 (0-2) LN UEFA Liga B<br/>
2021<br/>
30.03; Leuven: BELGIA – BELARUS 8-0 (4-0) prel.CM (UEFA)<br/>
01.09; Nur-Sultan: KAZAHSTAN – UCRAINA 2-2 (0-1) prel.CM (UEFA)<br/>
09.10; Batumi: GEORGIA – GRECIA 0-2 (0-0) prel.CM (UEFA)<br/>
14.11; Baku: AZERBAIDJAN – QATAR 2-2 (1-1) amical<br/>
2022<br/>
10.06; Mardakan: AZERBAIDJAN – SLOVACIA 0-1 (0-0) LN UEFA Liga C<br/>
24.09; Tel-Aviv: ISRAEL – ALBANIA 2-1 (0-0) LN UEFA Liga B<br/>
2023<br/>
23.03; Zenica: BOSNIA-HERȚEGOVINA – ISLANDA 3-0 (2-0) prel.CE<br/>
12.10; Larnaca: CIPRU – NORVEGIA 0-4 (0-1) prel.CE<br/>
2024<br/>
07.09; Eindhoven: OLANDA – BOSNIA-HERȚEGOVINA 5-2 (2-1) LN UEFA Liga A<br/>
15.11; Porto: PORTUGALIA – POLONIA 5-1 (0-0) LN UEFA Liga A<br/>
2025<br/>
22.03; Cardiff: ȚARA GALILOR – KAZAHSTAN 3-1 (1-1) prel.CM (UEFA)</p>
<h2><span>Ce înseamnă Cipru în fotbal</span></h2>
<p>Fotbalul a fost introdus în Cipru la începutul secolului al XX-lea de către britanici. Inițial s-a jucat în școlile din insulă, unde s-a dovedit a fi extrem de popular, ceea ce a dus la înființarea mai multor cluburi. Pe măsură ce fotbalul s-a așezat, lumea implicată au fost de acord că este nevoie de un organism oficial care să reglementeze acest sport. Astfel, la 23 septembrie 1934, Asociația Cipriotă de Fotbal a fost fondată de opt cluburi: AEL Limassol, Anorthosis Famagusta, APOEL, Aris Limassol, EPA Larnaca, Olympiakos Nicosia, Lefkoşa Türk Spor Kulübü și Trust.</p>
<p>După înființarea Asociației Cipriote de Fotbal, fotbalul a început să fie jucat în mod oficial, CFA organizând diverse campionate pentru cluburile sale membre, dar și echipa națională. Primul meci al acesteia a avut loc pe 23 iulie 1949, la un an după ce a devenit membră a forului mondial FIFA.</p>
<p>A fost un amical împotriva lui Maccabi Tel-Aviv în capitala Israelului, încheiat la egalitate, scor 3-3. Șapte zile mai târziu, în același oraș, a avut primul său meci cu o națională similară, chiar cea a Israelului, pierzând, 1-3. Aceste meciuri însă nu intră în palmaresul oficial și contează doar pentru povești istorice. Abia după noiembrie 1960, când insula și-a obținut independența de sub dominația britanică, au început să fie înregistrate oficial și meciurile echipei naționale.</p>
<ul>
<li>Giovanni Becali, atac devastator la adresa lui Mircea Lucescu: „Sunt niște amatori! Lui Târnovanu i se face o mare nedreptate”. EXCLUSIV</li>
</ul>
<p>Iar primul este tot contra Israelului, dar la Nicosia, pe 23.11.1960, partidă din preliminariile CM 1962. În 1962 a deveit și membră UEFA. Prima sa victorie a venit destul de repede, în al 3-lea meci din palmares, pe 27.11.1963, 3-1 la Nicosia cu Grecia, un amical. Însă prima victorie într-un meci cu miză, a fost într-la al 14-lea său meci, pe 17.02.1969, 2-1 la Nicosia cu Elveția, în cadrul preliminariilor CE 1972.</p>
<p>Dacă multă vreme a fost o carne de tun a celorlalte partenere de grupă, în preliminariile de orice fel, de pe la mijlocul anilor 80 a început să devină o nucă tot mai tare. A început să ridice capul în preliminariile pentru Euro 1984, cele de frumoasă amintire pentru România când am fost parteneri de grupă. Atunci, insularii au obținut două mari rezultate acasă, de fiecare dată 1-1, cu Italia și Cehoslavacia, prima campioană mondială en titre, iar cealaltă o echipă de Top 10.</p>
<p>Rezultatele din turneele de calificare aveau să se îmbunătățească considerabil în anii următori, apărând tot mai mult victoriile, iar momentele când a încurcat vreun mare nume nu au mai produs atâta mirare în jur.</p>
<p>Nu s-a calificat până acum la niciun turneu final de CM sau CE, dar nu mai este demult la tragerea la sorți în ultima urnă valorică, iar adversarele sale mai bine cotate trebuie să fie bine pregătite pentru a o învinge.</p>
<ul>
<li>Câteva recorduri. Cele mai mari scoruri: de trei ori 5-0, de două ori cu Andorra (la 15.11.2000 și la 16.11.2014) și o dată cu San Marino (21.03.2019). Cea mai drastică înfrângere: 0-12 cu Germania de Vest (21.05.1969). Cele mai multe jocuri: Iōannēs Okkas 103 (1997-2011). Cele mai multe goluri: Mihalēs Kōnstantinou 32 (1997-2012).</li>
</ul>
<h2><span>Gheata de aur a Ciprului: Sōtērēs Kaïafas</span></h2>
<p>Cel mai important trofeu internațional al fotbalului câștigat de cipriot a fost Gheata de Aur, trofeu înființat de publicația „France Football” care răsplătea cel mai bun marcator din campionatele țărilor arondate UEFA.</p>
<p>Autorul, Sōtērēs Kaïafas, în 1975/76, atacant al echipei Omonoia din Nicosia, care a totalizat 39 de goluri, depășindu-i pe argentinianul Carlos Bianchi (de la Reims) 34 goluri și pe elvețianul Peter Risi (FC Zürich) 33 goluri.</p>
<p>Pe-atunci, conta doar numărul total de goluri. Peste ani, premiul a fost reorganizat, adăugându-se niște coeficienți numărului de goluri în funcție de forța campionatului, astfel încât niciodată vreun atacant din campionate mici nu va mai putea atinge performanța lui Kaïafas.</p>
<p>Kaïafas a început să joace fotbal la clubul Prodoos din localitatea sa natală, Mia Milia. În timpul invaziei turcești a Ciprului, turcii au ocupat partea de nord a insulei, inclusiv satul natal al lui Kaïafas. De aceea, precum alți 200.000 de ciprioți greci, a trebuit să-și părăsească locuința și să se refugieze în restul Ciprului. S-a mutat o perioadă în Africa de Sud cu familia sa, dar s-au întors în Cipru un an mai târziu și de atunci au locuit în Nicosia.</p>
<p>Avea să devină golgheterul Primei Divizii Cipriote în opt sezoane (1972-72, 1973–74, 1975–76, 1976–77, 1978–79, 1979–80, 1980–81 și 1981–82), marcând un total de 261 de goluri în 388 de meciuri de campionat, deținând recordul de 44 de goluri într-un singur sezon, toate astea într-o perioadă când în Cipru se juca fotbal de plăcere, sumele câștigate de fotbaliști fiind infime.</p>
<p>Astfel și-a ajutat echipa Omonoia AC, să câștige titlul în 11 rânduri, cupa în șapte rânduri, tot de atâtea ori și Supercupa. De asemenea, a fost votat „Sportivul Cipriot al Anului” în 1976 și 1978, iar Asociația Presei Sportive din insulă l-a desemnat, împreună cu atletul Stavros Tziōrtzēs, Sportivul cipriot al Secolului XX.</p>

]]></description>
    </item>
  </channel>
</rss>
