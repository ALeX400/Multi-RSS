<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vin italienii să-l transfere pe Andrei Rațiu. Cluburile de top din Serie A au pregătit milioanele de euro</title>
      <link>https://www.prosport.ro/fotbal-extern/campionate-externe/italia/vin-italienii-sa-l-transfere-pe-andrei-ratiu-cluburile-de-top-din-serie-a-au-pregatit-milioanele-de-euro-20197017</link>
      <description><![CDATA[<img src="https://www.prosport.ro/wp-content/uploads/2025/06/Vin-italienii-sa-l-transfere-pe-Andrei-Ratiu.-Cluburile-de-top-din-Serie-A-au-pregatit-milioanele-de-euro.jpg"/><br/><p>Andrei Rațiu a devenit mai nou o țintă importantă pentru echipele de top din Serie A, o altă grupare intrând în cursa pentru semnătura internaționalului român, după Lazio, AS Roma și Atalanta.</p>
<p>Fiorentina se pregătește de vânzarea brazilianului Dodo, astfel că e gata să ofere milioanele de euro pe transferul fundașului dreapta.</p>
<h2><span>Fiorentina vine să-l transfere pe Andrei Rațiu. Cluburile de top din Serie A sunt gata să pună milioanele pe masă pentru internaționalul român</span></h2>
<p>Andrei Rațiu a devenit în ultimul timp un obiectiv major pentru granzii din Serie A. O altă echipă de top încearcă în această vară să obțină semnătura internaționalului român, după ce Lazio, AS Roma și Atalanta <span>și-au manifestat și ele interesul de a-l aduce</span> pe fotbalistul lui Rayo Vallecano, deținut în coproprietate cu Villarreal.</p>
<p>Fiorentina se pregătește de vânzarea brazilianului Dodo, titularul de pe banca dreaptă a defensivei, astfel că oficialii viola sunt pregătiți să ofere milioanele de euro pe transferul fundașului dreapta al lui Mircea Lucescu. Rațiu ar trebui să fi o concurență serioasă pentru fotbalistul cariocas, în cazul în care nu va fi vândut, sau titular de drept, dacă sud-americanul va fi cedat până la urmă.</p>
<p>Clauza de reziliere a lui Andrei Rațiu este de 25 de milioane de euro, iar cluburile mari din Peninsulă sunt gată să ofere banii. Noul director sportiv al lui AS Roma, Florent Ghisolfi, îl vede pe român varianta ideală pentru flancul drept al apărării. Romanii sunt gata de un adevărat exod pe acel post: Celik, Saud și Sangare sunt pe picior de plecare în această vară.</p>
<p><img alt="" class="size-large wp-image-20058500" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/12/Arabii-i-au-pus-pe-masa-un-contract-de-seic-lui-Victor-Piturca-1-1400x1050.jpg" srcset="https://www.prosport.ro/wp-content/uploads/2024/12/Arabii-i-au-pus-pe-masa-un-contract-de-seic-lui-Victor-Piturca-1-1400x1050.jpg 1400w, https://www.prosport.ro/wp-content/uploads/2024/12/Arabii-i-au-pus-pe-masa-un-contract-de-seic-lui-Victor-Piturca-1-768x576.jpg 768w, https://www.prosport.ro/wp-content/uploads/2024/12/Arabii-i-au-pus-pe-masa-un-contract-de-seic-lui-Victor-Piturca-1-1536x1152.jpg 1536w, https://www.prosport.ro/wp-content/uploads/2024/12/Arabii-i-au-pus-pe-masa-un-contract-de-seic-lui-Victor-Piturca-1-2048x1536.jpg 2048w" width="1400"/></p>
<h2><span>Victor Pițurcă nu e impresionat fundașul dreapta al naționalei României. „E un jucător bun, dar nu așa cum se spune”</span></h2>
<p>Fostul selecționer al naționalei României îl apreciază pe Andrei Rațiu, însă spune că <span>nu este atât de bun cât se spune despre el</span>. Pițurcă a observat și el că, la echipa de club, fundașul dreapta își părăsește prea des zona, iar adversarii profită de acest lucru. Îl sfătuiește pe căpitanul echipei naționale în lipsa lui Nicolae Stanciu, să fie mai mult fundaș dreapta, postul său de bază.</p>
<p>„Rațiu? E un jucător bun, dar nu așa cum se spune. Eu spun că se scriu prea multe despre el. El e un fundaș lateral și cred că ar trebuie să fie mai mult fundaș.</p>
<p>La echipa de club își părăsește prea mult zona, dar e unul dintre jucătorii buni al echipei naționale”, a declarat Victor Pițurcă la <span>DigiSport</span>.</p>
<p> </p>

]]></description>
    </item>
    <item>
      <title>Ilie Dumitrescu i-a dat „target” lui Răzvan Burleanu. Pentru ce fotbalist trebuie să se dea peste cap președintele FRF: „Aș face orice”</title>
      <link>https://www.prosport.ro/fotbal-intern/nationala/ilie-dumitrescu-i-a-dat-target-lui-razvan-burleanu-pentru-ce-fotbalist-trebuie-sa-se-dea-peste-cap-presedintele-frf-as-face-orice-20196642</link>
      <description><![CDATA[<img src="https://www.prosport.ro/wp-content/uploads/2025/06/Ilie-Dumitrescu-i-a-dat-„target-lui-Razvan-Burleanu.-Pentru-ce-fotbalist-trebuie-sa-se-dea-peste-cap-presedintele-FRF-„As-face-orice-1400x1050.jpg"/><br/><p>Fostul internațional Ilie Dumitrescu a remarcat câțiva jucători care ar putea face pasul de la naționala de tineret la cea de seniori, iar pentru unul dintre aceștia i-a dat „target” șefului FRF, Răzvan Burleanu, pentru a-l convinge.</p>
<p>Dacă Louis Munteanu și Andrei Borza au fost <span>remarcați și de Mihai Stoica</span>, oficialul FCSB, în cazul celui de al treilea situația este ceva mai complicată, fiind nevoie de implicarea președintelui FRF pentru soluționare.</p>
<p>Fundașul Umit Akdag (21 de ani) evoluează în Franța, la Toulouse, și are dublă cetățenie, română și turcă, fiind eligibil și pentru <span>naționala Turciei, spre care înclină, potrivit selecționerului Daniel Pancu</span>.</p>
<h2><span>Ilie Dumitrescu, „target” pentru președintele Burleanu. Fotbalistul pentru care șeful FRF trebuie să se dea peste cap</span></h2>
<p>Jucătorul pentru care Ilie Dumitrescu inisistă și i-a dat „target” lui Răzvan Burleanu este fundașul Umit Akdag, care este eligibil pentru echipa națională a Turciei.</p>
<p>„Louis Munteanu, Mircea Lucescu a spus că era titular la meciul cu Austria. Așa s-a pronunțat. Borza are și el șansa lui, dacă ar avea continuitate la Rapid.</p>
<p>Pentru mine, un câștig mare de tot este Umit Akdag și aș face orice efort ca el să facă pasul. L-am văzut în două meciuri, mijlocaș central și fundaș central. Mi s-a părut foarte bun, are și o tehnică foarte bună”, a declarat Ilie Dumitrescu la <span>Digi Sport</span>.</p>
<p>Umit Akdag are o cotă de piață de 600.000 de euro, a venit în Franța sub formă de împrumut de la Alanyaspor, iar în sezonul 2024-2025 a jucat în 12 meciuri, cumulând aproape 700 de minute de joc.</p>
<p>În meciul România U21 – Italia U21, 0-1, Akdag a fost notat de SofaScore cu 7,1, iar la partida cu selecționata Spaniei U21, fundașul a primit nota 6,7.</p>
<p>România U21 joacă, marți (ora 22.00) cu reprezentativa Slovaciei U21, în ultimul meci din Grupa A de la EURO 2025 U21 care se desfășoară în Slovacia.</p>
<p>Clasamentul Grupei A, înainte de meciurile de marți, este: Spania U21 (6 puncte, 5-3 golvaraj), Italia U21 (6 puncte, 2-0 la golaveraj), Slovacia U21 (0 puncte, 2-4 golaveraj) și România U21 (0 puncte, 1-3 golaveraj).</p>
<h2><span>Raul Florucz a ales Austria</span></h2>
<p>Jucătorul Raul Florucz (23 de ani), născut în Austria, din părinți români, a fost în atenția lui Mircea Lucescu, dar și a lui Răzvan Burleanu pentru a-l convinge să joace pentru „tricolori”, după ce la nivel de echipă de tineret jucase pentru reprezentativa Austriei. În ciuda insistențelor oficialilor români, Florucz nu a putut fi convins să aleagă naționala României.</p>
<p>„Acesta este un moment foarte special pentru mine. Am crescut în Austria, sunt austriac și am făcut primii pași în fotbal aici. În același timp, am cel mai mare respect pentru moștenirea românească, ce mi-a fost transmisă de familia mea și care mi-a modelat personalitatea. Sunt recunoscător pentru sprijinul pe care l-am primit în cariera mea atât din partea Austriei, cât și din România.</p>
<p>Decizia mea nu se referă la alegerea unei naționale în fața celeilalte, ci mai degrabă în acceptarea drumului care m-a adus aici. Sunt hotărât să dau totul pentru Austria și să-mi fac familia și fanii mândri”, a declarat Florucz.</p>
<p><span>Florucz a fost dorit de Gigi Becali, pentru FCSB</span>, însă jucătorul este înclinat să aleagă o echipă din Europa.</p>

]]></description>
    </item>
    <item>
      <title>Destin răscolitor în echipa României la EURO U19: forțat să renunțe la fotbal, fostul coechipier al lui Daniel Prodan a plecat la 21 de ani în Germania unde s-a născut fiul său, Raul Marița, fundașul stânga de azi al tricolorilor! „La Furth i-am fost antrenor la teren și părinte acasă”. EXCLUSIV </title>
      <link>https://www.prosport.ro/euro-u19-2025/destin-rascolitor-in-echipa-romaniei-la-euro-u19-fortat-sa-renunte-la-fotbal-fostul-coechipier-al-lui-daniel-prodan-a-plecat-la-21-de-ani-in-germania-unde-s-a-nascut-fiul-sau-raul-marita-fundasul-20196648</link>
      <description><![CDATA[<img src="https://www.prosport.ro/wp-content/uploads/2025/06/Destin-rascolitor-in-echipa-Romaniei-la-EURO-U19.-Fortat-sa-renunte-la-fotbal-fostul-coechipier-al-lui-Daniel-Prodan-a-plecat-la-21-de-ani-in-Germania-unde-s-a-nascut-fiul-sau-Raul-Marita.jpg"/><br/><p>Naționala de juniori a debutat cu dreptul la EURO U19 organizat în țara noastră și a trecut, la limită, 2-1, dar total meritat, de selecționata Muntenegrului. <span>„Copiii” lui Ion Marin </span>au impresionat prin talent și puterea de revenire, într-un prim 11 în care nu mai puțin de 7 fotbaliști au provenit din „diaspora” tricoloră.  Darius Fălcușan (Empoli), Emanuel Marincău (Mainz), Ianis Târbă care vine de la Celta Vigo și a fost format la Barcelona, Luca Szimionaș și Ioan Vermeșan, ambii de la Verona, Kodor de la Lecce.</p>
<p>Printre ei s-a evidențiat și un puști bătăios pe care, cu toate drepturile de autor, tribuna l-a botezat, având timbrul zulufilor de pe podoaba capilară, dar și ținând cont de postul lui din teren: Cucurella! E vorba de Raul Marița (18 ani), legitimat la <span>Greuther Furth. </span></p>
<p><span>ProSport</span> vă prezintă azi, când România U19 se pregătește de marele meci cu Spania programat de la 21:00 la Voluntari, povestea tânărului născut în Germania, în rama mărturisirilor făcute de tatăl său, Alin Marița (50 de ani). Fost junior la Olimpia Satu Mare și coleg cu regretatul Daniel Prodan. Iar azi… antrenor la juniori în cadrul clubului german Greuther Furth, unde activează fiul!</p>
<p>O poveste puternică de familie împletită ca un odgon între trecut, prezent și viitor. Nu e o relatare, nici măcar un interviu, ci mai mult o misivă îmbibată în trăiri, renunțări, renașteri, lacrimi și speranță. Un zapis scobit cu verzale crunte în gândul unui tânăr care, la vârsta fiului său, a trebuit să renunțe la fotbal dintr-un motiv pe care nu vrea să-l scoată din cufărul suferinței. Un fior de fericire regăsită prin reușita băiatului său.</p>
<h2><span>Alin. Tatăl. Trecutul. „Părinții nu m-au susținut. Iar atunci mi-am spus că, dacă o să am băieți…”</span></h2>
<p>În urmă cu mai bine de trei decenii, un tânăr din istmul țării, Satu Mare, aflat în taina vârstei majoratului, era obligat să renunțe la fotbal. Primise o ofertă din prima ligă din Ungaria. Părinții nu și-au dat acordul rece al unei semnături și, în gluga timpului, a mai rămas fiorul unei promisiuni în gând. „Dacă o să am băieți…”.</p>
<blockquote><p>Și eu am jucat fotbal! Am început în România, la Someșul Satu Mare, după care am fost cumpărat de Olimpia. Am fost coleg cu regretatul Didi Prodan, într-o echipă de juniori foarte bună. Am mers la un turneu în Ungaria, la Budapesta, unde am reprezentat România. Atunci am avut ofertă de la o echipă din Ungaria, din prima ligă, dar eram minor și părinții trebuiau să semneze ca să pot evolua în străinătate. Iar ei nu au vrut! Pe vremurile acelea era altfel, pe mine părinții nu m-au susținut cu fotbalul. Iar atunci mi-am spus că, dacă o să am băieți și vor să joace fotbal, o să-i ajut cu tot ce pot, cu toată ființa mea! La vârsta de 17 ani, aproape 18 ani, am terminat-o cu fotbalul. De ce? Nu pot să vă spun! De curând am avut întâlnirea de 30 de ani cu juniorii de atunci de la Olimpia, am venit în România și a fost foarte frumos. Și ei mi-au adresat această întrebare: de ce m-am lăsat de fotbal?. Nu am putut să le dau nici lor răspunsul! În Germania am plecat la 21 de ani, am cunoscut-o pe soția mea, așa a fost destinul, așa cum spune mama. Mă bucur foarte mult că avem doi copii de care suntem foarte mândri. Am mai jucat în Germania, la nivel regional… dar era prea târziu. Și așa m-am întrebat mereu, oare ce s-ar fi întâmplat dacă nu mă lăsam, dacă mergeam mai departe… Dar poate nu îmi cunoșteam soția, nu aveam copiii… totul are un drum”.</p></blockquote>
<h2><img alt="" class="aligncenter size-large wp-image-20196662" decoding="async" height="930" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/tata-fiu-cupa-1400x930.jpg" srcset="https://www.prosport.ro/wp-content/uploads/2025/06/tata-fiu-cupa-1400x930.jpg 1400w, https://www.prosport.ro/wp-content/uploads/2025/06/tata-fiu-cupa-768x510.jpg 768w, https://www.prosport.ro/wp-content/uploads/2025/06/tata-fiu-cupa-1536x1020.jpg 1536w, https://www.prosport.ro/wp-content/uploads/2025/06/tata-fiu-cupa.jpg 2048w" width="1400"/></h2>
<h2><span>Raul. Fiul. Prezentul. „Trăiesc o chestie pe care eu nu am reușit-o și, poate…”</span></h2>
<p>E iunie 2025. Și sub cupola de peruzea a Mănăstirii Cașin, un bărbat trecut de pragul celor 50 de ani plânge cu lacrimi sfinte de părinte. Fiul său, acum la vârsta când tatăl s-a lăsat de fotbal, șoptește versul: „Un nume de Traian…”. Lângă umăr, aproape, este al doilea băiat, și, precum în clocotul vieții, soția. Iar în cochilia scaunelor de plastic, aproape de sarea lacrimilor de pe obraz, mai stă cineva! O bunică mândră cât Arcul de Triumf… „Mama mi-a spus că așa a fost destinul”.</p>
<blockquote><p>Chiar povesteam acum două zile cu soția, trăiesc o chestie pe care eu nu am reușit-o și, poate, o s-o reușească Raul.  Soția mea este și ea româncă, dar stă de foarte mult timp în Germania. Raul s-a născut în Germania în 2006 și joacă fotbal de la vârsta de trei ani. Când încă nu avea cinci ani a fost luat de clubul unde este și în prezent, Greuther Furth. Noi am încercat cu ambii copii să vorbim românește. Raul înțelege totul, poate să răspundă, dar sunt momente când este cam greu. Este de trei săptămâni în România și mi-a spus că simte că, pe zi ce trece, devine tot mai ușor să se exprime. Am fost antrenorul lui la Greuther Furth, la echipa U19, unde eu ocup postul de secund. Până în iarnă, când Raul a făcut pasul în echipa U23 și, de două ori, a fost chemat și la prima echipă. Eu am mai fost antrenorul lui de două ori, când avea 7 ani, apoi 15. La teren am fost antrenor, acasă i-am fost părinte. Nu pot să descriu clipele trăite cu Muntenegru în cuvinte, sunt momente care îți rămân și nu o să le mai fure nimeni, ceva de neuitat! Am plâns, am plâns de fericire. Când l-am văzut la imn, acolo jos… ăla a fost un moment de nedescris. Am fost la meciul cu Muntenegru toată familia, eu, soția, fratele lui Raul, care este cu cinci ani mai mic și joacă și el fotbal. Și a mai fost cineva. A fost… mama mea”.</p></blockquote>
<h2><img alt="" class="aligncenter size-large wp-image-20196663" decoding="async" height="1400" sizes="(max-width: 1050px) 100vw, 1050px" src="https://www.prosport.ro/wp-content/uploads/2025/06/marita-mama-1050x1400.jpg" srcset="https://www.prosport.ro/wp-content/uploads/2025/06/marita-mama-1050x1400.jpg 1050w, https://www.prosport.ro/wp-content/uploads/2025/06/marita-mama-768x1024.jpg 768w, https://www.prosport.ro/wp-content/uploads/2025/06/marita-mama-1152x1536.jpg 1152w, https://www.prosport.ro/wp-content/uploads/2025/06/marita-mama.jpg 1500w" width="1050"/></h2>
<h2><span>România. Sângele. Viitorul. „Trăiește o bucurie foarte mare să joace pentru România. Mi-a zis că a lins sânge”</span></h2>
<p>Crescut în lumea rigidă a nibelungilor, Raul simte imnul și este croit să „dea dovezi la lume…”. A luptat ca un leu cu mult mai masivii adversari muntenegreni și nu renunță la niciun fir de iarbă de sub el. Tânărul este de trei săptămâni la București și i-a spus părintelui său că, deja, a „lins sânge”. Un sânge de roman.</p>
<blockquote><p>Pentru Raul este o bucurie foarte mare să joace pentru România, chiar de prima oară când a fost chemat la lot! Iar acum mi-a spus că… nu știu cum să traduc… a lins sânge, spun cuvânt cu cuvânt din germană, un fel de: a simțit gustul. Chiar vorbeam cu el, înainte de EURO. I-am adresat această întrebare: dacă ar veni și Germania și România să te vrea la națională, ce o să alegi? A zis: România!”.</p></blockquote>
<ul>
<li>Citește și <span>Povestea senzațională sub tricolor! Fiul Alinei Dobrin, fosta handbalistă de Europene și Mondiale a României, debutează azi ca fotbalist la EURO U19: „Însărcinată cu tine, am ratat argintul. Tu ai devenit medalia mea. Azi e vremea să o câștigi pentru mine”.</span></li>
</ul>

]]></description>
    </item>
    <item>
      <title>Fotbalistul din Generația de Aur, prins de iubitul femeii cu care avea o aventură: „Am sărit pe geam”. Răsturnare de situație după mulți ani</title>
      <link>https://www.prosport.ro/sport-life/fotbalistul-din-generatia-de-aur-prins-de-iubitul-femeii-cu-care-avea-o-aventura-am-sarit-pe-geam-rasturnare-de-situatie-dupa-multi-ani-20196309</link>
      <description><![CDATA[<img src="https://www.prosport.ro/wp-content/uploads/2025/06/Fotbalistul-din-Generatia-de-Aur-prins-de-iubitul-femeii-cu-care-avea-o-aventura.-„Am-sarit-pe-geam.-Rasturnare-de-situatie-dupa-multi-ani-1400x857.jpg"/><br/><p>Un fost component al Generației de Aur a fost prins în pat de iubitul femeii cu care avea o aventură și a sărit pe geam ca să scape.</p>
<p>Este vorba despre Florin Prunea, iar întâmplarea a avut la Cluj, chiar în iarna Revoluției din 1989, pe când portarul evolua pentru „șepcile roșii”.</p>
<h2><span>Florin Prunea, prins în flagrant de iubitul femeii cu care avea o aventură</span></h2>
<p>Fostul membru al Generației de Aur a fost prins în pat de iubitul femeii <span>cu care avea o aventură</span> și, pus în fața faptului împlinit, a fost nevoit să sară pe geam ca să scape. Bărbatul nu era oricine, ci șeful de la Arme și Muniții Cluj.</p>
<p>Amantlâcul s-a petrecut în orașul ardelean, chiar înainte de Revoluției 1989, pe când goalkeeper-ul apăra buturile „șepcilor roșii”. Interesant este că, peste ani și ani, Prunea și bărbatul respectiv au devenit buni prieteni.</p>
<p>„Era înainte de Crăciun, era un frig afară, cred că eram în 1989, eram la Cluj. Marius Popescu era mai mic, era de la juniori, de abia îl luase Cornel Dinu. Eram cu două piese. Ne-am dus prin oraș, am mâncat ceva, am băut un șpriț și am zis hai să mergem la una din ele acasă.</p>
<p>Era una frumoasă, avea niște ochi, nu poti să îi dau numele. Noi știam că e cu cineva, era iubita șefului de la Arme și Muniții de la Cluj. Ne-am dus la ea acasă. Eu eram cu ea și Popeață cu tovarășa ei. Am stat pe acolo, una-alta, pe la vreo 3, bum-bum în ușă. O întreb cine e. ‘El e, a venit’. ‘Cum adică a venit?</p>
<p>Am sărit pe geam frate, se deschidea și dădeai direct în stradă. Clujenii știu ce spun. Zăpadă, frig. Am ieșit cu hainele în mâini, când l-am auzit. ‘El e’. ‘Cum el, păi nu ziceai că nu vine?’. Când am luat-o cu Popeață la fugă pe străzi, ne-am îmbrăcat la 20 de minute, doar chiloții am pus pe mine. Era un frig. Culmea e că el știe, persoana respectivă. Acum mi-e prieten foarte bun”, a declarat Florin Prunea la <span>iAMsport</span>.</p>
<p><img alt="" class="size-large wp-image-20196319" decoding="async" height="1050" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1400x1050.jpg" srcset="https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1400x1050.jpg 1400w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-768x576.jpg 768w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1536x1152.jpg 1536w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-2048x1536.jpg 2048w" width="1400"/></p>
<h2><span>Dat de gol la TV. „Mi-a oferit 100 de dolari și l-am dus la mine la garsoniera din Balta Albă”</span></h2>
<p>Florin Prunea a dezvăluit un alt moment stânjenitor din perioada în care activa ca fotbalist. Chiar în timpul căsniciei cu Lidia au existat momente tensionate între cei doi, unul dintre ele fiind pe vremea când portarul apăra poarta echipei naționale.</p>
<p>Aflat într-o seară alături de soția sa în pat, la TV era <span>dezvăluită o aventură de-a acestuia</span>. Așa cum era și normal, consoarta l-a luat la întrebări, iar portarul a recunoscut aventura, dar a asigurat-o că nimic nu s-a întâmplat între el și femeia respectivă.</p>
<p>„Eram cu nevastă-mea, ne uitam la TV la emisiunea lui Vlad Craioveanu la 12 noaptea și intră o invitată…Nevastă-mea fuma, se uita pe o revistă și începe aia ‘Acum o săptămână am fost la Vox Maris și l-am cunoscut pe Florin Prunea.</p>
<p>Nevastă-mea: ‘Ce a zis de tine?’. ‘Stai să vedem că n-a zis nimic’. Și a început ea: ‘A venit de la echipa națională cu colegii lui în discotecă, mi-a oferit 100 de dolari și l-am dus la mine la garsoniera din Balta Albă’.</p>
<p>‘M-am dus să fac un duș, s-a dezbrăcat și el, stăteam pe canapea și când am văzut…. M-a luat tandru, m-a pupat’. Mă uitam la nevastă-mea, îi tremura țigara în mână. Zic: ‘Am comis-o. M-am îmbătat’. ‘Și ce ai făcut?’. ‘N-am făcut nimic, s-a îmbrăcat și m-am dus acasă’”, a spus Florin Prunea în podcastul Las Vegas Romania.</p>
<p> </p>

]]></description>
    </item>
    <item>
      <title>Universitatea s-a înțeles cu „copilul” lui Gică Hagi! Mijlocaşul defensiv semnează cu echipa lui Mihai Rotaru</title>
      <link>https://www.prosport.ro/fotbal-intern/superliga/universitatea-s-a-inteles-cu-copilul-lui-gica-hagi-mijlocasul-defensiv-semneaza-cu-echipa-lui-mihai-rotaru-20196620</link>
      <description><![CDATA[<img src="https://www.prosport.ro/wp-content/uploads/2025/06/Universitatea-s-a-inteles-cu-„copilul-lui-Gica-Hagi-Mijlocasul-defensiv-semneaza-cu-echipa-lui-Mihai-Rotaru.webp"/><br/><p>Universitatea Craiova s-a înțeles în cele din urmă cu Tudor Băluță (26 de ani), fotbalist crescut de Gică Hagi (60), pentru un transfer definitiv.</p>
<p>Mijlocașul a fost cerut de antrenorul Mirel Rădoi (44) la echipă de săptămâni bune, iar patronul Mihai Rotaru i-a îndeplinit dorința și a demarat negocierile. Acum, totul este aproape de final.</p>
<h2><span>Tudor Băluță va fi jucătorul Universității Craiova în 2025-2026. Mijlocașul crescut de Gică Hagi a fost convins de Mihai Rotaru și Mirel Rădoi</span></h2>
<p><span>Mirel Rădoi i-a cerut lui Mihai Rotaru transferul lui Tudor Băluță</span> de la Slask Wroclaw, în ciuda faptului că mijlocașul nu s-a descurcat deloc bine în Polonia.</p>
<p>De altfel, <span>Tudor Băluță a fost numit drept „cea mai mare greşeală a clubului Slask în secolul XXI”</span>. Afirmația a fost făcută de un polonez, care la rândul său a confirmat negocierile pe axa Slask Wroclaw-Universitatea Craiova pentru transferul fotbalistului.</p>
<p>Și se pare că în cele din urmă, Mihai Rotaru a ajuns la un acord total cu mijlocașul, după cum informează cei de la <span>Fanatik</span>.</p>
<p>Conform sursei citate, înțelegerea dintre Universitatea Craiova și fotbalist nu mai poate fi anulată, însă oltenii încă așteaptă ca Tudor Băluță să își rezolve și ultimele probleme „ce țin de contractul său cu echipa poloneză”. Ulterior, după ce va deveni liber, Băluță va putea fi prezentat oficial în Bănie.</p>
<h2><span>Cu ce rămâne Tudor Băluță după experiența din Polonia</span></h2>
<p>Tudor Băluță a jucat 26 de meciuri în sezonul 2024-2025, fără să contribuie cu vreo reușită pe plan ofensiv. Din nefericire, Slask a traversat cea mai slabă stagiune din ultimele două decenii și a retrogradat în Liga 2 după 17 ani consecutivi petrecuți pe prima scenă a fotbalului polonez.</p>
<blockquote><p>Tudor Băluță negociază cu Universitatea Craiova și este aproape de revenirea în România. Dacă nu se întâmplă nimic pe ultima sută de metri, va părăsi în curând clubul Slask Wrocław. Va rămâne liber de contract. Va fi una dintre cele mai mari greșeli făcute de club pe piața transferurilor în secolul XXI”, a scris jurnalistul Bartosz Wieczorek, pe platforma X, la data de 27 mai.</p></blockquote>
<p>Potrivit site-ului de specialitate Transfermarkt, cota de piață a lui Tudor Băluță este de 350.000 de euro.</p>
<p>În schimb, în apogeul carierei, respectiv în vara lui 2019, mijlocașul era evaluat de aceeași sursă la impresionanta sumă de 4.500.000 de euro. Pe atunci, Tudor Băluță se afla sub contract cu Brighton, grupare din Premier League care i-a plătit lui Gică Hagi 2.900.000 de euro pentru transfer.</p>
<p>Pentru naționala mare a României, Băluță și-a făcut apariția într-un total de 12 partide.</p>

]]></description>
    </item>
  </channel>
</rss>
