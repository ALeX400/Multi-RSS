<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Loredana Groza i-a dansat și i-a cântat la masă lui Gică Hagi sub privirile soției acestuia</title>
      <link>https://www.prosport.ro/diverse/loredana-groza-i-a-dansat-si-i-a-cantat-la-masa-lui-gica-hagi-sub-privirile-sotiei-acestuia-20216578</link>
      <description><![CDATA[<img src="https://www.prosport.ro/wp-content/uploads/2025/07/Loredana-Groza-i-a-dansat-si-i-a-cantat-la-masa-lui-Gica-Hagi-sub-privirile-sotiei-acestuia.jpg"/><br/><p>Joi seară, 10 iulie 2025, în cadrul unei petreceri care a avut loc la Fratelli, în Constanța, Loredana Groza (55 de ani) i-a dansat și i-a cântat la masă lui Gică Hagi (60).</p>
<p>În timp ce artista își făcea numărul în uralele celor prezenți, „Regele” a privit liniștit de lângă soția sa, Marilena Hagi.</p>
<h2><span>Marilena și Gică Hagi, încântați de muzica artistei Loredana Groza. Cum au fost surprinși la Fratelli</span></h2>
<p>Cu doar câteva zile înainte de startul unui nou sezon copetițional, care nu îl va mai prinde din postura de antrenor al Farului Constanța, Gică Hagi a petrecut la Fratelli, o locație de pe litoral unde și-a făcut apariția alături de soția Marilena, de fiul Ianis și de nora Elena.</p>
<p>Concret, petrecerea a avut loc joi, 10 iulie 2025, iar la Fratelli au fost prezenți și mai mulți artiști. Însă, mulțimea a „explodat” atunci când în scenă au intrat Loredana Groza și formația Pindu, renumită pentru melodiile machedonești.</p>
<p><span>Loredana Groza, care l-a mai încâtat pe Gică Hagi cu vocea ei</span> și în trecut, nu s-a putut abține atunci când l-a văzut pe „Rege” și s-a dus glonț la masa acestuia.</p>
<p>Ulterior a urmat un show de zile mari. Lori i-a dedicat mai multe melodii machedonești lui Gică Hagi, ajutată fiind și de experiența formației Pindu în această zonă muzicală.</p>
<p>Mai multe clipuri cu <span>prestația Loredanei Groza</span> s-au viralizat pe rețelele de socializare, unul dintre ele fiind prezent mai jos, iar la un moment dat, artista a putut fi văzută în timp ce se urcă pe masa acționarului majoritar de la Farul Constanța.</p>
<blockquote cite="https://www.tiktok.com/@radumazarejr/video/7525567852926094614" class="tiktok-embed" data-video-id="7525567852926094614" style="max-width: 605px; min-width: 325px;">
<section>@radumazarejr S-bãneadzã armãnamea! #fratelli #Mamaia #Constanta #vacanta #romania #romania🇷🇴 #vara2025 #fyp #creatorsearchinsights ♬ original sound – Radu Mazăre Jr.</section>
</blockquote>
<p><script async="" src="https://www.tiktok.com/embed.js"></script></p>
<h2><span>Loredana Groza, mare fană Gică Hagi și Diego Maradona: „Regele Hagi este etalonul!”</span></h2>
<p>Loredana Groza îl cunoaște pe Gică Hagi încă din perioada în care acesta făcea spectacol pe arenele de fotbal din întreaga lume. Mare pasionată de sport, printre altele, artista a spus despre „Rege”, într-un interviu acordat în urmă cu mai mulți ani, că este „etalonul în fotbalul românesc”:</p>
<blockquote><p>Am copilărit într-un oraș sportiv, la Onești, și pentru mine sportul este foarte aproape de suflet. Hagi, „Regele” Hagi, este etalonul în fotbalul românesc. (n.r. – Idol din afara României?) Țin minte că primul meu Campionat Mondial de fotbal a fost în Italia și am avut șansa să îl văd jucând pe Maradona și să țip acolo, din tribune. Un meci senzațional și faptul că l-am văzut în carne și oase pe Maradona, pentru mine e o amintire extrem de importantă”, Loredana Groza, la Orange Sport.</p></blockquote>

]]></description>
    </item>
    <item>
      <title>Giovanni Becali știe ce trebuie să facă Louis Munteanu înaintea transferului iminent de la CFR Cluj. E vorba despre milioane de euro: „Altfel, e un fraier”</title>
      <link>https://www.prosport.ro/fotbal-intern/superliga/giovanni-becali-stie-ce-trebuie-sa-faca-louis-munteanu-inaintea-transferului-iminent-de-la-cfr-cluj-e-vorba-despre-milioane-de-euro-altfel-e-un-fraier-20216728</link>
      <description><![CDATA[<img src="https://www.prosport.ro/wp-content/uploads/2025/07/Giovanni-Becali-stie-ce-trebuie-sa-faca-Louis-Munteanu-inaintea-transferului-iminent-de-la-CFR-Cluj.-E-vorba-despre-milioane-de-euro.webp"/><br/><p>Giovanni Becali (73 de ani), poate cel mai renumit impresar din fotbalul românesc, a fost pus în postura de a comenta transferul record care îl va avea în prim-plan pe Louis Munteanu (23).</p>
<p>Așa cum Nelu Varga a anunțat vineri, 11 iulie 2025, fotbalistul va fi vândut în Franța în schimbul unei sume record pentru Superliga: 18.000.000 de euro!</p>
<h2><span>Louis Munteanu trebuie să aibă grijă când își negociază transferul de la CFR Cluj în Franța! Sfat prețios de la impresarul Giovanni Becali</span></h2>
<p>Joi seară, la scurt timp după remiza CFR-ului din manșa întâi a primului tur preliminar din Europa League, 0-0 cu Paksi la Budapesta, <span>Nelu Varga a lăsat de înțeles că îl va vinde pe Louis Munteanu</span>.</p>
<p>Deși este dornic să ajungă în grupele celei de-a doua cea mai importantă competiție intercluburi de pe continent, afaceristul a fost convins cu o ofertă de milioane de euro, care i-ar permite să pună banii de la UEFA în plan secund.</p>
<p>Iar vineri, Nelu Varga a aruncat „bomba”. Patronul ardelenilor a revenit cu o nouă declarație și a lăsat de înțeles că <span>transferul lui Louis Munteanu e ca și realizat</span>. În plus, de data aceasta a oferit și câteva detalii. A sugerat că echipa la care va face pasul golgheterul sezonului 2024-2025 din Superliga este franceză și, de asemenea, a spus că suma de transfer se ridică la peste 18.000.000 de euro cu tot cu bonusuri.</p>
<p>Contactat pentru a-și spune părerea de impresar profesionist, Giovanni Becali a oferit câteva detalii interesante. A sugerat că bonusul în cazul lui Munteanu nu va putea depăși 30% din suma de 18.000.000 de euro și, de asemenea, a spus că doar câteva echipe din Hexagon pot face o asemenea ofertă, exemplele date fiind Olympique Marseille, Rennes, Monaco, PSG și Lille.</p>
<p>Pe de altă parte, Giovanni Becali și-a permis să îi dea un sfat prețios lui Louis Munteanu, căruia i-a solicitat să ceară un salariu anual de cel puțin 1.500.000 de euro, având în vedere că taxele în Franța sunt duble față de România.</p>
<blockquote><p>Sunt acei africani cu cetățenie franceză… ei strălucesc la echipele naționale când sunt convocați. La banii ăștia să plece. Este un fraier dacă nu semnează pe cel puțin 1 milion jumate, 2… În Franța taxele sunt duble”, a declarat Giovanni Becali, potrivit <span>Fanatik</span>.</p></blockquote>
<h2><span>Ce afacere pentru Nelu Varga</span></h2>
<p>În iulie 2024, Nelu Varga l-a transferat pe Louis Munteanu de la Fiorentina cu suma de 2.300.000 de euro. În prezent, site-ul de specialitate Transfermarkt îl evaluează pe fotbalist la 5.000.000 de euro, însă patronul CFR-ului e pe punctul de a încasa de aproape patru ori mai mult în schimbul lui Munteanu.</p>
<p>Așadar, dacă tranzacția se va concretiza conform detaliilor prezentate de Nelu Varga, Louis Munteanu va fi cea mai tare afacere din istoria CFR-ului.</p>
<p>În plus, golgheterul sezonului 2024-2025 din Superliga României va deveni și cel mai scump fotbalist vândut din istoria Superligii, depășindu-l pe Dennis Man, pe care FCSB l-a cedat, în ianuarie 2021, cu 12.600.000 de euro.</p>

]]></description>
    </item>
    <item>
      <title>Spaniolii au făcut anunțul care dă peste cap tot ce se știa despre transferul lui Andrei Rațiu: „Nu putem vorbi despre asta”</title>
      <link>https://www.prosport.ro/fotbal-extern/spaniolii-au-facut-anuntul-care-da-peste-cap-tot-ce-se-stia-despre-transferul-lui-andrei-ratiu-nu-putem-vorbi-despre-asta-20216677</link>
      <description><![CDATA[<img src="https://www.prosport.ro/wp-content/uploads/2025/07/Spaniolii-au-facut-anuntul-care-da-peste-cap-tot-ce-se-stia-despre-transferul-lui-Andrei-Ratiu-„Nu-putem-vorbi-despre-asta.webp"/><br/><p>Transferul lui Andrei Rațiu (27 de ani) de la Rayo Vallecano către o echipă superioară se lasă în continuare așteptat, iar spaniolii au oferit ultimele detalii cu privire la informațiile apărute în presă.</p>
<p>De curând s-a vehiculat că o grupare din Germania ar fi avansat în negocierile pentru transferul lui Rațiu și o delegație a clubului s-ar fi deplasat la Madrid pentru a încheia afacerea.</p>
<h2><span>O nouă răsturnare de situație în cazul transferului lui Andrei Rațiu. Spaniolii spun că fundașul nu a primit nicio ofertă concretă</span></h2>
<p>Numele lui <span>Andrei Rațiu, fotbalistul care merită să fie căpitanul naționalei României în opinia lui Mircea Lucescu</span>, a fost asociat în ultimele luni cu o mulțime de cluburi mari ale Europei.</p>
<p>Presa internațională, în special cea din Spania, a scris despre oferte importante care ar fi sosit în birourile clubului Rayo Vallecano, dar care nu s-ar fi apropiat de suma de 25.000.000 de euro, atât cât este clauza din contractul fotbalistului.</p>
<p><span>Bayer Leverkusen se numără printre echipele interesate de Rațiu, iar de curând s-a spus că o delegație a nemților s-a deplasat la Madrid</span> pentru a încheia afacerea cu reprezentanții lui Vallecano.</p>
<p>Însă, când lucrurile par să avanseze până spre punctul final, „bomba” este dezamorsată, așa cum s-a întâmplat și în cazul transferului mult vehiculat al lui Rațiu la FC Barcelona.</p>
<p>Spaniolii de la <span>GolaTV</span> susțin că pe numele românului nu a sosit nici măcar o ofertă oficială, ci doar întrebări din partea cluburilor interesate, care au vrut diverse lămuriri:</p>
<blockquote><p>În cazul lui Andrei Rațiu, clubul nu a primit încă nicio ofertă oficială. Au existat interes și unele solicitări, dar nu putem vorbi despre propuneri concrete, așa că situația sa rămâne stabilă, deși nu este exclusă o mutare în următoarele săptămâni”, se arată într-un material publicat pe GolaTV, joi, 10 iulie.</p></blockquote>
<h2><span>Rațiu, gata să înceapă al 3-lea sezon consecutiv alături de Rayo Vallecano</span></h2>
<p>Partea bună pentru Andrei Rațiu este că are stabilitate în carieră și e așteptat să înceapă al treilea sezon consecutiv alături de Rayo Vallecano.</p>
<p>În plus, va evolua în continuare pe prima scenă a fotbalului iberic și, de asemenea, va avea oportunitatea de a concura în Conference League. Rayo Vallecano nu va evolua direct în faza principală, însă va avea de depășit doar play-off-ul pentru a ajunge acolo. Așadar, șansele ei sunt ridicate.</p>
<p>Din 2023 și până în prezent, Andrei Rațiu a jucat în 52 de partide pentru Rayo Vallecano, izbutind să contribuie, printre altele, cu 3 goluri și 3 pase decisive.</p>
<p>Rațiu mai are de bifat doar 12 meciuri pentru ca gruparea din Madrid să devină formația la care a evoluat cel mai mult în carieră.</p>
<p>Potrivit site-ului de specialitate Transfermarkt, cota de piață a lui Andrei Rațiu este de 12.000.000 de euro.</p>

]]></description>
    </item>
    <item>
      <title>Cel mai scump transfer din istoria României! Nelu Varga a bătut palma pentru plecarea lui Louis Munteanu, iar suma e de-a dreptul astronomică</title>
      <link>https://www.prosport.ro/fotbal-intern/superliga/cel-mai-scump-transfer-din-istoria-romaniei-nelu-varga-a-batut-palma-pentru-plecarea-lui-louis-munteanu-iar-suma-e-de-a-dreptul-astronomica-20216511</link>
      <description><![CDATA[<img src="https://www.prosport.ro/wp-content/uploads/2025/07/Cel-mai-scump-transfer-din-istoria-Romaniei-Nelu-Varga-a-batut-palma-pentru-plecarea-lui-Louis-Munteanu-iar-suma-e-de-a-dreptul-astronomica-1400x1050.jpg"/><br/><p>Nelu Varga, patronul clubului de fotbal CFR Cluj, a confirmat, vineri, 11 iulie 2025, că plecarea lui Louis Munteanu (23 de ani) din fotbalul românesc este iminentă.</p>
<p>Afaceristul sugerase încă de joi că l-ar putea vinde pe atacant, însă în ultimele 24 de ore a avansat în negocieri și aproape că a bătut palma cu clubul interesat.</p>
<h2><span>Nelu Varga încasează peste 18 milioane de euro pentru transferul lui Louis Munteanu! Recordul lui Dennis Man va fi spulberat</span></h2>
<p><span>Louis Munteanu ar fi refuzat să joace la CFR Cluj</span> în debutul sezonului 2025-2026 din cauza restanțelor salariale, iar subiectul a „explodat” ca o bombă în spațiul public.</p>
<p>La scurt timp după, fără să dezvolte topicul menționat anterior, <span>Nelu Varga a anunțat că e gata să îl vândă pe Louis Munteanu</span>. Patronul CFR-ului a spus că poartă discuții care i-ar putea aduce „mai mulți bani decât grupele Europa League”, astfel că tenanția de a-l ceda pe atacant e mare.</p>
<p>Iar vineri, 11 iulie 2025, negocierile au avansat până aproape de punctul final. Finanțatorul ardelenilor a revenit cu o nouă declarație în spațiul public și a oferit și detalii concrete.</p>
<p>Referitor la taxa de transfer, Nelu Varga a dezvăluit că suma „depășește 18 milioane de euro cu tot cu bonusuri”. Iar atunci când a fost întrebat despre destinație, afaceristul a lăsat de înțeles că negocierile avansate ar fi purtate cu o echipă din Franța, chiar dacă pentru Louis Munteanu s-ar fi interesat și cluburi din Spania.</p>
<blockquote><p>Este o chestiune de zile până când va pleca de la CFR Cluj, poate chiar înaintea returului cu Paksi. Sunt variante din Franța și Spania, dar mai degrabă spre Franța s-ar îndrepta. Cu tot cu bonusuri, suma depășește 18 milioane de euro.”, a declarat Nelu Varga, citat de <span>Digi Sport</span>.</p></blockquote>
<p>Louis Munteanu nu s-a aflat în lotul CFR-ului pentru partidele cu FCSB, din Supercupa României, și Paksi, din manșa întâi a primului tur preliminar din Europa League. Motivul invocat de Dan Petrescu a fost condiția fizică necorespunzătoare.</p>
<blockquote><p>Louis Munteanu nu e pregătit sută la sută și a rămas la Cluj”, Dan Petrescu, înainte de Paksi – CFR Cluj 0-0.</p></blockquote>
<h2><span>Louis Munteanu va deveni cel mai scump jucător vândut din Superliga</span></h2>
<p>Dacă transferul lui Louis Munteanu se va materializa în condițiile prezentate de Nelu Varga, atunci atacantul crescut de Gică Hagi va deveni cel mai scump fotbalist vândut din Superliga României.</p>
<p>Actualul record este deținut de Dennis Man, pentru care Parma a plătit, în ianuarie 2021, suma de 12.600.000 de euro.</p>
<p>Pe de altă parte, Louis Munteanu s-ar clasa pe o poziție fruntașă și în topul celor mai bine tranzacționați fotbaliști români din toate timpurile. În fruntea acestui clasament se află fundașul central Radu Drăgușin, pentru care Tottenham i-a achitat lui Genoa, în ianuarie 2024, nu mai puțin de 25.000.000 de euro.</p>

]]></description>
    </item>
    <item>
      <title>Basarab Panduru l-a distrus pe fotbalistul de la FCSB: „N-am auzit niciodată așa ceva!”</title>
      <link>https://www.prosport.ro/fotbal-intern/superliga/basarab-panduru-l-a-distrus-pe-fotbalistul-de-la-fcsb-n-am-auzit-niciodata-asa-ceva-20216432</link>
      <description><![CDATA[<img src="https://www.prosport.ro/wp-content/uploads/2025/07/Basarab-Panduru-l-a-distrus-pe-fotbalistul-de-la-FCSB-„N-am-auzit-niciodata-asa-ceva.webp"/><br/><p>Basarab Panduru, fost mijlocaș la Steaua și actual analist TV, l-a distrus pe Valentin Crețu (36), după ce fotbalistul FCSB s-a plâns de faptul că a fost sărit din schemă în Superliga.</p>
<p>Pe postul de fundaș dreapta, unde Crețu a fost titular incontestabil în sezonul 2024-2025, Elias Charalambous (44) îl utilizează pe puștiul Ionuț Cercel (18) la meciurile din campionat. În schimb, în preliminariile UEFA Champions League, Crețu are în continuare prioritate.</p>
<h2><span>Basarab Panduru l-a pus la zid pe Valentin Crețu. Reacția oferită de fundaș după FCSB – Inter Escaldes 3-1, considerată nepotrivită</span></h2>
<p><span>Ionuț Cercel, puștiul fenoment pe care Gigi Becali l-a luat de la Gică Hagi</span>, este noul fundaș dreapta de la FCSB pentru meciurile din Superliga României.</p>
<p>Principalul motiv din spatele titularizării puștiului este că are doar 18 ani și poate îndeplini regula U21 impusă de FRF. Pe de altă parte, Gigi Becali l-a impus în „primul 11”, deoarece a spus că nu mai vrea să acopere regula U21 prin titularizarea unor jucători în compartimentul ofensiv.</p>
<p>În schimb, în preliminariile UEFA Champions League, Cercel nici măcar nu a fost inclus în lot, astfel că Valentin Crețu are prioritate pe postul de fundaș dreapta. Totuși, cel nemulțumit este Crețu, care după victoria cu Inter Escaldes a spus că și-ar dori să joace din 3 în 3 zile, atât în cupele europene, cât și în campionat.</p>
<p>Declarația, oferită pe un ton destul de apăsător, a ajuns și la urechile lui Basarab Panduru. Fostul internațional nu s-a putut abține și l-a pus la zid pe fundașul care va împlini 37 de ani în ianuarie:</p>
<blockquote><p>Da… unii profită, alţii sunt afectaţi. Şi Cercel are fraţi acasă care vor să îl vadă (n.r. – ironic). Ne trezim după 7 ani de regulă că îţi ia cineva ceva ţie. Acum ne trezim că ţi se ia dreptul la muncă? N-am auzit niciodată un jucător să zică aşa ceva!”, a declarat Basarab Panduru, la <span>Prima Sport</span>.</p></blockquote>
<h2><span>Ce a spus Crețu</span></h2>
<p><span>Valentin Crețu a fost „urecheat” deja atât de Meme Stoica, managerul general al FCSB, cât și de Marius Lăcătuș</span>, legendă a clubului Steaua București.</p>
<p>Așa cum am precizat deja, experimentatul apărător lateral a fost destul de vehement și s-a plâns de faptul că FRF îi ia „dreptul la muncă” prin intermediul regulii U21:</p>
<blockquote><p>Îmi place să joc din 3 în 3 zile, dar cu regula asta acum… Cum să mă simt? Mă simt bine și vreau să joc tot mai mult. Mi-aș dori să joc din 3 în 3 zile, dar nu știu. Nu e ușor nici pentru mine. Simți că îți ia dreptul la muncă, dar ce pot să fac? Am și eu doi copii acasă și nu mă simt confortabil”, așa a sunat declarația lui Valentin Crețu care produs stupoare în fotbalul românesc.</p></blockquote>
<p>În sezonul 2024-2025, Valentin Crețu a jucat 53 de meciuri în toate competițiile pentru FCSB, izbutind să contribuie, printre altele, cu un gol și 5 pase decisive.</p>

]]></description>
    </item>
  </channel>
</rss>
