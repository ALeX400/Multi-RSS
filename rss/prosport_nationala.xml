<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Îl acuză pe Mircea Lucescu că a făcut selecția la naționala României pe „pile” şi că el a avut de suferit pentru că a stricat un meci aranjat: „Eu n-am ştiut”</title>
      <link>https://www.prosport.ro/fotbal-intern/nationala/il-acuza-pe-mircea-lucescu-ca-a-facut-selectia-la-nationala-romaniei-pe-pile-si-ca-el-a-avut-de-suferit-pentru-ca-a-stricat-un-meci-aranjat-eu-n-am-stiut-20222022</link>
      <description><![CDATA[<img src="https://www.prosport.ro/wp-content/uploads/2025/07/Il-acuza-pe-Mircea-Lucescu-ca-a-facut-selectia-la-nationala-Romaniei-pe-pile-si-ca-el-a-avut-de-suferit-pentru-ca-a-stricat-un-meci-aranjat-Eu-n-am-stiut-scaled-e1752744465237-1400x754.jpg"/><br/><p>Adrian Bumbescu, fost jucător legendar al Stelei București, l-a acuzat pe Mircea Lucescu că a făcut selecția la naționala României pe „pile”. Totodată, fostul fundaș central recunoaște că a avut de suferit pentru că a stricat un meci aranjat.</p>
<p>Mircea Lucescu, actualul și vechiul selecționer al echipei României, a fost acuzat de Adrian Bumbescu de <span>subiectivism în alegerea jucătorilor</span>. În trecut, „Il Luce” chema frecvent jucători de la Corvinul Hunedoara, una dintre echipele sale de suflet, unde a activat și ca jucător.</p>
<h2><span>Mircea Lucescu, acuzat de subiectivism în selecția echipei naționale a României</span></h2>
<p>Adrian Bumbescu povestește un episod cu Mircea Lucescu ca selecționer, din perioada anilor ’80, pe vremea când mulți jucători de la Corvinul Hunedoara se regăseau în loturile finale ale naționalei.</p>
<p>„Jos pălăria pentru Lucescu ca antrenor, dar prea multe ‘corvinisme’! Prea mulți a luat de la Corvinul. Am debutat la 26 de ani la națională. Eu și Belo am fost cel mai bun cuplu de fundași centrali din Europa în 1986. Dacă nu câștigam Cupa Campionilor, poate nici nu debutam la națională. (Ați debutat după finala de la Sevilla) Da. Ce fundași centrali erau la națională? N-am nimic cu Gino, dar nu era de fundaș central la națională”, a spus Adrian Bumbescu la <span>podcastul lui Costin Deșliu</span>.</p>
<p>Adrian Bumbescu a evoluat pentru echipa națională a României în 1986-1989, acolo unde a strâns un total de doar 15 selecții. Fostul câștigător de Liga Campionilor, cu celebra Steaua 1986, a marcat un singur gol pentru „tricolori”.</p>
<h2><span>Adrian Bumbescu a stricat un meci aranjat, unde Mircea Lucescu era implicat</span></h2>
<p>Adrian Bumbescu spune că <span>a fost parte într-un meci aranjat</span>. Fără să știe, fostul fundaș central le-a dat planurile peste cap celor de la Corvinul Hunedoara, în finalul anilor ’70. Deși jumătate de echipă s-a dat accidentată, Adrian Bumbescu și-a respectat blazonul și a jucat pe bune.</p>
<p>„Contra lui nea Mircea am jucat la Craiova. Mi-a reproșat că din cauza mea a stat Corvinul un an în B. Jumătate de echipă a noastră s-a dat accidentată, eu nu știam, eram copil. Prin minutul 80 și ceva a scăpat nea Mircea a scăpat cu mine, l-am deposedat și mi-a zis: ‘Ce faci, mă? Nu știi că trebuia să mă lași? Asta a fost”, a declarat Adrian Bumbescu, conform sursei de mai sus.</p>
<p>De-a lungul carierei sale, Adrian Bumbescu a evoluat pentru Universitatea Craiova, Dinamo București, FC Olt Scornicești, Steaua București, Callatis Mangalia și Steaua Mizil. Legendarul fost jucător al „Militarilor” s-a retras în 1995.</p>

]]></description>
    </item>
    <item>
      <title>„Caz închis”. Anunț despre transferul lui Alex Cicâldău de la Galatasaray la Universitatea Craiova</title>
      <link>https://www.prosport.ro/fotbal-intern/superliga/caz-inchis-anunt-despre-transferul-lui-alex-cicaldau-de-la-galatasaray-la-universitatea-craiova-20222001</link>
      <description><![CDATA[<img src="https://www.prosport.ro/wp-content/uploads/2025/07/„Caz-inchis.-Anunt-despre-transferul-lui-Alex-Cicaldau-de-la-Galatasaray-la-Universitatea-Craiova-1400x1050.jpg"/><br/><p>Mihai Rotaru a închis definitiv discuțiile despre transferul lui Alex Cicâldău (28 de ani) de la Galatasaray Istanbul la Universitatea Craiova.</p>
<p>Experimentatul mijlocaș central a făcut pasul înapoi în Superliga în septembrie 2024, iar atunci oltenii nu au plătit nimic în schimbul lui.</p>
<h2><span>Mihai Rotaru a spus adevărul! Cum s-a realizat, de fapt, transferul lui Alex Cicâldău de la Galatasaray la Universitatea Craiova</span></h2>
<p><span>Alex Cicâldău trage tare să revină pe teren</span> după accidentarea gravă suferită în februarie 2025, deoarece va reprezenta o piesă cheie în angrenajul echipei pregătite de Mirel Rădoi.</p>
<p>Însă, în pragul debutului de sezon din Superliga, o veste neașteaptă a lovit Oltenia. <span>Impresarul Giovanni Becali a spus că Alex Cicâldău ar putea pleca de la Universitatea Craiova</span>, cu destinația surpriză Galatasaray Istanbul. Potrivit informațiilor deținute de agent, gruparea Cim Bom doar l-ar fi împrumutat pe mijlocaș în septembrie 2024 și nu l-ar fi cedat definitiv, cum apare, de exemplu, pe site-ul de specialitate Transfermarkt.</p>
<p>Pus în postura de a clarifica situația mijlocașului, Mihai Rotaru a intervenit public și a dezvăluit cum s-a realizat, de fapt, transferul lui Alex Cicâldău de la Galatasary. Patronul oltenilor spune că nu a fost vorba despre un împrumut, așa cum a sugerat Giovanni Becali, ci de un transfer definitiv. Doar că în contract a fost stipulată o clauză de răscumpărare pentru turci, în eventualitatea în care aceștia se răzgândesc și consideră că au nevoie de Cicâldău în vederea sezonului 2025-2026.</p>
<p>Mihai Rotaru spune că Galatasaray nu și-a manifestat intenția de a-l readuce pe Cicâldău la Istanbul, astfel că mijlocașul va continua, cel puțin până la iarnă, în Bănie:</p>
<blockquote><p>Situația jucătorului este bună. Cicâldău mai are contract cu Universitatea Craiova încă 4 ani. Cicâldău a avut contract pe 5 ani de zile începând cu 2024. Cu Galatasaray erau niște clauze de răscumpărare, niște opțiuni. Erau mai multe lucruri. În principiu toate s-au lămurit. El a fost transferat definitiv. Dar au fost puse niște clauze de răscumpărare, de anumite performanțe. Au fost câteva clauze, dar contractul lui era pe 5 ani de zile. Deci mai are încă 4 ani de contract. Poate îl vindem în iarnă sau în vara viitoare. Se află însă sub contract cu Craiova. Au fost doar niște clauze. El ar fi putut să revină la Galatasaray. S-a discutat, s-a agreat. În acest moment el este jucătorul Universității Craiova. Caz închis!”, a declarat Mihai Rotaru, potrivit <span>Fanatik</span>.</p></blockquote>
<h2><span>Cum s-a descurcat Cicâldău după revenirea la Craiova</span></h2>
<p>În sezonul 2024-2025, Alex Cicâldău a ajutat-o pe Universitatea Craiova cu 3 goluri într-un total de 13 partide disputate în Superliga. De asemenea, el a bifat două partide și în Cupa României, fără să înscrie sau să paseze decisiv.</p>
<p>Pe 14 februarie 2025, într-o dispută Universitatea Craiova – Oțelul Galați 2-1, din Superliga, mijlocașul a suferit o ruptură musculară care l-a scos din calcule pentru tot restul sezonului.</p>
<p>Partea neplăcută a fost că accidentarea a venit într-un moment bun pentru Cicâldău, deoarece în debutul lunii februarie marcase două goluri, în victoriile cu Poli Iași și Unirea Slobozia.</p>
<p>Potrivit site-ului de specialitate Transfermarkt, cota de piață a lui Alex Cicâldău este de 2.000.000 de euro.</p>

]]></description>
    </item>
    <item>
      <title>Debut perfect pentru Nicolae Stanciu la echipa lui Dan Șucu! A înscris la doar câteva minute după ce a intrat pe teren</title>
      <link>https://www.prosport.ro/fotbal-extern/debut-perfect-pentru-nicolae-stanciu-la-echipa-lui-dan-sucu-a-inscris-la-doar-cateva-minute-dupa-ce-a-intrat-pe-teren-20221928</link>
      <description><![CDATA[<img src="https://www.prosport.ro/wp-content/uploads/2025/07/Debut-perfect-pentru-Nicolae-Stanciu-la-echipa-lui-Dan-Sucu-A-inscris-la-doar-cateva-minute-dupa-ce-a-intrat-pe-teren-1400x792.jpg"/><br/><p>Miercuri, 16 iulie 2025, cu ocazia unui meci amical programat în compania formației de amatori Fassa Calcio, Nicolae Stanciu (32 de ani) avut parte de un debut perfect la echipa lui Dan Șucu (62).</p>
<p>Genoa s-a impus cu un nemilos 13 la 0, iar pe lista marcatorilor și-a trecut numele și internaționalul român. Stanciu a fost trimis pe teren în minutul 46, iar la nici un sfert de oră distanță a lovit.</p>
<h2><span>Nicolae Stanciu a înscris la primul meci jucat pentru Genoa. Echipa lui Dan Șucu a câștigat cu 13-0 un amical</span></h2>
<p>Rămas liber de contract după despărțirea de saudiții de la Damac, <span>Nicolae Stanciu a ales să dea curs unei oferte primite de la milionarul Dan Șucu și să semneze cu Genoa</span>, grupare din Serie A.</p>
<p><span>Nicolae Stanciu a semnat cu Genoa</span> o înțelegere valabilă pe două sezoane, până la data de 30 iunie 2027, și va încerca să atingă un obiectiv îndrăzneț în 2025-2026, deoarece Dan Șucu nu își propune doar să se salveze de la retrogradare.</p>
<p>Până la startul Serie A, care va avea loc în a doua jumătate a lunii august, românul și coechipierii săi trag tare în presezon, iar miercuri, 16 iulie, Genoa a avut programat un meci amical cu formația de amatori Fassa Calcio.</p>
<p>Deznodământul? Genoa a făcut spectacol și s-a impus cu un nemilos 13 la 0, însă și mai important, pe lista marcatorilor și-a trecut numele și debutantul Nicolae Stanciu.</p>
<p>Mijlocașul echipei naționalei nu a început jocul din postura de titular, însă a fost aruncat în luptă în minutul 46, atunci când l-a înlocuit pe Caleb Ekuban. Și la doar câteva momente după intrarea sa pe teren, în minutul 58 mai precis, Stanciu a izbutit să trimită mingea în plasă.</p>
<blockquote><p>Genoa a marcat 13 goluri împotriva echipei de amatori Fassa în primul amical de vară”, a titrat publicația italiană <span>FantaCalcio.it</span>.</p></blockquote>
<p>În continuare, jurnaliștii au punctat:</p>
<blockquote><p>Stanciu, una dintre fețele noi din lotul lui Patrick Vieira, a marcat și el un gol”, a mai notat sursa citată.</p></blockquote>
<p>Frendrup (5′), Cuenca (11′), Ekuban (13′), Martin (20′), Thorsby (45′), Masini (50′), Stanciu (58′), Vitinha (62′, 63′), Debenedetti (72′, 76′) și Messias (74′, 82′) au înscris golurile victoriei pentru Genoa.</p>
<h2><span>Urmează alte meciuri amicale pentru Stanciu și compania</span></h2>
<p>Genoa va continua perioada de pregătire, iar sâmbătă, 19 iulie, va avea parte de un test ceva mai solicitant. Gruparea patronată de Dan Șucu o va întâlni într-o partidă amicală pe Kaiserslautern, din Germania. Ulterior, Genoa mai are programate alte trei dueluri de pregătire, împotriva lui Mantova (Italia), Villarreal (Spania) și Rennes (Franța).</p>
<p>În schimb, prima partidă oficială din sezonul 2025-2026 o va juca pe 23 august, de la ora 19:30, atunci când va debuta în Serie A cu un duel pe teren propriu programat împotriva lui Lecce.</p>
<blockquote><p>Dagghe Zena, grifoni! Din România cu dragoste… Forza Genoa”, a transmis Nicolae Stanciu, imediat după ce colaborarea dintre el și gruparea lui Dan Șucu a devenit oficială.</p></blockquote>
<p>Potrivit site-ului de specialitate Transfermarkt, cota de piață a lui Nicolae Stanciu este de 3.500.000 de euro.</p>

]]></description>
    </item>
    <item>
      <title>A picat transferul lui Denis Drăguș! Mutarea anunțată de Marius Șumudică e în aer</title>
      <link>https://www.prosport.ro/fotbal-extern/a-picat-transferul-lui-denis-dragus-mutarea-anuntata-de-marius-sumudica-e-in-aer-20221950</link>
      <description><![CDATA[<img src="https://www.prosport.ro/wp-content/uploads/2025/07/A-picat-transferul-lui-Denis-Dragus-Mutarea-anuntata-de-Marius-Sumudica-e-in-aer.webp"/><br/><p>Transferul lui Denis Drăguș (26 de ani) de la Trabzonspor la Eyupspor, anunțat în premieră de Marius Șumudică (54), a picat.</p>
<p>Presa din Turcia a venit cu noi detalii din culisele negocierilor pe care cluburile și internaționalul român le-au purtat pe parcursul ultimelor zile.</p>
<h2><span>De ce ar fi picat, de fapt, transferul lui Denis Drăguș la Eyupspor</span></h2>
<p>Duminică, 13 iulie 2025, <span>Marius Șumudică anunța public că săptămâna actuală nu îl va mai prinde pe Denis Drăguș din postura de jucător al lui Trabzonspor</span>.</p>
<p>Concret, antrenorul român, care îi este naș de cununie atacantului, dezvăluia că Drăguș a bătut palma cu Eyupspor, formație care a încheiat pe locul 6 în campionatul Turciei, și va semna actele luni, pe 14 iulie. De asemenea, Șumudică a prezentat și câteva detalii din spatele afacerii și a susținut că Drăguș va fi chiar mai bine plătit decât la Trabzonspor.</p>
<p>Doar că zilele au trecut și un anunț oficial al instalării lui Denis Drăguș la Eyupspor nu a mai apărut. Iar marți, 15 iulie, <span>s-a scris pentru prima oară că transferul lui Drăguș pentru un salariu astronomic a picat</span>.</p>
<p>Atunci s-a vehiculat că negocierile dintre jucător și Eyupspor ar fi dus la blocarea afacerii. Însă, jurnaliștii turci de la <span>Taka Gazete</span> au aflat că altfel au stat, de fapt, lucrurile.</p>
<p>Potrivit sursei citate, Trabzonspor s-a opus plecării lui Denis Drăguș, deoarece ar fi fost nemulțumită de o solicitare a lui Eyupspor. Trabzonspor l-ar fi împrumutat gratis pe atacant, însă ar fi avut pretenția să aducă și ea, tot sub formă de împrumut, un jucător de la Eyupspor. Este vorba despre mijlocașul Melih Kabasakal, în vârstă de 29 de ani, care e cotat la 700.000 de euro de Transfermarkt. Doar că în toiul negocierilor a avut surpriza să afle că Eyupspor îi solicită o sumă de transfer pentru împrumutul lui Kabasakal, moment în care s-ar fi blocat și negocierile pentru Denis Drăguș:</p>
<blockquote><p>Decizia lui Trabzonspor de a-l împrumuta pe Denis Dragus la Eyupspor ar fi fost împiedicată de cererea clubului (n.r. Eyupspor) de a plăti o taxă de transfer pentru Melih Kabasakal, pe care Trabzonspor dorea să-l aducă împrumut. Trabzonspor, care dorește să-și reducă lotul din cauza faptului că are prea mulți jucători străini în lot, a oprit procesul de transfer al lui Denis Dragus la Eyupspor”, se arată pe TakaGazete.com.tr.</p></blockquote>
<h2><span>Ce se întâmplă cu atacantul echipei naționale</span></h2>
<p>Așadar, cel puțin pentru perioada imediat următoare, Denis Drăguș va continua să fie fotbalistul lui Trabzonspor. Însă, rămâne de văzut dacă sezonul 2025-2026 îl va prinde în această postură, deoarece Eyupspor nu a fost singura formație care s-a interesat de serviciile sale.</p>
<p>Doar din Turcia, alte trei cluburi îl au pe listă pe atacantul echipei naționale, anume Gaziantep, Samsunspor și Goztepe.</p>
<p>În totalul de 26 de partide pe care le-a jucat pentru Trabzonspor, Denis Drăguș a contribuit cu 3 goluri și cu o pasă decisivă.</p>

]]></description>
    </item>
    <item>
      <title>„Unde am spart eu lemne, alții nici aşchii nu adună. E greu să-l ajungă cineva pe Giovanni Becali”</title>
      <link>https://www.prosport.ro/fotbal-intern/superliga/unde-am-spart-eu-lemne-altii-nici-aschii-nu-aduna-e-greu-sa-l-ajunga-cineva-pe-giovanni-becali-20222010</link>
      <description><![CDATA[<img src="https://www.prosport.ro/wp-content/uploads/2025/07/„Unde-am-spart-eu-lemne-altii-nici-aschii-nu-aduna.-E-greu-sa-l-ajunga-cineva-pe-Giovanni-Becali.webp"/><br/><p>Eugen Arnăutu (73 de ani), fost președinte al Universității Craiova în perioada 1994-1997, a vorbit despre Giovanni Becali (73), pe care îl consideră primul impresar de succes din peisajul fotbalului românesc.</p>
<p>Arnăutu spune că Giovanni Becali a fost un deschizător de drumuri care reușește chiar și la decenii distanță să fie relevant pe piața internațională.</p>
<h2><span>Eugen Arnăutu își scoate pălăria în fața lui Giovanni Becali</span></h2>
<p><span>Eugen Arnăutu, fost președinte al Universității Craiova în perioada 1994-1997, a acordat de curând un interviu</span> pentru <span>pagina de Facebook Fotbal Club Universitatea 1948</span> și, printre altele, s-a oprit și la numele impresarului Giovanni Becali.</p>
<p>De-a lungul impresionantei cariere, <span>Giovanni Becali a fost „împărat” printre milionarii străini</span> și a izbutit să concretizeze câteva transferuri uluitoare pentru fotbalul românesc. Pe scurt, el l-a dus pe Gică Hagi la Real Madrid și Barcelona și, de asemenea, a gestionat carierele de succes ale unor foști internaționali ca Gică Popescu, Adrian Mutu sau Cristi Chivu.</p>
<p>Deși este departe de succesul din trecut, Giovanni Becali e în continuare relevant pe piața internațională și face eforturi pentru a le obține cele mai bune înțelegeri jucătorilor săi, între care și <span>Valentin Mihăilă, care ar putea rămâne în Serie A</span> și pentru sezonul 2025-2026.</p>
<p>Însă, chiar dacă decăderea fotbalului românesc l-a afectat implicit și pe el, Giovanni Becali rămâne un deschizător de drumuri pentru impresarii din țară și Eugen Arnăutu a ținut să își scoată pălăria în fața lui:</p>
<blockquote><p>Au apărut mulți agenți, mulți oameni care vor să câștige din fotbal. Giovanni a fost deschizătorul de drumuri, el a inventat această meserie în România. E greu să îl ajungi pe Giovanni Becali. El discută cu Mourinho, cu toți ăștia mari din fotbal, alții…. E o vorbă în Oltenia, unde am spart eu lemne alții nici așchii nu adună”, a declarat Eugen Arnăutu pentru pagina de Facebook Fotbal Club Universitatea 1948.</p></blockquote>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2Ffcucraiovaofficial%2Fvideos%2F2412640779129003%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<h2><span>Cum s-a schimbat cariera lui Giovanni în ultimii 20 de ani: „Mă simțam ca un rege, acum mă duc și mă simt cerșetor”</span></h2>
<p>Faptul că a avut cei mai talentați internaționali români pe mână, cu potențialul de a performa la nivel internațional, i-a permis mai mereu lui Giovanni Becali să fie extrem de ferm în negocierile cu cluburile din TOP 5 campionate europene.</p>
<p>Așadar, <span>când intra în biroul unor oameni precum Gabriele Oriali și Giuliano Terraneo, foști director general și director executiv la Inter Milano, Giovanni Becali avea puterea să dea cu pumnul în masă și să solicite încheierea transferului lui Adrian Mutu</span> în condițiile impuse de el.</p>
<p>Însă, în prezent, lucrurile nu mai stau la fel, după cum a mărturisit însuși Giovanni:</p>
<blockquote><p>Mă simțeam un rege, acum mă duc și mă simt un cerșetor. Vorba vine, împărat și cerșetor. Nu mai ai nici chef să te duci când nu te reprezintă niciun jucător în campionatele astea. Când te vedeai în primele pagini are ziarelor spaniole…”, a declarat Giovanni Becali, la <span>Digi Sport</span>.</p></blockquote>

]]></description>
    </item>
  </channel>
</rss>
