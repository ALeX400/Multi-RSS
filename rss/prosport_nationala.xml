<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Protevelionul a spulberat concurența de la Antena 1 în audiențe. Gardoş, umilit în roastul show-ului: „Sper că blocurile pe care le faci sunt mai rezistente decât ligamentele tale”</title>
      <link>https://www.prosport.ro/diverse/protevelionul-a-spulberat-concurenta-de-la-antena-1-in-audiente-gardos-umilit-in-roastul-show-ului-sper-ca-blocurile-pe-care-le-faci-sunt-mai-rezistente-decat-ligamentele-tale-20353728</link>
      <description><![CDATA[<img src="https://www.prosport.ro//wp-content/uploads/2026/01/Protevelionul-a-spulberat-concurenta-de-la-Antena-1-in-audiente.-Gardos-umilit-in-roastul-show-ului-1400x854.png"/><br/><p>Miercuri seară, 31 decembrie 2025, Protevelionul a spulberat concurența de la Antena 1 în audiențe, iar la reușită pot spune că au contribuit și doi foști internaționali români.</p>
<p>Este vorba despre ex-fundașul central Florin Gardoș (37 de ani) și ex-portarul Costel Pantilimon (38), care au trebuit să îndure și câteva glume răutăcioase. Gardoș chiar a fost umilit în roastul show-ului, după ce s-a făcut trimitere la istoricul său dramatic de accidentări.</p>
<h2><span>Gardoș, umilit la Protevelion. Gluma l-a făcut să retrăiască un comșar, dar PRO TV a spulberat Antena 1 în audiențe</span></h2>
<p>Bătălia audiențelor pentru celebrele emisiuni de Revelion s-a dat, pe 31 decembrie 2025 și 1 ianuarie 2026, între posturile generaliste PRO TV și Antena 1.</p>
<p>Și, de departe, câștigător a ieșit primul post menționat, cu <span>al său show intitulat Protevelion</span>. Concret, potrivit <span>Paginademedia.ro</span>, PRO TV a avut un rating de 11.4, după ce a izbutit să adune 1.985.000 de telespectatori în intervalul orar 20:00-02:00. În schimb, Antena 1 a beneficiat de 1.468.000 de spectatori și a înregistrat un rating de doar 8.4. Chiar și așa, televiziunea din urmă menționată s-a plasat la o distanță mai mare decât dublă față de postul care a completat podiumul, anume România TV, cu 702.000 telespectatori.</p>
<p>Trebuie precizat că din această bătălie a audiențelor au făcut parte și mai mulți foști internaționali români. La Protevelion, steagul „sportului rege” a fost ținut sus de Florin Gardoș și Costel Pantilimon, în timp ce la postul rival, Antena 1, invitați speciali au fost <span>Gabriel Tamaș, Dan Alexa, proaspăt câștigători ai concursului Asia Express</span>, și Florin Răducioiu.</p>
<p>Așadar, din perspectiva popularității, Florin Gardoș și Costel Pantilimon pot spune că au ieșit mai câștigați în noaptea dintre ani.</p>
<p>Însă, au avut și de îndurat pe parcursul show-ului transmis de PRO TV. Cei doi foști internaționali, care participă și în emisiunile dedicate fotbalului de pe Voyo, au fost luați la țintă în cadrul momentului de roast al Protevelionului.</p>
<p>Florin Gardoș a fost umilit în roast de comediantul și creatorul de conținut Bogdan Drăcea, după ce o glumă l-a făcut să retrăiască un coșmar din timpul carierei de fotbalist:</p>
<p>„Gardoş este un Mirel Rădoi pe lung. El este şi dezvoltator imobiliar. Sper că blocurile pe care le faci sunt mai rezistente decât ligamentele tale”, i-a transmis Drăcea lui Gardoș.</p>
<p>Nici Costel Pantilimon nu a scăpat de glumele nesărate ale roasterilor, fiind comparat cu Lurch din familia Adams sau cu o lance de turnir!</p>
<p>„PROtvelion, două zile de filmare, vreo 17 ore petrecute în studio. Mult, dar a fost o experiență nouă, interesantă, care a venit la pachet cu multă distracție, energie bună și oameni faini pe care m-am bucurat să-i cunosc. Să avem un An Nou mai bun!”, a scris Florin Gardoș, pe <span>pagina sa de Instagram</span>, înaintea Revelionului.</p>
<h2><span>Cariera lui Florin Gardoș, măcinată de accidentări</span></h2>
<p>Florin Gardoș avea la un moment dat potențialul de a-și trece numele printre cei mai valoroși fundași centrali care au reprezentat România la nivel internațional. După o perioadă de succes petrecută la FCSB, cu meciuri europene importante, plus două titluri cucerite în Superliga, în 2014, Gardoș a fost cumpărat de Southampton în schimbul a 6.8 milioane de euro. Avea 25 de ani pe atunci și ascensiunea lui în fotbalul mare trebuia să continue, doar că a urmat coșmarul.</p>
<p>În sezonul 2015-2016, Florin Gardoș a suferit o ruptură la nivelul ligamentelor încrucișate de la genunchi și a stat pe tușă aproape 300 de zile! A revenit apoi, însă în următorul sezon s-a ales cu o recidivă la genunchi și a lipsit din nou aproape 100 de zile.</p>
<p>În acel moment, cariera în Premier League i-a fost compromisă, însă nici în România coșmarul nu a dispărut. Revenit la Universitatea Craiova, Gardoș s-a confruntat cu mai multe accidentări, iar în vara lui 2019, în timpul unui duel european cu Sabail, a suferit o nouă ruptură la nivelul ligamentelor încrucișate.</p>
<p>„Cel mai greu mi-a fost în momentul în care am aflat diagnosticul, iar ruptură de ligament. Cred că a fost al doilea cel mai greu moment din cariera mea. Câteva ore am rămas pur şi simpu blocat, nu ştiam ce să fac, care e următorul pas”, Gardoș, la postul de televiziune Telekom Sport, desființat între timp, despre accidentarea suferită în 2019.</p>
<p>Mai jos o poză cu genunchiul lui Gardoș de după a doua intervenție chirurgicală la nivelul ligamentelor încrucișate.</p>
<div class="wp-caption aligncenter" id="attachment_20353732" style="width: 910px"><img alt="" aria-describedby="caption-attachment-20353732" class="size-full wp-image-20353732" decoding="async" height="483" sizes="(max-width: 900px) 100vw, 900px" src="https://www.prosport.ro//wp-content/uploads/2026/01/genunchi-gardos.png" srcset="https://www.prosport.ro/wp-content/uploads/2026/01/genunchi-gardos.png 900w, https://www.prosport.ro/wp-content/uploads/2026/01/genunchi-gardos-768x412.png 768w" width="900"/><p class="wp-caption-text" id="caption-attachment-20353732">SURSA FOTO: CAPTURĂ VIDEO TELEKOM SPORT</p></div>
<p>Florin Gardoș s-a despărțit și de Universitatea Craiova în august 2020, a trecut o perioadă pe la Academica Clinceni, iar în septembrie 2022, la vârsta de 33 de ani, a decis să își încheie cariera.</p>
<p>Pentru naționala mare a României, el a apucat să adune 14 selecții, fără să înscrie vreun gol.</p>

]]></description>
    </item>
    <item>
      <title>Românul care a fost coleg cu Gică Hagi şi a fost Gheata de Argint a Europei a ajuns să aibă 150 de kilograme la 66 de ani: „Nu vreau să mă operez”</title>
      <link>https://www.prosport.ro/fotbal-intern/nationala/romanul-care-a-fost-coleg-cu-gica-hagi-si-a-fost-gheata-de-argint-a-europei-a-ajuns-sa-aiba-150-de-kilograme-la-66-de-ani-nu-vreau-sa-ma-operez-20354503</link>
      <description><![CDATA[<img src="https://www.prosport.ro//wp-content/uploads/2026/01/romanul-care-a-fost-coleg-cu-gica-hagi-si-a-fost-gheata-de-argint-a-europei-a-ajuns-sa-aiba-150-de-kilograme-la-66-de-ani-nu-vreau-sa-ma-operez.webp"/><br/><p><span>A fost unul dintre cei mai temuti atacanți ai României la finalul anilor ’80, coleg de generație cu Gică Hagi și un nume respectat în fotbalul european. </span></p>
<p><span>Astăzi, la 66 de ani, Marcel Coraș trăiește o realitate dură, departe de gloria de altădată. Fostul internațional cântărește aproximativ 150 de kilograme și se confruntă cu probleme serioase de sănătate.</span></p>
<h2><span>Fostul internațional nu vrea să se opereze</span></h2>
<p><span>Fostul atacant a vorbit despre starea sa actuală și despre diagnosticul primit, gonartroză în stadiu avansat, o afecțiune care afectează grav articulația genunchiului. Cu toate acestea, Coraș spune clar că nu ia în calcul o intervenție chirurgicală, în ciuda recomandărilor medicale. Mărturisește că, paradoxal, în perioada în care evolua la echipa națională ajunsese să joace și având aproape 87 de kilograme.</span></p>
<p><span>Pentru mulți suporteri, numele lui Marcel Coraș rămâne legat de unul dintre cele mai impresionante sezoane individuale din fotbalul românesc. În ediția 1988–1989 a primei ligi, atacantul a marcat 36 de goluri în 32 de meciuri pentru Victoria București, performanță care i-a adus Gheata de Argint a Europei. A fost depășit doar de Dorin Mateuț în clasamentul marcatorilor.</span></p>
<p><span>Cariera sa a început <span>la UTA Arad</span>, iar consacrarea a venit la Sportul Studențesc, echipă care în anii ’80 impresiona în competițiile europene. În Regie, Coraș a făcut parte dintr-o generație specială, alături de jucători care aveau să devină repere pentru fotbalul românesc.</span></p>
<p><span>La echipa națională a adunat 36 de selecții și a marcat de șase ori, fiind om de bază la Euro 1984. A fost titular în toate cele trei partide disputate de România și a înscris chiar împotriva Germaniei de Vest.</span></p>
<h2><span>Ce face acum Marcel Coraș</span></h2>
<p><span>După retragere, Coraș a ales drumul antrenoratului, pregătind echipe precum UTA, FC Baia Mare sau Bihor Oradea, însă în ultimii ani s-a îndepărtat de fenomen. În prezent, lucrează la o firmă de construcții din România.</span></p>
<p><span>Despre impactul său din trecut a vorbit <span>și Ioan Andone</span>, fost coleg la națională, care l-a descris drept cel mai bun jucător al României la Euro ’84. Talentul, forța fizică și instinctul de golgeter l-au făcut unic, chiar dacă disciplina nu a fost întotdeauna punctul său forte, spune Andone.</span></p>
<p>„Nu putea să slăbească… Poate, dacă era la alt club, la Steaua sau la Dinamo, unde era mai serios pe vremuri… Dar, el era la Sportul, unde era o boierie…”, a declarat Ioan Andone, pentru <span>iAMsport.</span></p>

]]></description>
    </item>
    <item>
      <title>Cum arată lotul incredibil de un miliard de euro care va urmări CM 2026 la televizor! Topul pe continente al starurilor din Premier League, La Liga și Serie A care ratează Mondialul</title>
      <link>https://www.prosport.ro/campionatul-mondial-2026/cum-arata-lotul-incredibil-de-un-miliard-de-euro-care-va-urmari-cm-2026-la-televizor-topul-pe-continente-al-starurilor-din-premier-league-la-liga-si-serie-a-care-rateaza-mondialul-20330204</link>
      <description><![CDATA[<img src="https://www.prosport.ro//wp-content/uploads/2025/11/Cum-arata-lotul-incredibil-de-un-miliard-de-euro-care-va-urmari-CM-2026-la-televizor-Topul-pe-continente-al-starurilor-din-Premier-League-La-Liga-si-Serie-A-care-rateaza-Mondialul.-EXCLUSIV-1400x931.jpg"/><br/><p>Vineri, 5 decembrie, a avut loc tragerea la sorți pentru CM 2026, eveniment la care și naționala României și-a putut afla adversarii din grupele Mondialului, asta dacă în martie vom trece de play-off-ul european. Jucăm semifinala barajului în deplasare cu Turcia, apoi finala, tot în deplasare, cu câștigătoarea din Slovacia – Kosovo. Dacă ne calificăm, vom fi în grupă la Mondial cu SUA, Australia și Paraguay.</p>
<p>Tricolorii sunt, totuși, într-o postură privilegiată, pe care și-au asigurat-o în urma campaniei excelente din Liga Națiunilor în 2024. Câștigând grupa în această competiție, potrivit noului format al preliminariilor de Mondial, au primit șansa barajului cu toate că, în grupa preliminariilor clasice, au terminat abia pe locul 3, sub Austria și Bosnia-Herțegovina.</p>
<p>Alte naționale sunt deja sigure că vor privi la tv meciurile Mondialului de anul viitor, multe dintre ele având în componență fotbaliști de calibru, cu cote de piață impresionante. Într-un demers editorial special, <span>ProSport</span> îți prezintă cum arată lotul incredibil de un miliard de euro care va urmări CM 2026 la televizor!</p>
<h2><span>Top 10 din CONCACAF și Asia nu furnizează surprize</span></h2>
<p>Din zona CONCACAF, cea care acoperă fotbalistic America Centrală și de Nord, avem un top 10 al jucătorilor potrivit cotelor de piață <span>transfermarkt</span> care vor rata Mondialul de anul viitor, dar niciunul dintre aceștia nu prinde, prin valoarea lui, lotul nostru ideal pe care l-am conturat:</p>
<ul>
<li>15 milioane euro – Ugalde (Costa Rica / Spartak Moscova)</li>
<li>12 – L. Garcia (Costa Rica / Spartak Moscova)</li>
<li>8 – J. Firpo (Rep. Dominicană / Betis)</li>
<li>8 – Rosario (Rep. Dominicană / Porto)</li>
<li>6 – A. Martinez (Costa Rica / New York City)</li>
<li>4 – Roldan (El Salvador / Seattle Sounders)</li>
<li>4 – Sequeira (Costa Rica / Casa Pia)</li>
<li>3,5 – Alcocer (Costa Rica / Westerlo)</li>
<li>3 – Palma (Honduras / Lech Poznan)</li>
<li>3 – I. Jones (Guyana / Luton Town)</li>
</ul>
<p>Previzibil, câtă vreme Mexic, SUA și Canada <em>(foto jos)</em>, naționalele cu jucătorii de cea mai mare calitate azi sunt deja calificate la CM 2026 din postura de țări-gazdă. Alături de ele, Panama, Haiti și Curacao, în vreme ce Jamaica și Surinam așteaptă barajul intercontinental, deci nu sunt acoperite de analiza noastră.</p>
<div class="wp-caption aligncenter" id="attachment_20265136" style="width: 1378px"><img alt="" aria-describedby="caption-attachment-20265136" class="size-full wp-image-20265136" decoding="async" fetchpriority="high" height="912" sizes="(max-width: 1368px) 100vw, 1368px" src="https://www.prosport.ro//wp-content/uploads/2025/09/Romania-Canada-19.jpeg" srcset="https://www.prosport.ro/wp-content/uploads/2025/09/Romania-Canada-19.jpeg 1368w, https://www.prosport.ro/wp-content/uploads/2025/09/Romania-Canada-19-768x512.jpeg 768w" width="1368"/><p class="wp-caption-text" id="caption-attachment-20265136">Foto: Mihai Pop, ProSport</p></div>
<p>Situația se prezintă la fel și pentru zona AFC, câtă vreme „granzii”, de la Japonia, Coreea de Sud și Australia până la Iran sau Arabia Saudită și-au asigurat biletul la Mondial. Top 10 cei mai valoroși jucători rămași acasă conține patru brazilieni naturalizați de Emiratele Arabe Unite, naționala pregătită de Cosmin Olăroiu care a pierdut dramatic în fața Irakului șansa de a avansa spre CM 2026:</p>
<ul>
<li>7,5 milioane euro – Idzes (Indonezia / Sassuolo)</li>
<li>6,5 – F. Lima (EAU / Al Wasl)</li>
<li>6 – Abou Ali (Palestina / Columbus Crew)</li>
<li>5 – Hilgers (Indonezia / Twente)</li>
<li>5 – L. Pereira (EAU / Sharjah)</li>
<li>5 – Choudhoury (Bangladesh / Leicester )</li>
<li>5 – Diks (Indonezia / Monchengladbach)</li>
<li>5 – Khribin (Siria / Al Wahda)</li>
<li>4,5 – N. Gimenez (EAU / Al Wasl)</li>
<li>4,5 – C. Lucas (EAU / Sharjah)</li>
</ul>
<h2><span>Primul „convocat” în lotul starurilor fără Mondial provine din La Liga</span></h2>
<p>Pe zona CONMEBOL, țările din America de Sud, au rămas 100% în afara Mondialului, în condițiile în care Bolivia așteaptă barajul intercontinental, doar trei naționale: Chile, Peru și Venezuela. Așadar, doar din jucătorii acestora avem un top 10 potrivit cotelor de piață:</p>
<ul>
<li>15 – Aramburu (Venezuela / Sociedad)</li>
<li>11 – Y. Herrera (Venezuela / Sociedad)</li>
<li>10 – Savarino (Venezuela / Botafogo)</li>
<li>9 – Loyola (Chile / Independiente)</li>
<li>8 – Osorio (Chile / Midtjylland)</li>
<li>6,5 – Brereton Diaz (Chile / Derby County)</li>
<li>6 – Casseres jr. (Venezuela / Toulouse)</li>
<li>5 – Ferraresi (Venezuela / Sao Paolo)</li>
<li>5 – Pulgar (Chile / Flamengo)</li>
<li>5 – Soteldo (Venezuela / Fluminense)</li>
</ul>
<p><img alt="The 3 clubs that have Jon Aramburu on their agenda for the summer" decoding="async" src="https://www.fichajes.net/sites/default/files/styles/epsa_detail_thumbail/public/2025-03/jon-aramburu-fichajes-rumores-real-sociedad-newcastle-inter-de-milan-atl%C3%A9tico-de-madrid.jpg.webp?h=31a8cfa9&amp;itok=KDc82fPM"/></p>
<p>Iar din această regiune provine primul component al lotului nostru de un miliard de euro, compus din fotbaliști ce ratează CM 2026! E vorba de fundașul dreapta <span>Jon Aramburu</span> <em>(foto sus)</em>, venezueleanul cu origini din Țara Bascilor legitimat la Real Sociedad și cotat la 15 milioane de euro.</p>
<h2><span>Iată lotul incredibil de un miliard de euro care va urmări CM 2026 la televizor!</span></h2>
<p>La ultimul Mondial, lotul fiecărei naționale calificate a fost compus din 26 de fotbaliști, dintre care obligatoriu 3 portari. Pe această arhitectură construim și noi acum, ne rămân așadar 25 din 26 de locuri ocupate, după ce am dezvăluit deja că Aramburu (Venezuela) prinde lotul ca fundaș dreapta.</p>
<p>Restul de 25 de jucători provin, după cum te așteptai, din Europa și din Africa. Am parcurs valorile de piață ale tuturor fotbaliștilor din categoria acelora care nu s-au calificat la CM 2026, apoi am păstrat valorile de piață cele mai mari, pe posturi.</p>
<p>Totul spre un lot de 26 cu 3 portari, 2 fundași dreapta, 4 stoperi, 2 fundași stânga, 6 mijlocași, 3 opțiuni de extremă dreapta și alte 3 pentru stânga, plus 3 atacanți centrali:</p>
<ul>
<li>Portari: <span>Mamardashvili</span> (Georgia / Liverpool), Petrovic (Serbia / Bournemouth), Svilar (Serbia / Roma)</li>
<li>Fundași laterali: Aina (Nigeria / Nottingham Forest), Aramburu (Venezuela / Sociedad), Kerkez (Ungaria / Liverpool), Ahanor (Nigeria / Atalanta)</li>
<li>Fundași centrali: Milenkovic (Serbia / Nottingham Forest), Tapsoba (Burkina Faso / Leverkusen), Bassey (Nigeria / Fulham), Koulierakis (Grecia / Wolfsburg)</li>
<li>Mijlocași: Szoboszlai (Ungaria / Liverpool), Baleba (Camerun / Brighton), Iwobi (Nigeria / Fulham), Anguissa (Camerun / Napoli), Spertsyan (Armenia / Krasnodar), Gloukh (Israel / Ajax)</li>
<li>Extreme / atacanți laterali: Mbeumo (Camerun / Man United), Minteh (Gambia / Brighton), Mikautadze (Georgia / Villarreal), Kvaratskhelia (Georgia / PSG), Lookman (Nigeria / Atalanta), Ouattara (Burkina Faso / Brentford)</li>
<li>Atacanți: Osimhen (Nigeria / Galatasaray), Sesko (Slovenia / Man United), Guirassy (Guineea / Dortmund)</li>
</ul>
<p>Ei bine, cotele de piață cumulate ale acestor 26 de jucători duc la un total uluitor de 1.041.000.000 euro! Avându-i lideri pe georgianul Kvaratskhelia (90 milioane), maghiarul Szoboszlai (85) și nigerianul Osimhen (75). Cum altfel, când 23 din cei 26 de fotbaliști provin, la nivelul echipelor de club, din Premier League, Serie A, La Liga, Bundesliga și Ligue 1…</p>
<p>Acesta este lotul incredibil de un miliard de euro care va urmări CM 2026 la televizor!</p>

]]></description>
    </item>
    <item>
      <title>Primele imagini din penthouse-ul lui Radu Drăgușin din Anglia, pentru care plătește 9.000 de lire lunar chirie</title>
      <link>https://www.prosport.ro/fotbal-extern/primele-imagini-din-penthouse-ul-lui-radu-dragusin-din-anglia-pentru-care-plateste-9-000-de-lire-lunar-chirie-20353607</link>
      <description><![CDATA[<img src="https://www.prosport.ro//wp-content/uploads/2026/01/Primele-imagini-din-penthouse-ul-lui-Radu-Dragusin-din-Anglia-pentru-care-plateste-9.000-de-lire-lunar--1400x812.png"/><br/><p>Clubul de fotbal Tottenham Hotspur a dezvăluit, fără să își propună neapărat acest lucru, primele imagini din penthouse-ul lui Radu Drăgușin (23 de ani) din Anglia.</p>
<p>Londonezii au mers acasă la internaționalul român pentru a vedea cum decurge o zi din viața lui și inevitabil au filmat și locul în care Drăgușin își petrece cea mai mare parte a timpului când e departe de coechipieri. Pentru proprietatea din Londra, fundașul plătește 9.000 de lire lunar.</p>
<h2><span>Radu Drăgușin plătește o chirie de 9.000 de lire lunar la Londra, dar penthouse-ul său arată superb. Tottenham a publicat primele imagini</span></h2>
<p>Radu Drăgușin este un nume rostit frecvent la Tottenham în aceste zile, după ce românul a revenit pe gazon pe 28 decembrie, cu ocazia unei victorii cu Crystal Palace. A fost primul meci jucat de Drăgușin după 11 luni de pauză.</p>
<p>Totodată, <span>internaționalul român este din nou și în centrul celebrelor zvonuri de transfer</span>, o posibilă revenire a sa în Italia fiind destul de vehiculată.</p>
<p>Însă, până când se va concretiza ceva, Radu Drăgușin continuă să se numere printre jucătorii de la Tottenham cu cele mai mari salarii și așteaptă să demonstreze ce poate din postura de titular. Românul are un salariu brut de 4.420.000 lire sterline, ceea ce se traduce într-un venit net anual de aproximativ 2.430.000 lire sterline. În euro, salariul anual al lui Radu Drăgușin este de circa 2.800.000 de euro.</p>
<p>Din acest total, <span>Radu Drăgușin plătește lunar o sumă colosală pentru un penthouse de lângă Londra</span>, care să îi asigure tot confortul atât lui, cât și iubitei Ioana Stan. Este vorba despre o chirie de 9.000 de lire sterline pe lună.</p>
<p>Deși prețul chiriei a ajuns imediat să fie public în presa britanică, imagini cu penthouse-ul nu au fost disponibile până de curând. Chiar în ultima zi a anului 2025, pe 31 decembrie, clubul de fotbal Tottenham Hotspur a postat pe canalul oficial de Youtube un video din casa lui Drăgușin. „Viață și recuperare”, se numește clipul, iar în cele aproape 20 de minute este prezentată rutina pe care internaționalul român o are la Londra.</p>
<p>Și, inevitabil, camerele de filmat au surprins imagini și din locuința românului, care pare să fie una foarte modernă și decorată cu bun gust. Radu Drăgușin și Ioana Stan au optat în principal pentru mobilă albă, astfel încât lumina din încăperi să fie cât mai bună. În mijlocul bucătăriei este așezată o insulă impunătoare, pentru gătit și curățat vase, iar în living pot fi observate și mai multe decorațiuni superbe, cum ar fi câteva candelabre.</p>
<p>Totodată, Radu Drăgușin le-a arătat celor de la Tottenham și tabla sa inedită de șah, sport de care s-a îndrăgostit și pe care îl practică adesea cu colegii sau chiar singur.</p>
<p>„Ne place Londra. Ne place să încercăm lucruri noi, să mâncăm la restaurante. Când am ajuns la Spurs a fost, de fapt, prima dată când mergeam la Londra. Agentul meu mi-a zis: «Spurs te vrea». Mereu am vrut să joc în Premier League. Să mă bat cu cei mai buni. Dacă joci cu cei mai buni, ești printre cei mai buni. Până la urmă, totul a fost despre Spurs.<br/>
Chiar dacă muncim din greu, avem nevoie și de altceva. Hobby-ul meu este șahul. Nu poți fi distras. Acesta este modul meu de a bloca gândurile rele. Am un set de șah din Bali. L-am luat când am fost acolo. Am început când eram mic. M-am uitat la serialul «Queen’s Gambit» și am început să joc tot mai mult. Am început să înțeleg jocul. Joc mereu când am ocazia”, a declarat Radu Drăgușin, în videoclipul de pe canalul de Youtube al celor de la Tottenham.</p>
<p>La un moment dat, fundașul chiar a pus bucătăria în funcțiune și le-a transmis englezilor că se află într-un moment al vieții în care își perfecționează abilitățile de bucătar:</p>
<p>„A trebuit să învăț să gătesc. (n.r. – gătește spaghete carbonara) M-am învățat singur. La început măsuram totul. Acum mă descurc din instinct. În Italia luam mereu Parmigiano Reggiano. Aici nu prea găsesc”, a mai punctat Drăgușin.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/HvjBFS01Hm4?si=ztrwxYlXN-Kk4raB" title="YouTube video player" width="560"></iframe></p>
<h2><span>Radu Drăgușin, pe locul 2 în topul celor mai bine plătiți fundași de la Tottenham</span></h2>
<p>Atunci când vine vorba despre salarii, Radu Drăgușin face parte din linia întâi a fotbaliștilor de la Tottenham Hotspur. Însă, strict în categoria fundașilor, internaționalul române se află chiar în top.</p>
<p>Concret, potrivit unui raport al celor de la <span>Goal</span> din 2025, doar Cristian Romero are salariul mai mare ca Drăgușin dintre apărători, fiind remunerat cu 8.580.000 lire sterline brut. În schimb, Radu Drăgușin are un salariu de 4.420.000 de lire sterline brut, la fel ca fundașul dreapta Pedro Porro.</p>
<p>Potrivit site-ului de specialitate Transfermarkt, Radu Drăgușin este cel mai bine evaluat fotbalist român în acest moment, cu o cotă de piață de 22.000.000 de euro.</p>

]]></description>
    </item>
    <item>
      <title>Gigi Becali e convins că va da o lovitură mai puternică decât a dat Varga cu Louis Munteanu: „Îi întrece pe toți”</title>
      <link>https://www.prosport.ro/fotbal-intern/superliga/gigi-becali-e-convins-ca-va-da-o-lovitura-mai-puternica-decat-a-dat-varga-cu-louis-munteanu-ii-intrece-pe-toti-20353558</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-convins-ca-va-da-o-lovitura-mai-puternica-decat-a-dat-Varga-cu-Louis-Munteanu-„Ii-intrece-pe-toti22-1400x804.jpg"/><br/><p>În timp ce comenta vânzarea lui Louis Munteanu (21 de ani) de la CFR Cluj la DC United, pentru care Nelu Varga se va alege cu 7 milioane de dolari acum, plus alte 3 milioane bonusuri în funcție de performanțele jucătorului, Gigi Becali a făcut un anunț îndrăzneț.</p>
<p>Patronul rivalei FCSB este convins că va da, în viitorul nu foarte îndepărtat, o lovitură mai puternică decât au dat ardelenii prin cedarea golgheterului lor.</p>
<h2><span>Gigi Becali apreciază talentul lui Louis Munteanu, dar sugerează că Daniel Bîrligea va fi următoarea mare lovitură din fotbalul românesc</span></h2>
<p>Miercuri, 31 decembrie 2025, <span>Louis Munteanu a semnat cu americanii de la DC United</span> și a bătut în mod oficial două recorduri. Pe scurt, el a devenit cel mai scump jucător vândut de CFR Cluj și cel mai scump cumpărat de gruparea din Major League Soccer (MLS). Suma? Nelu Varga va încasa în această iarnă nu mai puțin de 7 milioane de dolari, urmând ca alte 3 milioane de dolari să îi poată fi virate în conturi în funcție de cum va performa fostul său golgheter peste ocean.</p>
<p>Cât despre salariu, <span>americanii au oferit 1.200.000 de euro anual pentru Louis Munteanu</span>, bani pe care niciun patron din Superliga, nici măcar Gigi Becali, nu i-ar fi putut acorda.</p>
<p>După ce actele au fost semnate și mutarea lui Munteanu a făcut înconjurul presei naționale, Gigi Becali a oferit și el o reacție și, printre altele, a recunoscut talentul golgheterului din sezonul 2024-2025 al Superligii.</p>
<p>Strict din perspectiva talentului, patronul FCSB spune că Louis Munteanu nu are rival în actuala generație a fotbaliștilor români, cel puțin la acest moment. Însă, per total, Gigi Becali spune că în naționala României sunt jucători mai valoroși decât fostul atacant al CFR-ului. Iar unul dintre cei la care a făcut trimitere se află chiar în curtea sa, anume Daniel Bîrligea.</p>
<p>Gigi Becali și-a lăudat jucătorul și, fără să pună punctul pe „i”, a lăsat de înțeles că Daniel Bîrligea ar putea fi implicat într-o lovitură mai puternică decât cea pe care Nelu Varga a dat-o cu transferul lui Louis Munteanu:</p>
<p>„Dacă se antrenează, Louis Munteanu e mare fotbalist, ca talent. Dacă se ține de fotbal, da. El are valoare, e cel mai talentat la ora asta. Bine, ca talent, nu ca valoare. Ca valoare, Bîrligea îi întrece pe toți. Ca talent, Munteanu e mai talentat, dar nu este fotbalist. Știi ce înseamnă fotbalist? Să te ocupi de meseria asta”, a declarat Gigi Becali, la <span>Digi Sport</span>.</p>
<h2><span>Bîrligea și Munteanu, evaluați la aceeași sumă</span></h2>
<p>Potrivit site-ului de specialitate Transfermarkt, Daniel Bîrligea și Louis Munteanu sunt ambii evaluați la suma de 4.500.000 de euro.</p>
<p>Însă, fotbalistul din urmă menționat are și avantajul vârstei, fiind cu doi ani și aproape două luni mai tânăr decât jucătorul de la FCSB.</p>
<p>La nivelul naționalei mari a României, Daniel Bîrligea a bifat 7 partide, în care a izbutit să contribuie cu două goluri. De partea cealaltă, Louis Munteanu a jucat de doar 4 ori pentru prima reprezentativă, însă a marcat tot două goluri.</p>

]]></description>
    </item>
  </channel>
</rss>
