<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Anamaria Prodan, reacție neașteptată despre Victor Pițurcă: „E un tip extrem de timid”</title>
      <link>https://www.prosport.ro/fotbal-intern/nationala/anamaria-prodan-reactie-neasteptata-despre-victor-piturca-e-un-tip-extrem-de-timid-20266526</link>
      <description><![CDATA[<img src="https://www.prosport.ro//wp-content/uploads/2025/09/Anamaria-Prodan-reactie-neasteptata-despre-Victor-Piturca-„E-un-tip-extrem-de-timid.webp"/><br/><p>Invitată în cadrul unui podcast care a fost difuzat și în mediul online, Anamaria Prodan (52 de ani) a avut o reacție neașteptată despre Victor Pițurcă (69).</p>
<p>Fostul selecționer al naționalei României a fost indicat de impresară drept „un tip extrem de timid”. De-a lungul ultimelor decenii, Anamaria Prodan și Victor Pițurcă s-au contrat de câteva ori în spațiul public.</p>
<h2><span>Cum l-a numit Anamaria Prodan pe antrenorul Victor Pițurcă</span></h2>
<p>Anamaria Prodan, cea mai renumită impresară de fotbaliști din România, care <span>l-a ajutat pe Gigi Becali să obțină 10 milioane de euro în schimbul lui Nicolae Stanciu</span>, printre altele, a acceptat de curând invitația de a lua parte la un podcast difuzat și în mediul online.</p>
<p>Ea a dezvăluit cum și-a început cariera de agent, pe ce principii se bazează pentru a rămâne în continuare relevantă pe piață și, inevitabil, a adus în discuție și persoane cu care a colaborat sau s-a contrat de-a lungul ultimelor decenii.</p>
<p>Unul dintre oamenii de fotbal cu greutate cu care <span>impresara a avut câteva clinciuri este Victor Pițurcă</span>. Cei doi s-au atacat de la distanță în vara lui 2013, atunci <span>când Laurențiu Reghecampf, fostul soț al Anamariei Prodan, era antrenor la FCSB</span>.</p>
<p>Însă, securea războiului a fost îngropată în urmă cu mult timp, iar întrebată fiind despre Victor Pițurcă, Anamaria Prodan nu a rememorat disputele avute cu fostul selecționer al naționalei României.</p>
<p>În schimb, a surprins că o scurtă descriere pe care i-a făcut-o lui Victor Pițurcă. Potrivit spuselor Anamariei, în ciuda aparențelor, antrenorul este este „un tip extrem de timid”:</p>
<p>„Pițurcă, din punctul meu de vedere, e un tip extrem de timid. Din cauza timidității erau aceste dialoguri strict la subiect cu presa, jucătorii. Și Reghecampf era un tip foarte timid”, a declarat Anamaria Prodan la <span>podcastul lui Silviu Tudor Samuilă</span>.</p>
<h2><span>Victor Pițurcă, „un foarte bun selecționer” în opinia lui Răzvan Raț</span></h2>
<p>Victor Pițurcă este liber de contract din ianuarie 2020, atunci când s-a despărțit de Universitatea Craiova după doar câteva luni de colaborare. Anterior, el a avut o experiență cu saudiții de la Al-Ittihad, iar în octombrie 2014, Victor Pițurcă și-a terminat al treilea și ultimul mandat de selecționer al României.</p>
<p>„Piţurcă a demonstrat de-a lungul timpului că este un foarte bun selecţioner. Nu a performat foarte tare în ceea ce înseamnă partea de club. Puteţi să vă uitaţi. Dar ca selecţioner, pentru mine, este absolut senzaţional”, fostul internațional Răzvan Raț, despre Victor Pițurcă.</p>
<p>Victor Pițurcă a antrenat naționala mare a României în intervalele 1998-1999, 2004-2009 și 2011-2014, izbutind să adune un total de 101 partide. Sub comanda sa, prima reprezentativă a înregistrat 55 de victorii, 25 de egaluri și 21 de înfrângeri.</p>
<p>Victor Pițurcă a dus naționala României la două Campionate Europene, performanță pe care nu a mai reușit-o niciun alt selecționer din istoria primei reprezentative.</p>

]]></description>
    </item>
    <item>
      <title>Rodion Cămătaru: „În șase luni de zile, Blănuță poate ajunge la naționala mare a Romaniei, după transferul la Dinamo Kiev”. EXCLUSIV</title>
      <link>https://www.prosport.ro/fotbal-intern/nationala/rodion-camataru-in-sase-luni-de-zile-blanuta-poate-ajunge-la-nationala-mare-a-romaniei-dupa-transferul-la-dinamo-kiev-exclusiv-20266534</link>
      <description><![CDATA[<img src="https://www.prosport.ro//wp-content/uploads/2025/09/Rodion-Camataru-In-sase-luni-de-zile-Blanuta-poate-ajunge-la-nationala-mare-a-Romaniei-dupa-transferul-la-Dinamo-Kiev.-EXCLUSIV.jpg"/><br/><p>Rodion Cămătaru. 67 de ani, este convins că transferul lui Vladislav Blănuță, 23 de ani, la Dinamo Kiev îi poate aduce în șase luni de zile și o convocare pentru naționala de seniori a României.</p>
<p>Adrian Mititelu l-a transferat pe <span>Vladislav Blănuță la Dinamo Kiev,</span> pentru aproximativ 2.500.000 de euro, plus 20 la sută dintr-un viitor transfer.</p>
<p>Însă, din păcate, fostul internațional U21 al României a intrat într-un conflict cu ultrașii lui Dinamo Kiev,<span> după niște postări ale sale</span> în spațiul online. Între timp, situația pare că s-a reglat, iar Blănuță și-a început deja antrenamentele cu campioana Ucrainei.</p>
<h2><span>Rodion Cămataru: „Blănuță e cam cel mai bun număr 9 clasic pe care naționala României l-ar putea avea”</span></h2>
<p>Contactat de către <span>ProSport</span>, Rodion Cămătaru, fostul mare atacant al Universității Craiova și al naționalei României, ne-a vorbit despre transferul lui Vladislav Blănuță la Dinamo Kiev.</p>
<p><img alt="" class="aligncenter size-full wp-image-20014465" decoding="async" fetchpriority="high" height="458" src="https://www.prosport.ro//wp-content/uploads/2024/10/camataru.png" width="748"/></p>
<p>„Sunt convins că unii sunt acum cam invidioși pentru transferul ăsta pe care Adrian Mititelu l-a reușit în ultima clipă de mercato, dar eu consider că, totuși, Blănuță a făcut un paș uriaș în cariera lui. Iar Mititelu a contribuit din plin la această reușită și nu uitați că tot el l-a scos în fotbalul românesc și pe Compagno. Am văzut că în ultimele luni Compagno a și fost monitorizat serios pentru un transfer în La Liga.</p>
<p>Însă, știți ce îmi pare mie rău? Blănuță putea să joace la orice oră la echipele noastre mari din prima ligă, indiferent de numele lor. Nu vă uitați că FCSB sau CFR Cluj au în atacurile lor un Bîrligea sau Louis Munteanu, că Blănuță e total diferit de stilul lor de joc. Blănuță e tipul de număr 9 care îi lipsește de ani de zile naționalei României. El aduce în joc mai mult cu stilul meu, înalt, lovitură bună de cap, și am observat că începuse să se ordoneze în joc și cu mingea la picior. Fără el nu prea cred eu că U Cluj prindea play-off-ul.</p>
<p>Eu sper că Blănuță își va rezolva problemele apărute cu acele nefericite postări de-ale lui mai vechi. Sunt convins că nu a avut nicio intenție să lezeze pe cineva, iar lumea trebuie să îl judece pentru ceea ce va face pe teren. Dacă a ajuns la Dinamo Kiev, atunci înseamnă că am avut și eu ochi la calitățile lui Blănuță, nu? Nu uitați că și eu am tot vorbit în lunile astea despre calitățile sale, deoarece mie chiar mi-a plăcut Blănuță. Sunt sută la sută convins că și nea Mircea Lucescu a fost întrebat de ucraineni despre Blănuță. Iar în plus de lucrul ăsta, la Dinamo Kiev nu ajungi dacă nu ești monitorizat cu atenție fotbalistic. După părerea mea, Dinamo Kiev nu dădea 2 milioane de euro pe tine dacă nu te transfera să te și bage să joci. Iar eu cred că Blănuță în maximum șase luni o să fie convocat de nea Mircea Lucescu la naționala mare a României, pentru că sunt sigur că va face treabă bună la Dinamo Kiev”, a spus Cămătaru.</p>
<h2><span>„Sper ca banii de pe Blănuță să îl facă pe Mititelu să formeze o nouă echipă la FCU și să iasă din situația în care se află acum”</span></h2>
<p>În continuare, Rodion Cămătaru a declarat pentru <span>ProSport</span>: „Am urmărit să vad ce a făcut FCU în ultimul lor meci din Liga 3 și am văzut că a mâncat bătaie la un scor destul de mare, 6-0, nu? E clar că Mititelu a ajuns într-o situație rea de tot, cu mulți copii în echipă, dar sper că banii pe care îi va lua după Blănuță să îl ajute să își rezolve din probleme și să formeze apoi o nouă echipă.</p>
<p>Eu unul nu înțeleg nici cum naiba de FCU a retrogradat de la Liga 1 în Liga 2 cu jucători ca Bauza, Baeten, Padula, Van Durmen, Chițu, Blănuță. Sidibe, Bahassa în echipă? Poate că Mititelu știe ce s-a întâmplat, dar eu unul nu îmi pot da seama. FCU nu avea lot și echipă de retrogradare. FCU avea lot de primele șase echipe ale Superligii. Este incredibil ceea ce i s-a întâmplat, iar acum e clar că nu prea poți să ai mari pretenții cu atâția copii în echipă. Nu mă bag în problemele juridice ale lui Adrian, dar așa cum a fost el, totuși să știți că el a scos câțiva fotbaliști foarte buni pentru campionatul României, iar cel mai bun dintre ei a fost Florin Costea. Nu mă refer doar la cei din urmă, Bauza, Compagno sau Blănuță, mă refer în general. Mititelu a băgat multe milioane de euro în fotbal”.</p>

]]></description>
    </item>
    <item>
      <title>Unul îl distruge, altul îl laudă! Titularul României între Meme Stoica și Reghecampf: „Eu stau cu un crac ridicat că așa vreau!”</title>
      <link>https://www.prosport.ro/fotbal-intern/unul-il-distruge-altul-il-lauda-titularul-romaniei-intre-meme-stoica-si-reghecampf-eu-stau-cu-un-crac-ridicat-ca-asa-vreau-20266572</link>
      <description><![CDATA[<img src="https://www.prosport.ro//wp-content/uploads/2025/09/Unul-il-distruge-altul-il-lauda-Titularul-Romaniei-intre-Meme-Stoica-si-Reghecampf-1400x1050.jpg"/><br/><p>Denis Drăguș este contestat de Mihai Stoica, dar lăudat de Laurențiu Reghecampf, după ce România a cedat clar în fața Canadei, scor 0-3.</p>
<p>Oficialul de la FCSB a fost deranjat de atitudinea lui Drăguș și cere ca oamenii din FRF să-l taxeze.</p>
<h2><span>Mihai Stoica pune tunurile pe Denis Drăguș: „Nu mi se pare normal!”</span></h2>
<p>Mihai Stoica a remarcat „cracul la șort ridicat” al lui Drăguș și cere ca acesta să aibă un comportament decent mai ales în momentul în care i se cântă imnul.</p>
<p>„Nu mi se pare normal ca lui Drăguş să i se tolereze acest comportament, el joacă cu un crac la şort ridicat, că aşa vrea el. Eşti la echipa naţională, ţi se cântă imnul, stai cu mâna la inimă. Reprezinţi o ţară de 18 milioane.</p>
<p>Nu e normal să vii cu atitudinea asta când ‘eu stau cu un crac ridicat că aşa vrea eu’. Echipamentul ăla e făcut să stai cu cracii jos. Nu mi se pare normal. Asta e părerea mea. Eu asta văd. La echipa de club e altceva”, a declarat Mihai Stoica, la Prima Sport.</p>
<h2><span>Laurențiu Reghecampf: „Îmi place foarte tare de Drăguș!”</span></h2>
<p>În schimb, Laurențiu Reghecampf este entuziasmat de potențialul lui Denis Drăguș, <span>remarcând și atitudinea acestuia de pe Arena Națională.</span></p>
<p>„Mie îmi place foarte tare de Drăguș. El a făcut risipă de efort. De multe ori a ajuns la 16 metri și a recuperat balonul. El nu este un jucător care fuge de efort, doar că va fi greu să își mențină nivelul ăsta. Mental, el se gândea aseară la meciul din Cipru. A trebuit să joace.</p>
<p>Drăguș, Stanciu… Au fost câteva momente bune, dar prea puțin față de ceea ce ne așteptam. Trebuia să vedem câțiva jucători care să facă față la echipa națională. Eu cred că nu au fost pregătiți mental. A fost o atmosferă foarte lejeră din partea tuturor”, a afirmat Laurențiu Reghecampf, conform fanatik.ro.</p>
<p>Selecționerul Mircea Luescu i-a folosit împotriva Canadei pe H. Moldovan – Raţiu (Sorescu 85), V. Ghiţă, Burcă (M. Popescu 61), Bancu (Chipciu 61) – M. Marin, R. Marin, Stanciu (Fl. Tănase 61) – Man (Al. Mitriţă 74), Drăguş (Miculescu 74).</p>
<p>Pentru naționala României urmează meciul din deplasare împoitriva Ciprului. Partida programată pe 9 septembrie contează pentru preliminariile Campionatului Mondial din 2026.</p>
<p>Tricolorii au șanse minime să mai prindă primul loc, după ce Bosnia a ajuns la patru victorii din tot atâtea meciuri, iar Austria a trecut cu 1-0 de Cipru, pe teren propriu.</p>

]]></description>
    </item>
    <item>
      <title>Dumitru Dragomir face scut în jurul jucătorului de la echipa națională criticat de Marius Șumudică: „E unul din primii 3 fundași dreapta ai lumii”</title>
      <link>https://www.prosport.ro/fotbal-intern/dumitru-dragomir-face-scut-in-jurul-jucatorului-de-la-echipa-nationala-criticat-de-marius-sumudica-e-unul-din-primii-3-fundasi-dreapta-ai-lumii-20266502</link>
      <description><![CDATA[<img src="https://www.prosport.ro//wp-content/uploads/2025/09/Dumitru-Dragomir-face-scut-in-jurul-jucatorului-de-la-echipa-nationala-1400x1050.jpg"/><br/><p>Dumitru Dragomir pariază pe Andrei Rațiu și este convins că fotbalistul din La Liga este printre cei mai buni apărători din lume.</p>
<p>Fostul conducător al LPF lasă de înțeles că echipa nu îl ajută pe Rațiu să se exprime la un nivel bun la prima reprezentativă.</p>
<h2><span>Dumitru Dragomir pariază pe Andrei Rațiu: „Între primii trei fundași dreapta!”</span></h2>
<p>Fostul șef al LPF știe de ce Rațiu a prins și el o zi mai puțin bună în amicalul cu Canada, câștigat de oaspeți cu 3-0.</p>
<p>„Din cauza coechipierilor, nu știe ce să joace la echipa națională. Dar Rațiu este unul dintre primii trei fundași dreapta din lume”, este convins Dragomir, conform fanatik.ro.</p>
<p>Dumitru Dragomir și-a dat seama de problemele din jocul nostru și crede că jucătorii lui Mircea Lucescu nu au personalitate.</p>
<p>„Dacă îl pui să joace ce nu știe… Trebuie să faci echipa pe formatul a doi, trei jucători. Jucători de viteză, care știu cu mingea, care vin în superioritate numerică din spate. Sunt multe lucruri de explicat aici. La noi, la echipă, o lua mijlocașul… o greșea. O lua fundașul stânga sau dreapta… o greșea. Că nu avea unde să dea, nu ieșeau la pasă. Este o frică demențială, nu-și asumă nimeni, nu mai au personalitate”, a tunat Dragomir, în condițiile în care Canada a marcat de trei ori pe Arena Națională.</p>
<h2><span>Marius Șumudică l-a criticat pe Andrei Rațiu: „În viața mea n-am văzut așa ceva!”</span></h2>
<p>În schimb, Marius Șumudică susține că Andrei Rațiu își lasă mereu zona descoperită, fiind atras de zona ofensivă. Tehnicianul așteaptă ca Mircea Lucescu să regleze situația.</p>
<p>„Rațiu, în partea dreaptă, face ce vrea, eu n-am văzut în viața mea așa ceva. Pleacă mijlocaș, îl găsești prin zona centrală… lasă descoperită zona. Eu sunt convins că Mircea Lucescu vede aceste lucruri și i le spune”, spunea Marius Șumudică despre apărătorul tricolorilor, <span>care a fost criticat și de Mihai Stoica.</span></p>
<p>„În primul rând, ca fundaș trebuie să fii fundaș, să-ți rezolvi problemele defensive, după care poți să te transformi într-un jucător care aduce aport pe fază ofensivă, pentru că are calități, dar e indisciplinat tactic. Am scăpat ieftin, puteam să mai primim goluri”, <span>a mai afirmat fostul antrenor al celor de la Rapid.</span></p>
<p>Pentru oamenii lui Mircea Lucescu urmează meciul capital din Cipru, din preliminariile Campionatului Mondial. Apoi, România va întâlni Austria, pe teren propriu, la București, urmând apoi să întâlnească și Bosnia în deplasare, la Zenica.</p>

]]></description>
    </item>
    <item>
      <title>A rămas șomer și divorțul a venit aproape instant! S-a despărțit de nevastă la 3 luni de la nunta ca-n povești</title>
      <link>https://www.prosport.ro/fotbal-intern/superliga/a-ramas-somer-si-divortul-a-venit-aproape-instant-s-a-despartit-de-nevasta-la-3-luni-de-la-nunta-ca-n-povesti-20266506</link>
      <description><![CDATA[<img src="https://www.prosport.ro//wp-content/uploads/2025/09/A-ramas-somer-si-divortul-a-venit-aproape-instant-S-a-despartit-de-nevasta-la-3-luni-de-la-nunta-ca-n-povesti-1400x903.png"/><br/><p>Dragoș Nedelcu (28 de ani), fotbalist care a rămas șomer în această vară, ar urma să divorțeze în perioada imediat următoare de Anca Gheauru (31).</p>
<p>Potrivit celor mai proaspete informații, cei doi s-au despărțit la doar trei luni distanță de la nunta ca-n povești și nu mai lasă loc de o potențială împăcare.</p>
<h2><span>Prin ce clipe trece Dragoș Nedelcu! E fără echipă după despărțirea de Farul, iar mai nou ar vrea să divorțeze: nunta a avut loc în urmă cu 3 luni!</span></h2>
<p>Dragoș Nedelcu, internațional român de seniori pe care Gigi Becali a plătit în 2017 peste două milioane de euro pentru a-l transfera la FCSB, traversează o perioadă nefastă pe plan sportiv.</p>
<p><span>Gică Hagi l-a dat afară de la Farul Constanța, iar fotbalistul, nemulțumit fiind de situație, a dat în judecată clubul de la malul mării</span> pentru a-și recupera banii din salarii.</p>
<p>Însă, în timp ce așteaptă termenul stabilit de Comisiile FRF, 11 septembrie 2025, Dragoș Nedelcu a ajuns din nou în atenția publicului larg cu o altă veste șoc. Aparent, nu doar din punct de vedere sportiv se confruntă cu probleme, ci și pe plan amoros, după cum sugerează cele mai proaspete informații.</p>
<p>Potrivit <span>Gsp.ro</span>, Dragoș Nedelcu ar urma să divorțeze de Anca Gheauru, la doar 3 luni distanță de la nunta ca-n povești unde au avut invitate și mai multe nume importante din fotbalul românesc.</p>
<p>„Nu mai formează un cuplu! Nedelcu și-a șters toate pozele cu ea, nu o mai urmărește (n.r.- pe Instagram), s-a terminat relația lor. Totul s-a întâmplat după ce-au făcut nunta. O chestie peste care Dragoș n-a putut să treacă”, a declarat o persoană din anturajul celor doi, conform sursei menționate mai sus.</p>
<h2><span>A cerut-o în căsătorie în 2024, iar nunta a avut loc în această vară</span></h2>
<p>Dragoș Nedelcu și Anca Gheauru au început să iasă împreună în 2023, iar în mai 2024, fotbalistul și-a luat inima în dinți și a cerut-o pe partenera de atunci de soție.</p>
<p>„Ieri, azi, mâine și încă o veșnicie de atunci”, scria Anca Gheauru pe rețelele de socializare, în dreptul celebrelor fotografii cu cererea în căsătorie.</p>
<p>Cei doi nu au pierdut timpul și au început rapid să planifice evenimentul în cadrul căruia aveau să își unească destinele. Iar la data de 7 iunie 2025, momentul nunții dintre Dragoș Nedelcu și Anca Gheauru a sosit.</p>
<p>Cei doi au făcut o nuntă ca-n povești, iar de pe lista invitaților nu au lipsit nici numele importante din fotbalul românesc. Printre cei care i-au fost alături mijlocașului s-a regăsit și portarul Marian Aioani, care e evaluat de site-urile de specialitate la un milion de euro.</p>
<p>„Casă de piatră, Dragoș Nedelcu și Anca Gheauru”, a scris Marian Aioani, pe <span>pagina sa de Instagram</span>, în dreptul unei imagini cu el și partenera de viață.</p>
<p><span>Dragoș Nedelcu se antrenează cu Steaua București</span> în aceste zile, iar potrivit zvonurilor, el ar putea semna și un contract cu „militarii”.</p>

]]></description>
    </item>
  </channel>
</rss>
