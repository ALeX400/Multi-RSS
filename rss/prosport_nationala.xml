<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Șoc pentru Mircea Lucescu. Era minutul 85 când s-a accidentat și a început să plângă</title>
      <link>https://www.prosport.ro/fotbal-intern/nationala/soc-pentru-mircea-lucescu-era-minutul-85-cand-s-a-accidentat-si-a-inceput-sa-planga-20284706</link>
      <description><![CDATA[<img src="https://www.prosport.ro//wp-content/uploads/2025/09/Soc-pentru-Mircea-Lucescu.-Era-minutul-85-cand-s-a-accidentat-si-a-inceput-sa-planga-1400x787.jpg"/><br/><p>Selecționerul naționalei de fotbal a României, Mircea Lucescu, are probleme înaintea meciului cu Austria, deoarece un jucător s-a accidentat și a început să plângă.</p>
<p>Prima reprezentativă de fotbal a țării noastre joacă, luna viitoare, cu Republica Moldova și Austria, dar Denis Drăguș s-a accidentat și nu știe dacă va putea fi la lot.</p>
<h2><span>Internaționalul român s-a accidentat minutul 85 și a început să plângă, iar Mircea Lucescu trebuie să caute o soluție</span></h2>
<p>Selecționerul Mircea Lucescu <span>a anunțat, pe 22 septembrie, lista preliminară a jucătorilor</span> din străinătate pe care îi are în vedere pentru posibila convocare la partidele cu Republica Moldova (amical) și Austria (preliminariile CM 2026), care au loc pe 9 și 12 octombrie.</p>
<p>Printre cei care au primit telegrame de convocare se află și atacantul Denis Drăguș, legitimat la echipa turcă Eyüpspor. Acesta s-a accidentat pe finalul meciului de pe teren propriu cu Goztepe, încheiat la egalitate, 0-0. „Tricolorul” a părăsit terenul în minutul 85 cu ochii în lacrimi.</p>
<p>Nașul lui de cununie, antrenorul Marius Șumudică, a spus că jucătorul i-a transmis că a simțit ceva la bicepsul femural. Toate speranțele se pun acum în <span>celebrul „vraci” Marijana Kovacevici</span>.</p>
<p>„El vrea să dea totul la fiecare meci, a făcut un sprint foarte lung, iar în luptă cu un adversar s-a dezechilibrat și a călcat tare în pământ. Eu am o relație foarte bună cu Marijana de când antrenam în zona Golfului, îi trimiteam toți jucătorii.</p>
<p>Am vorbit deja cu ea, așteptăm astăzi să-l trimitem pe Denis la rezonanța magnetică, iar dacă nu e afectat tendonul, cu siguranță Marijana va interveni și în câteva zile îl va reface. Dacă e afectat tendonul va lipsi între 4 și 6 săptămâni, depinde de gravitate.</p>
<p>Am vorbit cu el imediat după meci. Mi-a spus că îl durea când călca. La accidentări de genul trebuie să aștepți 24 de ore, nu poți să faci imediat testele respective”, a spus tehnicianul, potrivit <span>Fanatik</span>.</p>
<h2><span>Lucescu a convocat 21 de fotbaliști români care evoluează în străinătate</span></h2>
<p>Marius Șumudică a mai precizat că, în perioada în care cei doi au colaborat la Gaziantep, îi spunea fotbalistului să se mai menajeze, dar Drăguș dădea totul la fiecare antrenament și avea cifre la ședințele de pregătire cel puțin la fel de bune ca la un meci oficial.</p>
<p>În perspectiva celor două partide care vor avea loc la jumătatea lunii octombrie, Mircea Lucescu a convocat 21 de fotbaliști români care evoluează în străinătate, iar lotul final, care include și jucătorii din competiția internă, va fi anunțat ulterior.</p>
<p>Au primit telegrame de convocare portarii Horațiu Moldovan, Răzvan Sava și Ionuț Radu, fundașii Andrei Rațiu, Deian Sorescu, Andrei Burcă, Virgil Ghiță, Bogdan Racovițan, Ionuț Nedelcearu, Radu Drăgușin, Lisav Eissat, mijlocașii Marius Marin, Răzvan Marin, Vlad Dragomir, Olimpiu Moruțan, Nicolae Stanciu, Ianis Hagi și atacanții Dennis Man, Valentin Mihăilă, Florinel Coman și Denis Drăguș.</p>

]]></description>
    </item>
    <item>
      <title>Doi ani de chin și jale! Ce s-a ales de cel mai tânăr debutant în naționala României</title>
      <link>https://www.prosport.ro/fotbal-intern/nationala/doi-ani-de-chin-si-jale-ce-s-a-ales-de-cel-mai-tanar-debutant-in-nationala-romaniei-20285185</link>
      <description><![CDATA[<img src="https://www.prosport.ro//wp-content/uploads/2025/09/Doi-ani-de-chin-si-jale-Ce-s-a-ales-de-cel-mai-tanar-debutant-in-nationala-Romaniei.jpg"/><br/><p>Enes Sali, fostul mijlocaș ofensiv al Farului, este cel mai tânăr debutant în naționala României. A fost aruncat în luptă la vârsta de 15 ani, 8 luni și 22 de zile, de către Mirel Rădoi, într-un meci cu Liechtenstein, în care l-a înlocuit, în minutul 82, pe Andrei Ivan.</p>
<p>S-a întâmplat pe 14 noiembrie 2021, iar la aproape patru ani de la acel moment, Sali se zbate să joace primul meci pentru echipa care a plătit două milioane de dolari ca să-l transfere.</p>
<h2><span>Enes Sali, doar rezervă la FC Dallas</span></h2>
<p>El a ajuns la FC Dallas, în MLS, în decembrie 2023, dar nici până acum <span>nu a debutat pentru americani</span>. Sali a fost rezervă neutilizată în ultimul meci al texanilor, 2-2 la Portland Timbers, situație în care s-a aflat și la meciul cu St. Louis, de la începutul lunii.</p>
<p><span>Enes Sali s-a întors în această vară la echipa americană</span>, după un împrumut de o jumătate de sezon la Al Riyadh, din Arabia Saudită. Acolo a avut un debut fulminant, cu gol și pasă de gol, dar ulterior s-a stins și a prins doar opt partide pentru arabi, care nu au activat opțiunea de prelungire a contractului sau cea de cumpărare definitivă.</p>
<p>Românul născut în Canada, la Toronto, dintr-o familie mixtă româno- turcă, face momentan naveta între prima echipă a celor de la FC Dallas și formația North Texas, din MLS Next Pro, dar paradoxal nu adună minute la niciuna. Înaintea împrumutului în Arabia Saudită el era om de bază la North Texas, unde într-un sezon a jucat 29 de meciuri și marcat 9 goluri.</p>
<p>Născut la 23 februarie 2006, Enes Sali este eligibil pentru cel puțin trei naționale ale României, U19, U20 și U21, dar nu a mai fost în atenția selecționerilor. Având o singură la prima reprezentativă a României, el poate schimba naționala, având dreptul să joace atât pentru Turcia cât și pentru Canada. Regulamentul FIFA spune că dacă un jucător a evoluat de până la trei ori pentru o echipă națională până la vârsta de 21 de ani, el va putea să aleagă o altă țară pe care să o reprezinte.</p>
<h2><span>Topul celor mai tineri debutanți la echipa națională a României</span></h2>
<p>Enes Sali – 15 ani și 8 luni<br/>
Cristian Manea – 16 ani și 10 luni<br/>
Grațian Sepi – 17 ani și 3 luni (1928)<br/>
Ilie Balaci – 17 ani și 6 luni (1974)<br/>
Nicolae Kovacs – 17 ani și 8 luni (1929)</p>

]]></description>
    </item>
    <item>
      <title>Starul de la FCSB care „e cel mai bun executant de penalty-uri din Europa”</title>
      <link>https://www.prosport.ro/fotbal-intern/superliga/starul-de-la-fcsb-care-e-cel-mai-bun-executant-de-penalty-uri-din-europa-20286070</link>
      <description><![CDATA[<img src="https://www.prosport.ro//wp-content/uploads/2025/09/Starul-de-la-FCSB-care-„e-cel-mai-bun-executant-de-penalty-uri-din-Europa-scaled-e1759211578999-1400x791.jpg"/><br/><p>Mihai Stoica (60 de ani) a dezvăluit o statistică interesantă din dreptul lui Florin Tănase (30), starul de la FCSB care a adus victoria din etapa 11 a Superligii, scor 1-0 cu Oțelul Galați.</p>
<p>În minutul 48 al confruntării de pe Arena Națională, decarul campioanei României și-a asumat responsabilitatea de a executa o lovitură de pedeapsă și a trimis mingea în plasă.</p>
<h2><span>De ce Florin Tănase e principalul executant de penalty-uri de la FCSB? Mihai Stoica a vorbit despre precizia decarului</span></h2>
<p>Duminică, 28 septembrie 2025, <span>FCSB a învins-o pe Oțelul Galați, scor 1-0 în etapa 11</span>, și a întrerupt astfel seria rezultatelor nefaste din Superliga României.</p>
<p>Roș-albaștrii au izbutit să ajungă la un total de 10 puncte, însă sunt în continuare despărțiți de 8 puncte față de ultima poziție ce duce în play-off, care e ocupată de Unirea Slobozia. Așadar, urmează alte săptămâni grele pentru elevii lui Elias Charalambous, care nu concep să nu se lupte la titlu și în sezonul 2025-2026.</p>
<p>Revenind la victoria de pe Arena Națională, aceasta a fost posibilă <span>mulțumită unui gol înscris de liderul Florin Tănase</span>, care în minutul 48 a transformat cu succes un penalty obținut de Juri Cisotti.</p>
<p>Trebuie menționat că la momentul golului, pe teren se aflau și Darius Olaru sau Daniel Bîrligea, jucători capabili să execute precis lovituri de la 11 metri. În plus, Olaru chiar a fost un executant obișnuit al campioanei României, însă la meciul cu Oțelul nu s-a pus problema să bată altcineva decât Florin Tănase.</p>
<p>Iar ulterior, în direct, la TV, Mihai Stoica a dezvăluit de ce decarul echipei e principalul executant de penalty-uri de la FCSB:</p>
<p>„Florin Tănase, din punctul meu de vedere, este cel mai bun executant de penalty-uri din Europa, ca procentaj. Cunosc cifrele lui Kane, Lewandowski… Tănase are peste 40 de penalty-uri bătute și cred că doar două ratate. A executat perfect, a trimis tare, nici nu mai contează dacă portarul plonjează”, a declarat Mihai Stoica, la postul de televiziune <span>Prima Sport</span>.</p>
<h2><span>Meme nu minte</span></h2>
<p>Potrivit site-ului de specialitate <span>Transfermarkt</span>, statistica prezentată de Mihai Stoica este una precisă. Mai exact, sursa citată susține că Florin Tănase a înscris nu mai puțin de 43 de goluri din penalty în întreaga carieră.</p>
<p>În schimb, la capitolul lovituri de departajare ratate, în dreptul internaționalului român sunt trecute doar două episoade.</p>
<p>Florin Tănase a ratat primul penalty la data de 22 decembrie 2019, într-o partidă FCSB – Universitatea Craiova 2-0, atunci când l-a avut pe Laurențiu Popescu în față.</p>
<p>Iar cel de-al doilea penalty ratat, și ultimul, s-a consemnat pe 15 iulie 2021, într-o confruntare FC Botoșani – FCSB 0-0. La această confruntare, portarul pe care Florin Tănase nu a izbutit să îl învingă este Eduard Pap.</p>
<p>Florin Tănase se poate mândri cu 287 de meciuri jucate pentru FCSB, în care a marcat 94 de goluri și a oferit 47 de pase decisive.</p>
<p>Potrivit Transfermarkt, cota sa de piață este de 2.5 milioane de euro.</p>

]]></description>
    </item>
    <item>
      <title>Suporterii lui PSV au reacționat după ce Dennis Man a dat pasa la golul victoriei: „I-a pus-o pe un platou de argint!”</title>
      <link>https://www.prosport.ro/fotbal-extern/suporterii-lui-psv-au-reactionat-dupa-ce-dennis-man-a-dat-pasa-la-golul-victoriei-i-a-pus-o-pe-un-platou-de-argint-20284669</link>
      <description><![CDATA[<img src="https://www.prosport.ro//wp-content/uploads/2025/09/Suporterii-lui-PSV-au-reactionat-dupa-ce-Dennis-Man-a-dat-pasa-la-golul-victoriei-„I-a-pus-o-pe-un-platou-de-argint-1400x874.png"/><br/><p>Sâmbătă, 27 septembrie, Dennis Man (27 de ani) a pasat decisiv la golul victoriei din partida Excelsior – PSV Eindhoven 1-2 și i-a impresionat pe suporterii olandezi.</p>
<p>Internaționalul român a pătruns superb în careul advers, după care i-a pasat în centru lui Ismael Saibari (24), care a îndeplinit o simplă formalitate și a împins balonul în plasă.</p>
<h2><span>PSV a învins-o pe Excelsior datorită lui Dennis Man, iar suporterii știu asta! Cum au descris acțiunea românului din finalul partidei</span></h2>
<p><span>Dennis Man a fost trimis pe teren în minutul 70 al disputei Excelsior – PSV 1-2 și la doar două minute distanță a dat o pasă de gol</span> extrem de importantă. Este vorba despre reușita lui Ismael Saibari, din minutul 72, care a stabilit și scorul final al confruntării și le-a permis oaspeților să plece acasă cu toate cele trei puncte în cont.</p>
<p>Man a avut o incursiune superbă în flancul drept, a pătruns în careu și, deși putea încerca să finalizeze chiar el, a dat dovadă de altruism și l-a servit în centru pe Saibari. Acesta a rămas cu toată poarta goală în față și nu a făcut decât să împingă balonul în plasă.</p>
<p>Suporterii lui PSV Eindhoven și-au dat seama că golul victoriei de pe terenul lui Excelsior a fost creația lui Man și au evidențiat acest lucru:</p>
<p>„Intrat de pe banca de rezerve și aflat la prima atingere, Dennis Man a pătruns cu mingea în careu foarte lejer și apoi i-a pus-o pe un platou de argint lui Ismael Saibari. Internaționalul marocan a ratat mai multe ocazii pe parcursul partidei, dar de data aceasta a primit mingea cu poarta goală și a fost sigur că va aduce această victorie extrem de importantă”, se arată pe <span>PSV.Supporters.nl</span>.</p>
<h2><span>Peter Bosz, antrenorul lui PSV, a avut și el cuvinte de laudă pentru Dennis Man</span></h2>
<p>Faptul că victoria de la Excelsior a fost obținută datorită lui Dennis Man <span>a fost remarcat și de antrenorul Peter Bosz</span>, care l-a certat ușor pe Ismael Saibari pentru ocaziile ratate anterior golului.</p>
<p>„Este foarte pozitiv faptul că Ismael ajunge des în poziții de gol, dar uneori este prea impulsiv. Trebuie să-și păstreze calmul pentru a trimite mingea în poartă. De data aceasta nu a fost atât de dificil, deoarece Dennis a făcut o treabă excelentă. Dacă Ismael va reuși acest lucru (n.r. – să fie mai calm), va marca mult mai mult. Cu siguranță va reuși. Astăzi a avut și ocazii mari”, a declarat Peter Bosz, citat de <span>Vi.nl</span>.</p>
<p>Dennis Man a jucat 4 meciuri pentru PSV Eindhoven, iar pasa decisivă de sâmbătă seară a fost prima sa contribuție ofensivă adusă în tricoul olandezilor.</p>
<p>Potrivit site-ului de specialitate Transfermarkt, cota de piață a lui Dennis Man este de 10 milioane de euro.</p>

]]></description>
    </item>
    <item>
      <title>Gigi Becali le-a luat toți banii arabilor pe Florinel Coman, iar fotbalistul continuă să-i dezamăgească. A fost din nou printre cei mai slabi</title>
      <link>https://www.prosport.ro/fotbal-extern/gigi-becali-le-a-luat-toti-banii-arabilor-pe-florinel-coman-iar-fotbalistul-continua-sa-i-dezamageasca-a-fost-din-nou-printre-cei-mai-slabi-20285981</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-le-a-luat-toti-banii-arabilor-pe-Florinel-Coman-iar-fotbalistul-continua-sa-i-dezamageasca.-A-fost-din-nou-printre-cei-mai-slabi-e1759180349970.jpg"/><br/><p><!--StartFragment --></p>
<p class="pf0"><span class="cf0">Gigi Becali va </span><span class="cf1">î</span><span class="cf0">ncasa 6.000.000 de euro pentru transferul lui Florinel Coman, a</span><span class="cf0">șa acum a decis TAS, </span><span class="cf1">î</span><span class="cf0">ns</span><span class="cf0">ă fotbalistul dezamăgește crunt </span><span class="cf1">î</span><span class="cf0">n tricoul lui Al-</span><span class="cf0">Gharafa</span><span class="cf0">.</span></p>
<p class="pf0"><span class="cf2">„</span><span class="cf0">Mbappe</span><span class="cf0">” a fost </span><span class="cf1">î</span><span class="cf0">nceputul meciul cu </span><span class="cf0">Shorta</span><span class="cf0"> pe banca de rezerve </span><span class="cf0">și a fost aruncat </span><span class="cf1">î</span><span class="cf0">n lupt</span><span class="cf0">ă </span><span class="cf1">î</span><span class="cf0">n minutul 73, </span><span class="cf1">î</span><span class="cf0">ns</span><span class="cf0">ă nu s-a făcut cu nimic remarcat p</span><span class="cf1">â</span><span class="cf0">n</span><span class="cf0">ă la fluierul de final al arbitrului, fiind printre cei mai slabi de pe teren.<br/>
</span></p>
<h2 class="pf0"><span class="cf3"><span>Gigi Becali ia banii pe Florinel Coman, dar fotbalistul continuă prestațiile dezastruoase la Al-Gharafa</span><br/>
</span></h2>
<p class="pf0"><span>Finanțatorul roș-albaștrilor primește până la urmă </span><span class="cf3"><span>6.000.000 de euro</span> pentru transferul </span><span class="cf0">oficializat în 2024 al </span><span class="cf3">lui Florinel Coman, așa acum a decis TAS</span><span class="cf0"> săptăm</span><span class="cf1">â</span><span class="cf0">na trecut</span><span class="cf0">ă</span><span class="cf3">, însă </span><span class="cf0">internaționalul rom</span><span class="cf1">â</span><span class="cf0">n </span><span class="cf0">are prestații jenante </span><span class="cf3">în tricoul </span><span class="cf0">grupării </span><span class="cf0">qatareze</span><span class="cf0">.</span></p>
<p class="pf0"><span class="cf0">Mijlocașul ofensiv de bandă st</span><span class="cf1">â</span><span class="cf0">ng</span><span class="cf0">ă </span><span class="cf3">a </span><span class="cf0">rămas pe banca de rezerve p</span><span class="cf1">â</span><span class="cf0">n</span><span class="cf0">ă </span><span class="cf1">î</span><span class="cf0">n minutul 73 al partidei </span><span class="cf3">cu </span><span class="cf3">Shorta</span><span class="cf0">, scor 2-0, atunci c</span><span class="cf1">â</span><span class="cf0">nd antrenorul </span><span class="cf3">a </span><span class="cf0">decis să-l introducă </span><span class="cf1">î</span><span class="cf0">n teren</span><span class="cf0">. Totuși, rom</span><span class="cf1">â</span><span class="cf0">nul </span><span class="cf0">nu a ieșit cu nimic </span><span class="cf1">î</span><span class="cf0">n eviden</span><span class="cf0">ță </span><span class="cf1">î</span><span class="cf0">n minutele petrecute pe gazon.</span></p>
<p><span class="cf1">Golurile </span><span class="cf0">disputei din </span><span class="cf3">etap</span><span class="cf0">a</span><span class="cf3"> a doua din AFC Champions League Elite</span><span class="cf0"> au fost </span><span class="cf1">înscrise de </span><span class="cf1">Joselu</span><span class="cf1"> (48)</span><span class="cf0">, fostul atacant al lui Real Madrid,</span> <span class="cf4">și Sassi (54).</span></p>
<div class="wp-caption aligncenter" id="attachment_20250311" style="width: 1410px"><img alt="" aria-describedby="caption-attachment-20250311" class="size-large wp-image-20250311" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/E-gata-cu-transferul-lui-Florinel-Coman-la-FCSB.-Dupa-ce-a-fost-izgonit-de-la-Palat-de-Gigi-Becali-internationalul-si-a-gasit-echipa-1400x1050.jpg" srcset="https://www.prosport.ro/wp-content/uploads/2025/08/E-gata-cu-transferul-lui-Florinel-Coman-la-FCSB.-Dupa-ce-a-fost-izgonit-de-la-Palat-de-Gigi-Becali-internationalul-si-a-gasit-echipa-1400x1050.jpg 1400w, https://www.prosport.ro/wp-content/uploads/2025/08/E-gata-cu-transferul-lui-Florinel-Coman-la-FCSB.-Dupa-ce-a-fost-izgonit-de-la-Palat-de-Gigi-Becali-internationalul-si-a-gasit-echipa-768x576.jpg 768w, https://www.prosport.ro/wp-content/uploads/2025/08/E-gata-cu-transferul-lui-Florinel-Coman-la-FCSB.-Dupa-ce-a-fost-izgonit-de-la-Palat-de-Gigi-Becali-internationalul-si-a-gasit-echipa-1536x1152.jpg 1536w, https://www.prosport.ro/wp-content/uploads/2025/08/E-gata-cu-transferul-lui-Florinel-Coman-la-FCSB.-Dupa-ce-a-fost-izgonit-de-la-Palat-de-Gigi-Becali-internationalul-si-a-gasit-echipa-2048x1536.jpg 2048w" width="1400"/><p class="wp-caption-text" id="caption-attachment-20250311">SURSĂ: Sportpictures<br/>19.08.2025</p></div>
<p><!--StartFragment --></p>
<h2 class="pf0"><span><span class="cf0">N</span><span class="cf1">ota</span><span class="cf0">t cu</span><span class="cf1"> 6.4</span><span class="cf0">, mult sub media echipei</span></span></h2>
<p class="pf0"><span class="cf2">Florinel Coman l-a înlocuit pe Ahmed Al </span><span class="cf2">Ganehi</span><span class="cf2">, îns</span><span class="cf1">ă </span><span class="cf0">pr</span><span class="cf3">estația sa a fost una slabă. </span><span class="cf1">Pentru cele 24 de minute jucate, rom</span><span class="cf2">â</span><span class="cf1">nul </span><span class="cf2">a fost notat de c</span><span class="cf1">ătre portalul SofaScore cu 6.4, mult sub media echipei, care a fost 7.41. </span></p>
<p class="pf0"><span class="cf3">Coman </span><span>a atins mingea de doar </span><span class="cf1"><span>șapte ori </span>și a </span><span class="cf2">reu</span><span class="cf1">șit să trimită o singură pasă corectă către colegii săi din două </span><span class="cf2">încerc</span><span class="cf1">ări. </span></p>
<p class="pf0"><span class="cf1">Internaționalul rom</span><span class="cf2">ân a </span><span class="cf3">cedat </span><span class="cf2">mingea de 5 ori, iar </span><span class="cf3">singura </span><span class="cf2">centrare pe care</span><span class="cf3"> trimis-o </span><span class="cf2">nu a ajuns la vreun coechipier. </span></p>
<div class="wp-caption aligncenter" id="attachment_20253755" style="width: 1410px"><img alt="" aria-describedby="caption-attachment-20253755" class="size-large wp-image-20253755" decoding="async" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/Misterul-Florinel-Coman.-Ce-se-intampla-cu-internationalul-roman-la-Al-Gharafa-dupa-ce-Gigi-Becali-i-a-refuzat-intoarcerea-la-FCSB-1400x1050.jpg" srcset="https://www.prosport.ro/wp-content/uploads/2025/08/Misterul-Florinel-Coman.-Ce-se-intampla-cu-internationalul-roman-la-Al-Gharafa-dupa-ce-Gigi-Becali-i-a-refuzat-intoarcerea-la-FCSB-1400x1050.jpg 1400w, https://www.prosport.ro/wp-content/uploads/2025/08/Misterul-Florinel-Coman.-Ce-se-intampla-cu-internationalul-roman-la-Al-Gharafa-dupa-ce-Gigi-Becali-i-a-refuzat-intoarcerea-la-FCSB-768x576.jpg 768w, https://www.prosport.ro/wp-content/uploads/2025/08/Misterul-Florinel-Coman.-Ce-se-intampla-cu-internationalul-roman-la-Al-Gharafa-dupa-ce-Gigi-Becali-i-a-refuzat-intoarcerea-la-FCSB-1536x1152.jpg 1536w, https://www.prosport.ro/wp-content/uploads/2025/08/Misterul-Florinel-Coman.-Ce-se-intampla-cu-internationalul-roman-la-Al-Gharafa-dupa-ce-Gigi-Becali-i-a-refuzat-intoarcerea-la-FCSB.jpg 1700w" width="1400"/><p class="wp-caption-text" id="caption-attachment-20253755">Foto: Sport Pictures</p></div>
<p><!--StartFragment --></p>
<h2 class="pf0"><span class="cf0">Lista stranierilor convocați de Mircea Lucescu pentru dubla cu Moldova și Austria</span></h2>
<p class="pf0"><span class="cf1">PORTARI</span></p>
<p class="pf0"><span class="cf1">Hora</span><span class="cf0">țiu MOLDOVAN (Real Oviedo | Spania, 16/0), Răzvan SAVA (Udinese | Italia, 0/0, Ionuț RADU (Celta de Vigo | Spania, 4/0)</span></p>
<p class="pf0"><span class="cf0">FUNDAȘI</span></p>
<p class="pf0"><span class="cf0">Andrei RAȚIU (Rayo Vallecano | Spania, 33/1), </span><span class="cf0">Deian</span><span class="cf0"> SORESCU (Gaziantep FK | Turcia, 23/0), Andrei BURCĂ (Yunnan </span><span class="cf0">Yukun</span><span class="cf0"> | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (</span><span class="cf0">Rak</span><span class="cf2">ów</span><span class="cf2"> | Polonia, 4/0), Ionu</span><span class="cf3">ț NEDELCEARU (Akron Togliatti | Rusia, 27/2), Radu DRĂGUȘIN (Tottenham | Anglia, 27/1), </span><span class="cf3">Lisav</span><span class="cf3"> EISSAT (Maccabi Haifa | Israel, 0/0)</span></p>
<p class="pf0"><span class="cf3">MIJLOCAȘI</span></p>
<p class="pf0"><span class="cf3">Marius MARIN (Pisa | Italia, 33/0), Răzvan MARIN (AEK Atena | Grecia, 70/12), Vlad DRAGOMIR (</span><span class="cf3">Pafos</span><span class="cf3"> | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 84/15), </span><span class="cf3">Ianis</span><span class="cf3"> HAGI (</span><span class="cf3">Alanyaspor</span><span class="cf3"> | Turcia, 47/6)</span></p>
<p class="pf0"><span class="cf3">ATACANȚI</span></p>
<p class="pf0"><span class="cf3">Dennis MAN (PSV | Țările de Jos, 39/10), Valentin MIHĂILĂ (</span><span class="cf3">Caykur</span><span class="cf3"> Rizespor | Turcia, 31/5), Florinel COMAN (Al-</span><span class="cf3">Gharafa</span><span class="cf3"> | Qatar, 20/2), Denis DRĂGUȘ (</span><span class="cf3">Ey</span><span class="cf2">üpspor</span><span class="cf2"> | Turcia, 26/7)</span></p>
<p><!--EndFragment --></p>
<p><!--EndFragment --></p>
<p><!--EndFragment --></p>

]]></description>
    </item>
  </channel>
</rss>
