<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mihai Stoica, reacție neașteptată despre plecarea lui Louis Munteanu de la CFR Cluj: „Este o mare lovitură managerială dată de Neluțu Varga”</title>
      <link>https://www.prosport.ro/fotbal-intern/superliga/mihai-stoica-reactie-neasteptata-despre-plecarea-lui-louis-munteanu-de-la-cfr-cluj-este-o-mare-lovitura-manageriala-data-de-nelutu-varga-20217376</link>
      <description><![CDATA[<img src="https://www.prosport.ro/wp-content/uploads/2025/07/Mihai-Stoica-reactie-neasteptata-despre-plecarea-lui-Louis-Munteanu-de-la-CFR-Cluj-1400x753.jpg"/><br/><p>Mihai Stoica (60 de ani) li s-a alăturat celor care și-au manifestat opinia cu privire la plecarea lui Louis Munteanu (23) de la CFR Cluj.</p>
<p>Cel mai bun marcator al sezonului 2024-2025 din Superliga României ar urma să ia drumul Franței, unde patronul Nelu Varga îl va vinde pentru aproximativ 18.000.000 de euro.</p>
<h2><span>Mihai Stoica își scoate pălăria în fața lui Nelu Varga dacă transferul de 18.000.000 de euro al lui Louis Munteanu devine realitate</span></h2>
<p>În prima parte a zilei de vineri, 11 iulie 2025, <span>Nelu Varga a anunțat cu multă încredere că Louis Munteanu, golgheterul său de la CFR Cluj, va deveni cel mai scump transfer din România</span>.</p>
<p>Afaceristul a spus că „este o chestiune de zile” până când tranzacția se va încheia și a dezvăluit că atacantul va lua drumul Franței, de unde un club ar fi gata să plătească peste 18 milioane de euro cu tot cu bonusuri.</p>
<p>Având în vedere că vorbim de o mutare record pentru campionatul românesc și de o sumă uriașă, <span>transferul lui Louis Munteanu a stârnit deja o mulțime de reacții</span> în spațiul public.</p>
<p>Iar Meme Stoica, managerul general al rivalei FCSB, a spus că Nelu Varga va da „o mare lovitură managerială” dacă afacerea se va încheia în condițiile prezentate:</p>
<blockquote><p>Nu știu nicio echipă din provincie, cu excepția Craiovei, care să fi vândut jucători pe sume atât de mari. Dacă va fi vândut, înseamnă că este o mare lovitură managerială dată de Neluțu Varga”, a transmis Mihai Stoica, la <span>Prima Sport</span>.</p></blockquote>
<h2><span>Totuși, Meme nu crede în anunțul lui Nelu Varga</span></h2>
<p>Declarația oferită de Mihai Stoica a fost ceva mai amplă, iar în continuare, oficialul FCSB a sugerat că nu crede în declarațiile lui Nelu Varga.</p>
<blockquote><p>Dar nu cred. Eu spun ce cred. Nu cred. Dacă pleacă la o echipă care dă 8 milioane și 18 dacă joacă în Champions League – dar are șanse mai mari să retrogradeze – da, atunci e posibil să fie 18 milioane. Dar e foarte probabil să nu se ajungă la 18 milioane de euro. Nu știu la ce echipă pleacă. Dacă ajunge la Sevilla, de exemplu, și pui clauze de milioane dacă joacă în Champions League, îți spun eu, nu va juca în Champions League. Ăia nu o să ajungă niciodată în Champions League. Am dat un exemplu. Ce fotbaliști români au jucat în Franța? Ok, Viorel Moldovan și Marius Baciu, acum mulți ani și pe bani puțini. Și ne-am oprit”, a adăugat Mihai Stoica, potrivit sursei citate.</p></blockquote>
<p>Conform site-ului de specialitate Transfermarkt, cota de piață a lui Louis Munteanu este de 5.000.000 de euro.</p>

]]></description>
    </item>
    <item>
      <title>Conflict Daniel Pancu – Mircea Lucescu. De unde a pornit totul. „A devenit mai nervos decât l-a văzut cineva vreodată”</title>
      <link>https://www.prosport.ro/fotbal-intern/nationala/conflict-daniel-pancu-mircea-lucescu-de-unde-a-pornit-totul-a-devenit-mai-nervos-decat-l-a-vazut-cineva-vreodata-20216797</link>
      <description><![CDATA[<img src="https://www.prosport.ro/wp-content/uploads/2025/07/Conflict-Daniel-Pancu-Mircea-Lucescu.-De-unde-a-pornit-totul.-„A-devenit-mai-nervos-decat-l-a-vazut-cineva-vreodata-e1752243526384-1400x758.jpg"/><br/><p>Campionatul European U21 i-a adus mari bătăi de cap lui Daniel Pancu, care i-a acuzat pe fotbaliști de indisciplină. Dar, fostul selecționer ar fi avut disensiuni și cu Mircea Lucescu, omul de pe banca echipei naționale de seniori.</p>
<p>Daniel Pancu a plecat cu scandal de la naționala de tineret U21, după un turneu final ratat.</p>
<h2><span>Daniel Pancu s-a certat cu Mircea Lucescu</span></h2>
<p>În urmă cu câteva zile, <span>Daniel Pancu i-a acuzat pe fotbaliștii naționalei U21</span> de indisciplină.</p>
<p>Dar, Mircea Lucescu a asistat la primele două meciuri ale naționalei U21 din Slovacia, înfrângerile cu Italia, scor 0-1, și Spania, scor 1-2. Mai mult, „Il Luce” a discutat cu jucătorii, însă înainte de discurs, Mircea Lucescu i-ar fi reproșat lui Daniel Pancu declarațiile pe care le-a făcut după meciul cu Italia. Atunci, „Pancone” a spus că „niciodată nu am fi pierdut acest joc dacă eu aș fi fost pe bancă”.</p>
<p>„Nea Mircea l-a certat pe Pancu, care i-a răspuns agresiv. Lucescu a devenit mai nervos decât l-a văzut cineva vreodată!”, spun surse din Federație, conform <span>iAMSport</span>. Sursa menționează că scandalul a ajuns până la Răzvan Burleanu, care s-a arătat deranjat de atitudinea lui Pancu.</p>
<p>În toamna anului trecut, într-un meci de calificări, contra Elveției, scor 3-1 pentru „tricolorii” mici, Daniel Pancu a avut o explozie de nervi și a intrat pe teren în timpul meciului pentru a-l lua la rost pe arbitrul central. El a fost suspendat de forurile internaționale, dar Răzvan Burleanu a decis să îl păstreze și pentru turneul final, deși tehnicianul nu putea sta pe bancă.</p>
<h2><span>FRF a anunțat noul selecționer al naționalei U21</span></h2>
<p><span>Costin Curelea este noul selecționer al echipei naționale U21, </span>tehnician care conducea destinele naționalei U20 din luna august 2023.</p>
<p>Mutarea a fost anunțată printr-o conferință de presă, susținută astăzi, 11 iulie. De-a lungul carierei sale, Costin Curelea a fost antrenor secund la Academica Clinceni, CFR Cluj și Kayserispor, înainte de mandatul pe banca naționalei U20.</p>
<p>„Avem o generație destul de bună, putem obține o nouă calificare. Ei (n.r. – jucătorii) cunosc foarte bine abordarea mea, atât de mult îi cunosc și eu. Vârsta nu contează pentru mine! Și la 17-18 ani, dacă voi simți că sunt pregătiți, vor putea juca la U21. E o nouă generație, o nouă deschidere pentru acești jucători, doar nevoie de meciuri au”, a declarat Costin Curelea.</p>

]]></description>
    </item>
    <item>
      <title>Denis Drăguș, pe lista unui club din La Liga. Turcii au aflat de transferul românului în Spania</title>
      <link>https://www.prosport.ro/fotbal-extern/campionate-externe/spania/denis-dragus-pe-lista-unui-club-din-la-liga-turcii-au-aflat-de-transferul-romanului-in-spania-20217181</link>
      <description><![CDATA[<img src="https://www.prosport.ro/wp-content/uploads/2025/07/Denis-Dragus-pe-lista-unui-club-din-La-Liga.-Turcii-au-aflat-de-transferul-romanului-in-Spania-1400x848.jpg"/><br/><p>În ciuda sezonului rușinos în tricoul lui Trabzonspor, Denis Drăguș este la mare căutare în această perioadă, o echipă din La Liga fiind ultima intrată pe lista celor care îl doresc pe internaționalul român.</p>
<p>În cauză este vorba despre Real Oviedo, nou-promovată pe prima scenă a fotbalului spaniol, echipă care îl are în componență pe Daniel Paraschiv, fostul atacant al lui Hermannstadt.</p>
<h2><span>Turcii scriu că Denis Drăguș este dorit de nou-promovata Real Oviedo</span></h2>
<p>Denis Drăguș continuă să fie foarte căutat în această perioadă. O echipă din La Ligă <span>a intrat și ea în cursă pentru semnătura vârfului naționalei </span>României. Este vorba despre Real Oviedo, nou-promovată în prima ligă iberică, echipă care are în lot un al român, tot atacant. Pe Daniel Paraschiv, fostul vârf al lui Hermannstadt.</p>
<p>Informația este dezvăluită de Trabzonspor Haber61, chiar dacă conaționalii de la gunebakis.com.tr au anunțat recent că Drăguș s-ar fi înțeles deja cu Gaziantep, echipa unde a dat cel mai bun randament de până acum.</p>
<p>Pe de altă parte, impresarul său anunță că fotbalistul român nu ar vrea să plece de la Trabzonspor, pentru că vrea să-și „spele păcatele” față de fanii echipei, după prestațiile extrem de slabe din stagiunea trecută.</p>
<p><img alt="" class="size-large wp-image-20129358" decoding="async" fetchpriority="high" height="674" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Mircea-Lucescu-a-pus-din-nou-tunurile-pe-Denis-Dragus-1400x674.jpg" srcset="https://www.prosport.ro/wp-content/uploads/2025/03/Mircea-Lucescu-a-pus-din-nou-tunurile-pe-Denis-Dragus-1400x674.jpg 1400w, https://www.prosport.ro/wp-content/uploads/2025/03/Mircea-Lucescu-a-pus-din-nou-tunurile-pe-Denis-Dragus-768x370.jpg 768w, https://www.prosport.ro/wp-content/uploads/2025/03/Mircea-Lucescu-a-pus-din-nou-tunurile-pe-Denis-Dragus-1536x739.jpg 1536w, https://www.prosport.ro/wp-content/uploads/2025/03/Mircea-Lucescu-a-pus-din-nou-tunurile-pe-Denis-Dragus-2048x986.jpg 2048w" width="1400"/></p>
<h2><span>Refuz ferm pentru Gigi Becali. „N-am avut în niciun moment gândul ăsta”</span></h2>
<p>Denis Drăguş nu vrea să audă de o revenire în Superligă. Dorit de Gigi Becali la FCSB, atacantul naționalei a refuzat-o pe campioana României, pentru a rămâne în Turcia, la Trabzonspor, unde <span>vrea să demonstreze că sezonul trecut a fost doar un accident</span>.</p>
<p>Vârful dă vina și pe accidentări pentru perioada slabă din tricoul lui Trabzon, unde a dat 3 goluri în 26 de meciuri.</p>
<p>„(n.r. – De ce nu îţi doreşti să vii la FCSB?) Pentru că în momentul ăsta mă simt bine unde sunt, n-am avut în niciun moment gândul ăsta de a pleca. Nu sunt genul care atunci când nu merge bine să renunţ şi atunci vreau să mă impun. A fost un an greu, am fost accidentat, a fost o perioadă dificilă. Nu am discutat cu nimeni”, a spus Drăguş.</p>
<p>Potrivit agenției Ajansspor, atacantul român ar fi ajuns până la urmă la o înțelegere cu fostul său club. Ca informație de ultimă oră, Drăguș va reveni la Gaziantep, în cazul în care cele două cluburi se înțeleg.</p>
<blockquote><p>Gaziantep FK a ajuns la un acord cu Denis Drăguş. Negocierile cu Trabzonspor sunt încă în desfăşurare. Dacă Trabzonspor îşi dă acordul pentru plecarea jucătorului, Drăguş se va întoarce la Gaziantep. În plus, există şi alte cluburi din Super Lig interesate de el. Trabzonspor nu doreşte să-l cedeze sub formă de împrumut, ci doar prin transfer definitiv – Ajansspor</p></blockquote>
<p> </p>

]]></description>
    </item>
    <item>
      <title>Spaniolii au făcut anunțul care dă peste cap tot ce se știa despre transferul lui Andrei Rațiu: „Nu putem vorbi despre asta”</title>
      <link>https://www.prosport.ro/fotbal-extern/spaniolii-au-facut-anuntul-care-da-peste-cap-tot-ce-se-stia-despre-transferul-lui-andrei-ratiu-nu-putem-vorbi-despre-asta-20216677</link>
      <description><![CDATA[<img src="https://www.prosport.ro/wp-content/uploads/2025/07/Spaniolii-au-facut-anuntul-care-da-peste-cap-tot-ce-se-stia-despre-transferul-lui-Andrei-Ratiu-„Nu-putem-vorbi-despre-asta.webp"/><br/><p>Transferul lui Andrei Rațiu (27 de ani) de la Rayo Vallecano către o echipă superioară se lasă în continuare așteptat, iar spaniolii au oferit ultimele detalii cu privire la informațiile apărute în presă.</p>
<p>De curând s-a vehiculat că o grupare din Germania ar fi avansat în negocierile pentru transferul lui Rațiu și o delegație a clubului s-ar fi deplasat la Madrid pentru a încheia afacerea.</p>
<h2><span>O nouă răsturnare de situație în cazul transferului lui Andrei Rațiu. Spaniolii spun că fundașul nu a primit nicio ofertă concretă</span></h2>
<p>Numele lui <span>Andrei Rațiu, fotbalistul care merită să fie căpitanul naționalei României în opinia lui Mircea Lucescu</span>, a fost asociat în ultimele luni cu o mulțime de cluburi mari ale Europei.</p>
<p>Presa internațională, în special cea din Spania, a scris despre oferte importante care ar fi sosit în birourile clubului Rayo Vallecano, dar care nu s-ar fi apropiat de suma de 25.000.000 de euro, atât cât este clauza din contractul fotbalistului.</p>
<p><span>Bayer Leverkusen se numără printre echipele interesate de Rațiu, iar de curând s-a spus că o delegație a nemților s-a deplasat la Madrid</span> pentru a încheia afacerea cu reprezentanții lui Vallecano.</p>
<p>Însă, când lucrurile par să avanseze până spre punctul final, „bomba” este dezamorsată, așa cum s-a întâmplat și în cazul transferului mult vehiculat al lui Rațiu la FC Barcelona.</p>
<p>Spaniolii de la <span>GolaTV</span> susțin că pe numele românului nu a sosit nici măcar o ofertă oficială, ci doar întrebări din partea cluburilor interesate, care au vrut diverse lămuriri:</p>
<blockquote><p>În cazul lui Andrei Rațiu, clubul nu a primit încă nicio ofertă oficială. Au existat interes și unele solicitări, dar nu putem vorbi despre propuneri concrete, așa că situația sa rămâne stabilă, deși nu este exclusă o mutare în următoarele săptămâni”, se arată într-un material publicat pe GolaTV, joi, 10 iulie.</p></blockquote>
<h2><span>Rațiu, gata să înceapă al 3-lea sezon consecutiv alături de Rayo Vallecano</span></h2>
<p>Partea bună pentru Andrei Rațiu este că are stabilitate în carieră și e așteptat să înceapă al treilea sezon consecutiv alături de Rayo Vallecano.</p>
<p>În plus, va evolua în continuare pe prima scenă a fotbalului iberic și, de asemenea, va avea oportunitatea de a concura în Conference League. Rayo Vallecano nu va evolua direct în faza principală, însă va avea de depășit doar play-off-ul pentru a ajunge acolo. Așadar, șansele ei sunt ridicate.</p>
<p>Din 2023 și până în prezent, Andrei Rațiu a jucat în 52 de partide pentru Rayo Vallecano, izbutind să contribuie, printre altele, cu 3 goluri și 3 pase decisive.</p>
<p>Rațiu mai are de bifat doar 12 meciuri pentru ca gruparea din Madrid să devină formația la care a evoluat cel mai mult în carieră.</p>
<p>Potrivit site-ului de specialitate Transfermarkt, cota de piață a lui Andrei Rațiu este de 12.000.000 de euro.</p>

]]></description>
    </item>
    <item>
      <title>Giovanni Becali știe ce trebuie să facă Louis Munteanu înaintea transferului iminent de la CFR Cluj. E vorba despre milioane de euro: „Altfel, e un fraier”</title>
      <link>https://www.prosport.ro/fotbal-intern/superliga/giovanni-becali-stie-ce-trebuie-sa-faca-louis-munteanu-inaintea-transferului-iminent-de-la-cfr-cluj-e-vorba-despre-milioane-de-euro-altfel-e-un-fraier-20216728</link>
      <description><![CDATA[<img src="https://www.prosport.ro/wp-content/uploads/2025/07/Giovanni-Becali-stie-ce-trebuie-sa-faca-Louis-Munteanu-inaintea-transferului-iminent-de-la-CFR-Cluj.-E-vorba-despre-milioane-de-euro.webp"/><br/><p>Giovanni Becali (73 de ani), poate cel mai renumit impresar din fotbalul românesc, a fost pus în postura de a comenta transferul record care îl va avea în prim-plan pe Louis Munteanu (23).</p>
<p>Așa cum Nelu Varga a anunțat vineri, 11 iulie 2025, fotbalistul va fi vândut în Franța în schimbul unei sume record pentru Superliga: 18.000.000 de euro!</p>
<h2><span>Louis Munteanu trebuie să aibă grijă când își negociază transferul de la CFR Cluj în Franța! Sfat prețios de la impresarul Giovanni Becali</span></h2>
<p>Joi seară, la scurt timp după remiza CFR-ului din manșa întâi a primului tur preliminar din Europa League, 0-0 cu Paksi la Budapesta, <span>Nelu Varga a lăsat de înțeles că îl va vinde pe Louis Munteanu</span>.</p>
<p>Deși este dornic să ajungă în grupele celei de-a doua cea mai importantă competiție intercluburi de pe continent, afaceristul a fost convins cu o ofertă de milioane de euro, care i-ar permite să pună banii de la UEFA în plan secund.</p>
<p>Iar vineri, Nelu Varga a aruncat „bomba”. Patronul ardelenilor a revenit cu o nouă declarație și a lăsat de înțeles că <span>transferul lui Louis Munteanu e ca și realizat</span>. În plus, de data aceasta a oferit și câteva detalii. A sugerat că echipa la care va face pasul golgheterul sezonului 2024-2025 din Superliga este franceză și, de asemenea, a spus că suma de transfer se ridică la peste 18.000.000 de euro cu tot cu bonusuri.</p>
<p>Contactat pentru a-și spune părerea de impresar profesionist, Giovanni Becali a oferit câteva detalii interesante. A sugerat că bonusul în cazul lui Munteanu nu va putea depăși 30% din suma de 18.000.000 de euro și, de asemenea, a spus că doar câteva echipe din Hexagon pot face o asemenea ofertă, exemplele date fiind Olympique Marseille, Rennes, Monaco, PSG și Lille.</p>
<p>Pe de altă parte, Giovanni Becali și-a permis să îi dea un sfat prețios lui Louis Munteanu, căruia i-a solicitat să ceară un salariu anual de cel puțin 1.500.000 de euro, având în vedere că taxele în Franța sunt duble față de România.</p>
<blockquote><p>Sunt acei africani cu cetățenie franceză… ei strălucesc la echipele naționale când sunt convocați. La banii ăștia să plece. Este un fraier dacă nu semnează pe cel puțin 1 milion jumate, 2… În Franța taxele sunt duble”, a declarat Giovanni Becali, potrivit <span>Fanatik</span>.</p></blockquote>
<h2><span>Ce afacere pentru Nelu Varga</span></h2>
<p>În iulie 2024, Nelu Varga l-a transferat pe Louis Munteanu de la Fiorentina cu suma de 2.300.000 de euro. În prezent, site-ul de specialitate Transfermarkt îl evaluează pe fotbalist la 5.000.000 de euro, însă patronul CFR-ului e pe punctul de a încasa de aproape patru ori mai mult în schimbul lui Munteanu.</p>
<p>Așadar, dacă tranzacția se va concretiza conform detaliilor prezentate de Nelu Varga, Louis Munteanu va fi cea mai tare afacere din istoria CFR-ului.</p>
<p>În plus, golgheterul sezonului 2024-2025 din Superliga României va deveni și cel mai scump fotbalist vândut din istoria Superligii, depășindu-l pe Dennis Man, pe care FCSB l-a cedat, în ianuarie 2021, cu 12.600.000 de euro.</p>

]]></description>
    </item>
  </channel>
</rss>
