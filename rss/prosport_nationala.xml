<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>L-a antrenat pe Tavi Popescu la FCSB și e convins: „De asta are nevoie!”</title>
      <link>https://www.prosport.ro/fotbal-intern/superliga/l-a-antrenat-pe-tavi-popescu-la-fcsb-si-e-convins-de-asta-are-nevoie-20384632</link>
      <description><![CDATA[<img src="https://www.prosport.ro//wp-content/uploads/2026/02/L-a-antrenat-pe-Tavi-Popescu-la-FCSB-si-e-convins-„De-asta-are-nevoie.webp"/><br/><p>Nicolae Dică (45 de ani), antrenor care l-a pregătit pe Tavi Popescu (23) în intervalul iulie-noiembrie 2022, a vorbit despre situația dramatică pe care o traversează fotbalistul de la FCSB.</p>
<p>Deși este un jucător cu profil ofensiv, capabil să facă diferența la nivelul tabelei de marcaj, Tavi Popescu nu a mai contribuit cu gol sau assist într-un meci oficial din august 2025.</p>
<h2><span>Nicolae Dică a spus de ce are nevoie Tavi Popescu pentru a spera la relansarea carierei</span></h2>
<p><span>FCSB a încercat să scape de Tavi Popescu în această iarnă, o destinație vehiculată în cazul lui fiind Farul Constanța</span>, însă „marinarii” au refuzat discuțiile pentru un potențial transfer.</p>
<p>De asemenea, la un moment dat s-a adus în discuție posibilitatea unui împrumut al lui Tavi în Arabia Saudită, la echipa lui Marius Șumudică, însă ipoteza a fost infirmată vehement de antrenorul român.</p>
<p>Rămas la FCSB, <span>Tavi Popescu a continuat să primească șanse, fiind titular în partida cu Craiova din Cupă, însă a dezamăgit și Gigi Becali nu l-a iertat</span>. Patronul a lansat noi critici dure și a sugerat că Tavi Popescu nu mai are nicio șansă de a-și relansa cariera: „Mi-e și rușine să zic! El nu mai e fotbalist”, a transmis afaceristul din Pipera, printre altele.</p>
<p>Însă, Nicolae Dică, fost antrenor la FCSB în două mandate, iunie 2017-decembrie 2018 și iulie-noiembrie 2022, are o altă părere în ceea ce îl privește pe jucătorul de 23 de ani:</p>
<p>„L-am și antrenat în al doilea mandat. A jucat bine ca număr 10. Cred în continuare că este un jucător care poate să joace în acea poziție. Are ultima pasă, el suferă la duel, nu e un jucător de forță. Lucrul acesta se poate îmbunătăți. Cred că această cădere este și de mental. Să joci 90 de minute… N-a mai dat același randament. După 45 de minute a revenit pe bancă. Apoi a jucat 20 de minute, după care 2-3 meciuri n-a mai intrat. Așa nu va putea să-și revină. Are nevoie de o echipă unde să joace. Dacă va juca meci de meci, va prinde încredere. El elimină adversarul din joc. Eu nu-l văd să sufere (n.r. la critici). El suferă că nu joacă. (n.r. dacă ar trebui să plece de la FCSB?) Cred că da. Să se ducă în altă parte, să joace mai mult, să prindă încredere”, a declarat Nicolae Dică, la <span>Digi Sport</span>.</p>
<h2><span>Tavi Popescu nu a mai marcat pentru FCSB din mai 2025</span></h2>
<p>Tavi Popescu a marcat ultima oară pentru FCSB în mai 2025, atunci când a contribuit cu o dublă într-un derby cu Dinamo, câștigat cu 3-1.</p>
<p>A urmat apoi o perioadă de secetă, pentru ca în debutul sezonului actual să contribuie cu două pase decisive. Una pe 26 iulie, într-o înfrângere cu Farul din Superliga, și una pe 7 august, într-o victorie cu Drita, 3-2, din preliminariile Europa League.</p>
<p>Acestea au fost ultimele contribuții ofensive pe care Tavi Popescu le-a adus la FCSB, în partide oficiale. Din data de 7 august și până în prezent, el a mai jucat 24 de meciuri în tricoul roș-albastru, în Superliga, Cupă și Europa League, însă nu a mai înscris sau pasat decisiv.</p>
<p>Această scădere de formă s-a reflectat și în cota de piață a fotbalistului de pe Transfermarkt. Dacă în iunie 2022 era cotat la 4 milioane de euro, acum a ajuns să fie evaluat la doar 850 de mii de euro.</p>
<p>Trebuie amintit faptul că Tavi Popescu a bifat și 7 partide pentru naționala mare a României, în tricoul căreia nu a marcat și nu a pasat decisiv.</p>

]]></description>
    </item>
    <item>
      <title>SPECIAL Turcia – România e deja 23-5 în barajul de Mondial: ei se pregătesc prin Liga Campionilor, Europa League și Conference League, iar noi căutăm telecomanda!</title>
      <link>https://www.prosport.ro/fotbal-intern/nationala/turcia-romania-e-deja-23-5-in-barajul-de-mondial-ei-se-pregatesc-prin-liga-campionilor-europa-league-si-conference-league-iar-noi-cautam-telecomanda-20384065</link>
      <description><![CDATA[<img src="https://www.prosport.ro//wp-content/uploads/2026/02/Turcia-Romania-e-deja-23-5-in-barajul-de-Mondial-ei-se-pregatesc-in-Liga-Campionilor-Europa-League-si-Conference-League-iar-noi-cautam-telecomanda.webp"/><br/><p>Episodul din această săptămână al rubricii „RMN tricolor” e unul special. Ieșim din tiparul clasic al radiografiei evoluțiilor la cluburi pentru jucătorii cu care sperăm să ne impunem în Turcia – România, barajul de Mondial de peste 37 de zile, și construim o perspectivă provocatoare, extrem de relevantă în anticiparea duelului cu miză uriașă.</p>
<p>Cum în aceste zile încep fazele superioare ale competițiilor europene, facem o pauză din bilanțul prestației la cluburi în ultima săptămână pentru tricolori. Și lansăm întrebarea: câți fotbaliști din circuitul naționalei Turciei și câți din al naționalei României se pregătesc de duelurile tari, cu miză, în confruntările continentale? Și câți le vor urmări doar la televizor? Practic, cine are șansa unui „antrenament” optim pentru barajul de Mondial, în condiții de presiune, miză, intensitate și nivel fotbalistic adaptate „șocului” ce urmează la nivel de reprezentative?</p>
<p>Din păcate, concluziile sunt dezastruoase pentru noi! Scorul Turcia – România e 23-5 la fotbaliști în cupele europene: cu 37 de zile înaintea barajului de Mondial, ei se pregătesc în Liga Campionilor, Europa League și Conference League, iar noi căutăm telecomanda! Turcii au efectiv un lot întreg, 23 de jucători, la cel mai nivel continental!</p>
<h2><span>Turcia – România e 23-5 în cupele europene, cu 37 de zile înaintea barajului de Mondial</span></h2>
<p>Din start, plecăm cu un dezavantaj teribil la acest nivel. Asta pentru că România n-are echipă în fazele superioare ale competițiilor europene, Conference League, Europa League și Champions League. Nici măcar o reprezentantă dincolo de nivelul grupelor.</p>
<p>În vreme ce turcii au nu mai puțin de trei, câte una în fiecare competiție: Samsunspor (play-off Conference League), Fenerbahce (play-off Europa League) și Galatasaray (play-off Champions League).</p>
<div class="wp-caption aligncenter" id="attachment_20325949" style="width: 1277px"><img alt="" aria-describedby="caption-attachment-20325949" class="size-full wp-image-20325949" decoding="async" fetchpriority="high" height="852" sizes="(max-width: 1267px) 100vw, 1267px" src="https://www.prosport.ro//wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785.jpg" srcset="https://www.prosport.ro/wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785.jpg 1267w, https://www.prosport.ro/wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785-768x516.jpg 768w" width="1267"/><p class="wp-caption-text" id="caption-attachment-20325949">Foto: Profimedia (20.11.2025)</p></div>
<p>La nivel de echipă națională, raportat la convocările selecționerul italian <span>Vincenzo Montella (foto sus)</span> din ultimele 12 luni, asta se traduce în 14 jucători:</p>
<ul>
<li>7 jucători Galatasaray: Cakir, Alper Yilmaz, Kutucu, Elmali, Ayhan, Akgun, Bardakci</li>
<li>7 jucători Fenerbahce: Soyuncu, Muldur, Gunok, Aydin, Akturkoglu, Yuksek, Mor</li>
</ul>
<p>Un aport extraordinar de meciuri tari, o pregătire ideală pentru un baraj de Mondial! Și, culmea, nu este nici pe departe totul.</p>
<p>Tot în play-off sau optimi de finală ale cupelor europene se află, unii dintre ei la cluburi de mare anvergură: Calhanoglu (Inter), Guler (Real Madrid), Yildiz (Juventus), Celik (Roma), Gul (Porto), Karazor (Stuttgart), Ozcan (Dortmund), Șimșir (Midtjylland), Tiknaz (Braga). Un segment de 9 stranieri pentru Turcia, toți angrenați încă în cupele europene!</p>
<p>Bilanțul adversarilor noștri din barajul de Mondial? Simplu și apăsător pentru noi: 14 fotbaliști din Superlig + 9 stranieri, adică 23 de fotbaliști turci, fix un lot întreg care așteaptă meciuri de nivel înalt în aceste zile!</p>
<div class="wp-caption aligncenter" id="attachment_20359797" style="width: 1330px"><img alt="" aria-describedby="caption-attachment-20359797" class="size-full wp-image-20359797" decoding="async" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important.webp" srcset="https://www.prosport.ro/wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important.webp 1320w, https://www.prosport.ro/wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important-768x432.webp 768w" width="1320"/><p class="wp-caption-text" id="caption-attachment-20359797">FOTO: Profimedia 16.12.2025</p></div>
<p>Noi? Mai mult cu telecomanda! Rămânem cu ochii doar spre portarul Ionuț Radu de la Celta Vigo în play-off Europa League, fundașul dreapta Andrei Rațiu (Rayo Vallecano), mijlocașul Răzvan Marin (AEK Atena) și stoperul Bogdan Racovițan (Rakow Cszestochowa) în optimile de finală ale Conference League. Asta câtă vreme stoperul Radu Drăgușin nu e parte din campania de Liga Campionilor a lui Tottenham, așa cum ne-am obișnuit.</p>
<p>Raportat la Superliga noastră, campioana FCSB a ratat calificarea din grupa Europa League, scenariu identic pentru Universitatea Craiova din grupa de Conference League.</p>
<ul>
<li><span>Descoperă AICI cum arăta RMN tricolor cu 44 de zile înainte de Turcia – România, barajul de Mondial!</span></li>
</ul>

]]></description>
    </item>
    <item>
      <title>Americanii au dat deja verdictul despre Louis Munteanu și nu e unul pe care românul și l-ar fi dorit: „Pare UN EȘEC!”</title>
      <link>https://www.prosport.ro/fotbal-extern/americanii-au-dat-deja-verdictul-despre-louis-munteanu-si-nu-e-unul-pe-care-romanul-si-l-ar-fi-dorit-pare-un-esec-20384103</link>
      <description><![CDATA[<img src="https://www.prosport.ro//wp-content/uploads/2026/02/Americanii-au-dat-deja-verdictul-despre-Louis-Munteanu-si-nu-e-unul-pe-care-romanul-si-l-ar-fi-dorit.-„Pare-UN-ESEC-1400x779.jpg"/><br/><p>Oficialii lui DC United au crezut că dau lovitura cu transferul lui Louis Munteanu, însă atacantul român a intrat deja în colimatorul presei de peste Ocean.</p>
<p>Fără gol marcat în primele trei partide jucate în tricoul noii sale echipe, vârful este deja catalogat ca fiind „un eșec” al perioadei de mercato.</p>
<h2><span>Louis Munteanu și verdictul pe care nu ar fi dorit să-l audă: „Eșec!”</span></h2>
<p>DC United a plătit 7 milioane de dolari lui Nelu Varga pentru al transfera pe Louis Munteanu de la CFR Cluj în această iarnă. Au crezut că au dat marea lovitură, doar că <span>atacantul român nu a avut impactul dorit</span> și a intrat deja în colimatorul jurnaliștilor din Statele Unite.</p>
<p>Fără gol marcat în primele trei partide de pregătire disputate pentru noua sa echipă, vârful este deja catalogat ca fiind „un eșec” de către Matt Hilliard, ziarist apropiat de gruparea din Washington.</p>
<p>Acesta a analizat atent evoluțiile internaționalului român, iar concluziile în privința acestuia sunt de-a dreptul alarmante. „Până acum, transferul lui Louis Munteanu pare un eșec. E lent și incapabil să creeze ocazii de gol când primește mingea. Nu are dinamism. A obținut, totuși, câteva lovituri libere și a tras câteva șuturi, toate blocate sau deviate. Poate doar e în perioada de adaptare”, a scris <span>Hilliard</span>.</p>
<p>DC United a remizat fără goluri în meciurile test cu Portland Timbers și Minnesota United, și a câștigat cu 3-1 împotriva lui St. Louis City FC, însă Louis Munteanu nu a ieșit cu nimic în evidență în aceste partide de pregătire.</p>
<p>Echipa românului începe sezonul din MLS pe 22 februarie, când va da piept cu Philadelphia Union.</p>
<div class="wp-caption aligncenter" id="attachment_20384119" style="width: 1118px"><img alt="" aria-describedby="caption-attachment-20384119" class="size-full wp-image-20384119" decoding="async" height="868" sizes="(max-width: 1108px) 100vw, 1108px" src="https://www.prosport.ro//wp-content/uploads/2026/02/Screenshot-2026-02-17-091526.png" srcset="https://www.prosport.ro/wp-content/uploads/2026/02/Screenshot-2026-02-17-091526.png 1108w, https://www.prosport.ro/wp-content/uploads/2026/02/Screenshot-2026-02-17-091526-768x602.png 768w" width="1108"/><p class="wp-caption-text" id="caption-attachment-20384119">Foto: Facebook<br/>D.C. United</p></div>
<h2><span>Americanii au așteptări mari de la cel mai scump transfer all-time din istoria clubului</span></h2>
<p>Louis Munteanu a fost prezentat oficial la DC united pe 5 ianuarie, atacantul român parafând un contract pe 3 ani și jumătate cu gruparea americană, care a stabilit cu această ocazie un nou <span>record în materie de sumă de transfer</span>.</p>
<p>„Clubul roșu-negru a semnat cu atacantul în vârstă de 23 de ani în schimbul sumei de 7 milioane de dolari, un record pentru club. Munteanu se va alătura echipei roș-negre în așteptarea primirii vizei P-1 și a certificatului de transfer internațional (ITC). D.C. United a semnat cu Munteanu un contract pe trei ani și jumătate, până în sezonul 2028-’29, cu opțiune de prelungire pentru 2029-’30.</p>
<p>Munteanu, în vârstă de 23 de ani, vine la D.C. United după ce a petrecut două sezoane la CFR Cluj. S-a alăturat clubului pe 31 iulie 2024, venind de la echipa italiană ACF Fiorentina, și a debutat la doar câteva zile după aceea, pe 4 august 2024”, a transmis DC United pe site-ul clubului.</p>

]]></description>
    </item>
    <item>
      <title>A venit mesajul lui Gică Hagi despre barajul Turcia – România: „Ne dorim!”</title>
      <link>https://www.prosport.ro/fotbal-intern/nationala/a-venit-mesajul-lui-gica-hagi-despre-barajul-turcia-romania-ne-dorim-20384080</link>
      <description><![CDATA[<img src="https://www.prosport.ro//wp-content/uploads/2026/02/A-venit-mesajul-lui-Gica-Hagi-despre-barajul-Turcia-Romania.-„Ne-dorim-1400x748.jpg"/><br/><p>Barajul Turcia – România se apropie cu pași repezi, iar situația băncii naționalei rămâne incertă, din cauza problemelor grave de sănătate cu care se confruntă Mircea Lucescu.</p>
<p>Până atunci, Gică Hagi, văzut ca principalul nume pentru înlocuirea selecționerului, a ținut să transmită un mesaj de susținere pentru tricolori prin intermediul FRF.</p>
<h2><span>Mesajul „Regelui” înainte de barajul Turcia – România: „Toți ne dorim!”</span></h2>
<p>Mai este o lună și o săptămână până la barajul Turcia – România, iar situația nu este deloc bună în tabăra tricoloră, din cauza problemelor grave de sănătate pe care le traversează în ultimele luni Mircea Lucescu.</p>
<p>În tot acest timp, Gică Hagi, <span>omul văzut ca viitorul selecționer </span>în cazul în care Il Luce nu va fi apt medical să mai conducă prima reprezentativă, a transmis un mesaj de încurajare prin intermediul Federației Române de Fotbal.</p>
<p>„Avem o șansă și trebuie să credem în ea. Nu va fi ușor, dar trebuie să sperăm și să îi susținem pe jucători. Toți ne dorim să ne calificăm! Hai, România!”, a spus Gheorghe Hagi, pentru frf.ro.</p>
<div class="wp-caption aligncenter" id="attachment_20384087" style="width: 1410px"><img alt="" aria-describedby="caption-attachment-20384087" class="size-large wp-image-20384087" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2026/02/8028872-Mediafax_Foto-Andreea_Alexandru-1400x933.jpg" srcset="https://www.prosport.ro/wp-content/uploads/2026/02/8028872-Mediafax_Foto-Andreea_Alexandru-1400x933.jpg 1400w, https://www.prosport.ro/wp-content/uploads/2026/02/8028872-Mediafax_Foto-Andreea_Alexandru-768x512.jpg 768w, https://www.prosport.ro/wp-content/uploads/2026/02/8028872-Mediafax_Foto-Andreea_Alexandru-1536x1024.jpg 1536w, https://www.prosport.ro/wp-content/uploads/2026/02/8028872-Mediafax_Foto-Andreea_Alexandru-2048x1365.jpg 2048w" width="1400"/><p class="wp-caption-text" id="caption-attachment-20384087">Foto: Mediafax Foto</p></div>
<h2><span>Conducerea FRF așteaptă vești de la Mircea Lucescu</span></h2>
<p>În cazul în care vor trece de Turcia, pe 26 martie, România va juca, tot în deplasare, şi finala barajului, cu una dintre Slovacia şi Kosovo, pe 31 martie.</p>
<p>Răzvan Burleanu, șeful FRF, va lua o decizie în privința selecționerului pentru primul baraj în jurul datei de 20 februarie, atunci când Mircea Lucescu va afla rezultatele analizelor pe care le efectuează în acest început de săptămână în Belgia.</p>
<p>Conform <span>ProSport</span>, dacă veștile dintre Il Luce nu vor fi bune, Mihai Stoichiță este <span>varianta acceptată de mai toți șefii de la Federație</span>. Dacă se va ajunge până la urmă la această soluție, „Lippi” va fi ajutat în continaure de secunzii Jerry Gane, Florin Constantinovici și Leo Toader.</p>
<p>Mihai Stoichiță are experiență la nivel de selecționer, dar nu la cea a României, el conducând în trecut selecționatele din Panama, Armenia și Kuweit. De aproape un deceniu se află îmn cadrul FRF, unde ocupă funcția de director al Comisiei Tehnice.</p>
<p>„Domnul Lucescu merge în străinătate pentru o a doua opinie medicală în aşa fel încât să putem lua o decizie în ceea ce priveşte posibilitatea dânsului de a sta pe banca echipei naţionale pentru partidele din luna martie. Am agreat însă cu dânsul ca până pe 20 februarie să putem lua o decizie fermă. În sensul să fim siguri că avem un selecţioner care e în condiţii optime pentru a pregăti aceste meciuri foarte importante pentru naţionala României”, a transmis Răzvan Burleanu.</p>
<p> </p>
<p> </p>

]]></description>
    </item>
    <item>
      <title>Pe cine ar vrea Gică Hagi să dea afară de la FRF când preia naționala României. Florin Prunea a dezvăluit planul: „Cârâie unii”</title>
      <link>https://www.prosport.ro/fotbal-intern/nationala/pe-cine-ar-vrea-gica-hagi-sa-dea-afara-de-la-frf-cand-preia-nationala-romaniei-florin-prunea-a-dezvaluit-planul-caraie-unii-20383949</link>
      <description><![CDATA[<img src="https://www.prosport.ro//wp-content/uploads/2026/02/Pe-cine-ar-vrea-Gica-Hagi-sa-dea-afara-de-la-FRF-cand-preia-nationala-Romaniei-1400x785.jpg"/><br/><p>Sosirea lui Gică Hagi la naționala de fotbal a României atrage după sine îndepărtarea unui om din cadrul FRF, după cum a recunocut Florin Prunea.</p>
<p>Locul lui Mircea Lucescu la națională ar putea fi luat de Gică Hagi, dar pentru asta trebuie îndepărtat Mihai Stoichiță, confirmă Florin Prunea.</p>
<h2><span>Persoana din FRF care trebuie să plece o dată cu numirea lui Gică Hagi la naționala României</span></h2>
<p>Naționala de fotbal a României joacă, la finalul lunii martie, <span>barajul pentru calificarea la Campionatul Mondial din vară</span>, organizat de Statele Unite ale Americii, Canada și Mexi.</p>
<p>În prezent, selecționer este Mircea Lucescu, dar acesta se confruntări cu unele probleme medicale. Președintele FRF, Răzvan Burleanu, a anunțat că pe 20 februarie va spune cine va pregăti România pentru meciul cu Turcia. Au apărut discuții cu privire la numirea lui Gică Hagi, dar fostul lui coleg de generație, Florin Prunea, este sceptic.</p>
<p>„Terminați, mă, nu mai mințiți lumea. Nu vine niciodată acum. Nu se știe dacă vine. El pune niște condiții, se pare că nu sunt… Nu pot să spun deocamdată. Dar nu mai mințiți lumea că vine Hagi.</p>
<p>(n.r. o condiție ar fi să-l dea afară pe Mihai Stoichiță) Neapărat! Eu cred că ar fi o problemă. Încep unii să cârâie: «Ia vezi, că nu prea merge să ne dai afară pe noi…»”, a spus Prunea, potrivit <span>iAMsport</span>.</p>
<h2><span>Prioritatea federației este starea de sănătate a lui Lucescu, nu desemnarea unui selecționer</span></h2>
<p>Pe 9 februarie, Răzvan Burleanu a susținut o conferință de presă la sediul Federației Române de Fotbal în care a dat detalii cu privire la situația pe care o traversează selecționerul Mircea Lucescu.</p>
<p>Șeful fotbalului românesc a dezvăluit faptul că a purtat o nouă discuție cu reputatul tehnician înainte de a fi externat, iar situația nu s-a schimbat cu nimic.</p>
<p>Lucescu se va deplasa în afara țării pentru a cere a doua opinie medicală, iar decizia finală cu privire la omul care va sta pe banca tehnică al meciul cu Turcia din 26 martie și, în caz de victorie, cu Slovacia sau Kosovo 5 zile mai târziu, de fiecare dată în deplasare se va lua ulterior.</p>
<p>Burleanu a ținut să precizeze că nu am discutat cu nicio persoană care să preia funcția de selecționer, în condițiile în care cel actual are contract și este în obiectiv. <span>Discuțiile vor demara după 20 februarie</span>, dacă starea de sănătate a lui Lucescu îl va împiedica să stea pe banca tehnică.</p>
<p>„Nu s-a discutat niciodată despre numele viitorului selecționer, ci despre echipa națională și pe îndeplinirea obiectivului, câștigarea meciului cu Turcia. Prioritatea federației este starea de sănătate a domnului Lucescu.</p>
<p>Meciurile naționale sunt diferite de ale echipelor de club, din punctul de vedere al stresului și al tensiunii. Și noi și el vrem să fim siguri că nu vom avea surprize”, a spunea Burleanu, la vremea respectivă.</p>

]]></description>
    </item>
  </channel>
</rss>
