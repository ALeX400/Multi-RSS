<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dennis Politic a explicat cum e viața de tată: „Am schimbat destul de multe scutece”</title>
      <link>https://www.prosport.ro/fotbal-intern/superliga/dennis-politic-a-explicat-cum-e-viata-de-tata-am-schimbat-destul-de-multe-scutece-20230577</link>
      <description><![CDATA[<img src="https://www.prosport.ro/wp-content/uploads/2025/07/Dennis-Politic-a-explicat-cum-e-viata-de-tata-„Am-schimbat-destul-de-multe-scutece-1400x912.jpg"/><br/><p>Dennis Politic (25 de ani) și Diana Eliza, partenera cu care formează un cuplu de aproximativ 6 ani de zile, sunt părinții unui copil, iar într-un interviu pe care l-a acordat recent, fotbalistul a explicat cum e viața de tată pentru el.</p>
<p>Politic și-a luat rolul cât se poate de în serios și a mărturisit că a „schimbat destul de multe scutece” pe parcursul ultimelor luni.</p>
<h2><span>Cum e tăticul Dennis Politic? Fotbalistul FCSB a dat detalii din sânul familiei</span></h2>
<p><span>Dennis Politic, care a debutat cu gol la FCSB</span> după transferul din această vară, se iubește de aproximativ 6 ani de zile cu Diana Eliza.</p>
<p>Iar în primăvara lui 2024, pe vremea când încă impresiona în tricoul rivalei Dinamo București, Politic a aflat că va deveni tată.</p>
<blockquote><p>Iubirea face o familie, şi a noastră este pe cale să crească! Incredibil de fericiţi să anunţăm că aşteptăm primul nostru copil”, scria Diana, în urmă cu mai bine de un an, pe rețelele de socializare.</p></blockquote>
<p>Între timp, copilul lor a venit pe lume și crește cu pași repezi, detaliu ce a pus o presiune suplimentară pe umerii lui Dennis Politic. A devenit tată cu acte în regulă, iar asta înseamnă că are și anumite responsabilități pe care trebuie să le respecte cu strictețe.</p>
<blockquote><p>Dacă avem zi liberă, ies undeva cu fetele mele să ne bucurăm în natură. Asta mă liniștește cel mai mult. Cum învață toată lumea (n.r.- Cum s-a acomodat cu rolul de tată) prin greșeli. Suntem la primul copil și cred că este normal să faci anumite greșeli, dar atât timp cât iubești și ești implicat, nu ai cum să nu fii tată bun sau mamă bună. Am schimbat destul de multe scutece, au fost nopți în care nu știam cum să o facem să tacă, ea plângând din cauza colicilor. Te consulți foarte mult și cu părinții, bunicii copilului, și încerci să faci să fie bine pentru copil”, a mărturisit Dennis Politic, pentru compania <span>eAD</span>, care deține drepturile TV pentru meciurile din Superliga României.</p></blockquote>
<figure aria-labelledby="figcaption_attachment_20230582" class="wp-caption aligncenter" id="attachment_20230582"><img alt="" class="size-full wp-image-20230582" decoding="async" fetchpriority="high" height="959" src="https://www.prosport.ro/wp-content/uploads/2025/07/dennis-politic.jpg" width="768"/><figcaption class="wp-caption-text" id="figcaption_attachment_20230582">SURSA FOTO: INSTAGRAM</figcaption></figure>
<h2><span>Și-a cunoscut iubita pe rețelele de socializare</span></h2>
<p>Cât despre episodul în care a cunoscut-o pe Diana Eliza, Dennis Politic a spus că totul a început de la o conversație pornită pe rețelele de socializare.</p>
<blockquote><p>Noi ne-am cunoscut pe Instagram, prin prieteni comuni. Cum eu sunt de părere că bărbatul trebuie să facă primul pas, eu am băgat-o în seamă. Atunci jucam în Anglia și am zburat după câteva meciuri să o tot văd. Apoi a venit și ea în Anglia, mi-a întâlnit părinții, și așa a început o relație frumoasă. Suntem de 6 ani împreună, avem o fetiță. Îmi oferă foarte multă stabilitate. Mă simt foarte liniștit, am toată încrederea în ea, iar ea în mine. Abia aștept să ajung acasă după meciuri, după antrenamente, să fiu acasă alături de fetele mele”, a mai declarat Dennis Politic.</p></blockquote>
<p>Doar patru meciuri a jucat pentru FCSB de la transferul din iunie, izbutind să înscrie un gol. <span>Dennis Politic a dispărut de la FCSB la ultimele partide oficiale, însă Meme Stoica a lămurit misterul</span> din spatele absenței.</p>
<p>Potrivit site-ului de specialitate Transfermarkt, cota de piață a lui Politic este de 1.500.000 de euro.</p>

]]></description>
    </item>
    <item>
      <title>„E un club fantastic”. Transferul internaționalului român s-a făcut şi impresarul anunță un sezon de vis pentru el</title>
      <link>https://www.prosport.ro/fotbal-extern/e-un-club-fantastic-transferul-internationalului-roman-s-a-facut-si-impresarul-anunta-un-sezon-de-vis-pentru-el-20230638</link>
      <description><![CDATA[<img src="https://www.prosport.ro/wp-content/uploads/2025/07/„E-un-club-fantastic.-Transferul-internationalului-roman-s-a-facut-si-impresarul-anunta-un-sezon-de-vis-pentru-el-1400x933.jpg"/><br/><p>Transferul internaționalului român Denis Drăguș (26 de ani), de la Trabzonspor la Eyupspor, a fost oficializat la data de 18 iulie 2025.</p>
<p>Impresarul atacantului, Enrico Sposato, a vorbit despre alegerea lui Drăguș și a descris-o în termeni foarte frumoși pe Eyupspor.</p>
<h2><span>Impresarul Enrico Sposato e convins că Denis Drăguș a ales perfect atunci când a semnat cu Eyupspor</span></h2>
<p>În urmă cu mai bine de o săptămână, pe 18 iulie, <span>Denis Drăguș a fost prezentat oficial la noul său club din Superliga Turciei</span>.</p>
<p>Este vorba despre Eyupspor, grupare care la finalul sezonului 2024-2025 a terminat pe locul 6 în clasament, la doar un punct de calificarea în preliminariile UEFA Europa Conference League.</p>
<p>Ulterior s-a aflat și <span>motivul pentru care Denis Drăguș a ales să plece de la Trabzonspor</span> și să dea curs unei oferte de la o echipă care, teoretic, e mai slab cotată. Atacantul vrea să fie vioara întâi la formația pe care o reprezintă în sezonul 2025-2026, astfel încât să nu piardă echipa națională și, implicit, să nu riște ratarea Campionatului Mondial din vara viitoare.</p>
<p>Iar potrivit spuselor lui Enrico Sposato, impresarul lui Denis Drăguș, Eyupspor i-a pus pe masă un proiect interesant și l-a dorit insistent:</p>
<blockquote><p>Denis a ales acest împrumut deoarece Eyupspor a arătat un interes real și constant față de el încă de la început – nu doar în ultimele săptămâni, ci încă de anul trecut. Eyupspor este un club fantastic – un loc perfect pentru ca orice jucător să se concentreze în întregime pe fotbal. Denis este entuziasmat, ca întotdeauna, și gata să facă din acest an unul memorabil”, a declarat agentul lui Denis Drăguș, citat de <span>DigiSport.ro</span>.</p></blockquote>
<h2><span>Statisticile lui Denis Drăguș de la Trabzonspor</span></h2>
<p>Trabzonspor nu și-a pierdut definitiv încrederea în Denis Drăguș, drept dovadă că nu i-ar fi pus în contract și o clauză pentru un potențial transfer definitiv. În acest context, la data de 30 iunie 2026, atacantul ar trebui să revină le Trabzonspor, unde mai are contract până în vara lui 2028.</p>
<p>Pentru echipa din urmă menționată, Drăguș a marcat trei goluri și a oferit o pasă decisivă într-un total de 26 de partide.</p>
<p>Statistici mult mai bune a avut la Gaziantep, tot în prima ligă din Turcia, pe care în sezonul 2023-2024 a ajutat-o cu 15 goluri și două pase decisive.</p>
<p>Potrivit site-ului de specialitate Transfermarkt, cota de piață a lui Denis Drăguș este de 3.500.000 de euro.</p>
<p>În cele 24 de apariții pe care le-a bifat în tricoul naționalei mari, Drăguș a izbutit să înscrie 5 goluri.</p>

]]></description>
    </item>
    <item>
      <title>Florin Manea a dat lovitura şi a luat o avere din transferul lui Radu Drăguşin!</title>
      <link>https://www.prosport.ro/fotbal-extern/florin-manea-a-dat-lovitura-si-a-luat-o-avere-din-transferul-lui-radu-dragusin-20229772</link>
      <description><![CDATA[<img src="https://www.prosport.ro/wp-content/uploads/2025/07/Florin-Manea-a-dat-lovitura-si-a-luat-o-avere-din-transferul-lui-Radu-Dragusin.webp"/><br/><p>Impresarul Florin Manea, care a contribuit la realizarea transferului lui Radu Drăgușin (23 de ani) la Tottenham, a vorbit despre comisionul încasat în urma tranzacției din ianuarie 2024.</p>
<p>Drăgușin a fost cedat în nordul Londrei de Genoa pentru frumoasa sumă de 25.000.000 de euro. Astfel, talentatul stoper al echipei naționale a devenit cel mai scump fotbalist român din istorie.</p>
<h2><span>„Peste 3 milioane de euro” a încasat Florin Manea după ce a contribuit la transferul lui Radu Drăgușin la Tottenham</span></h2>
<p>În ianuarie 2024, după un sezon și jumătate petrecut alături de Genoa, Radu Drăgușin a primit o ofertă de la Tottenham Hotspur și i-a spus „DA” fără să stea prea mult pe gânduri, în ciuda faptului că Bayern Munchen sau Napoli l-au dorit și ele.</p>
<p>Genoa a respectat dorința lui Drăgușin de a face pasul în Premier League și l-a vândut pentru suma de 25.000.000 de euro. Astfel, <span>Radu Drăgușin a devenit cel mai scump fotbalist român din istorie</span>, peste Adrian Mutu sau Cristi Chivu.</p>
<p><span>Florin Manea a încasat un comision record din transferul lui Radu Drăgușin</span>. Încă din ianuarie 2024 s-a vehiculat că partea impresarului român este de 3.000.000 de euro și, aparent, informațiile au fost corecte.</p>
<p>Florin Manea a confirmat că bonusul pe care îl încasează de pe urma transferului lui Drăgușin este plătit eșalonat, însă la final, când se va trage linie, suma din dreptul său va fi de peste 3.000.000 de euro:</p>
<blockquote><p>Am luat o parte din bonus, dar nu integral. Voi mai lua o parte și sezonul acesta. Da, suma e de peste 3 milioane de euro”, a declarat Florin Manea, potrivit <span>Digi Sport</span>.</p></blockquote>
<p>Trebuie amintit faptul că de pe urma transferului lui Radu Drăgușin au avut de profitat și impresarii italieni Valerio și Gabriele Giuffrida. Comisionul a fost împărțit între aceștia și Florin Manea, deoarece toți au intermediat afacerea dintre Tottenham și Genoa.</p>
<h2><span>Cum se descurcă Radu Drăgușin cu recuperarea</span></h2>
<p>Referitor la accidentarea lui Radu Drăgușin, care durează deja din ianuarie, Florin Manea a spus că perioada de recuperare a fundașului e aproape de final.</p>
<p>Potrivit informațiilor deținute de impresar, după turneul amical la care e înscrisă Tottenham în această vară, Drăgușin va relua antrenamentele colective:</p>
<blockquote><p>Radu este în grafic cu totul. A început antrenamentele individuale de mult timp, iar acum așteptăm să se alăture echipei. Cel mai probabil, revenirea se va face după turneul care se dispută acum. Fizic e mult mai puternic, sunt convins că va ieși mai puternic din treaba asta cu accidentarea”, a completat impresarul.</p></blockquote>
<p>Din ianuarie 2024 și până în prezent, Radu Drăgușin a jucat 37 de meciuri pentru Tottenham în toate competițiile. Cota sa de piață este de 25.000.000 de euro, potrivit Transfermarkt.</p>

]]></description>
    </item>
    <item>
      <title>Dănuț Lupu a dat iar de belea! Fostul fotbalist al Generației de Aur a fost audiat într-un dosar de proxenetism şi cămătărie, pentru un împrumut de 725.000 de euro către un interlop</title>
      <link>https://www.prosport.ro/fotbal-intern/nationala/danut-lupu-a-dat-iar-de-belea-fostul-fotbalist-al-generatiei-de-aur-a-fost-audiat-intr-un-dosar-de-proxenetism-si-camatarie-pentru-un-imprumut-de-725-000-de-euro-catre-un-interlop-20229159</link>
      <description><![CDATA[<img src="https://www.prosport.ro/wp-content/uploads/2025/07/Danut-Lupu-a-dat-iar-de-belea-Fostul-fotbalist-al-Generatiei-de-Aur-a-fost-audiat-intr-un-dosar-de-proxenetism-si-camatarie.jpg"/><br/><p>Dănuț Lupu (58 de ani), fost fotbalist la Dinamo și Rapid București, dar și internațional român cu 14 apariții bifate în tricoul primei reprezentative, a dat iar de belea, după ce a fost eliberat din închisoare.</p>
<p>Fostul mijlocaș al „Generației de Aur” a fost audiat într-un dosar de proxenetism şi cămătărie, pentru un împrumut de 725.000 de euro pe care i l-ar fi dat unui interlop din Galați.</p>
<h2><span>Dănuț Lupu a ajuns din nou în fața autorităților române. Procurorii l-au audiat într-un dosar de proxenetism şi cămătărie</span></h2>
<p>Dănuț Lupu a avut parte de câțiva ani grei în perioada recentă și, din nefericire pentru el, problemele par să nu îl ocolească.</p>
<p>La data de 8 octombrie 2023, în spațiul public din România s-au împrăștiat <span>primele imagini cu Dănuț Lupu în cătușe</span>. Atunci, fostul internațional a fost arestat direct din Aeroportul Internațional „Henri Coandă”, după ce a fost găsit vinovat într-un dosar în care a fost acuzat pentru că a condus fără să dețină permis.</p>
<p>Șase luni mai târziu, pe 7 martie 2024, <span>Dănuț Lupu a fost eliberat din închisoare condiționat</span>, în urma unei decizii a judecătorilor.</p>
<p>Ex-mijlocașul lui Dinamo și Rapid București și-a reluat viața de om liber, însă cei de la <span>Mediafax</span> au aflat de noi probleme cu care Lupu s-a confruntat după ieșirea din penitenciar.</p>
<p>Potrivit sursei citate, Dănuț Lupu a fost audiat într-un dosar de proxenetism şi cămătărie, pentru un împrumut de 725.000 de euro pe care i l-ar fi dat interloupului Gheorghiță Suvejanu, din Galați.</p>
<p>Pe scurt, acesta din urmă ar fi fost condamnat pentru proxenetism, camătă și spalare de bani, iar în lupta sa pentru a obține o pedeapsă redusă s-a văzut nevoit să justifice mai multe sume de bani în fața autorităților. Despre o sumă de 725.000 de euro, interlopul a spus că a luat-o cu împrumut de la Dănuț Lupu, care i-ar fi prieten. Însă, potrivit sursei menționate, așa a ajuns să îl bage în belea pe fostul fotbalist, care la rândul lui nu a putut justifica proveniența banilor.</p>
<p>Procurorii au analizat toate veniturile lui Dănuț Lupu din ultimii 25 de ani și au observat că acestea au fost relativ modeste, departe de statutul unei persoane care ar putea oferi un împrumut de 725.000 de euro.</p>
<p>Însă, Dănuț Lupu ar fi confirmat faptul că i-ar fi acordat bani cu împrumut lui Gheorghiță Suvejanu, ceea ce i-a adus alte probleme, după cum informează <span>Mediafax</span>. Concret, el a fost cercetat pentru fals în declarații și mărturie mincinoasă.</p>
<h2><span>Ce a declarat Lupu și cum s-a încheiat totul pentru el</span></h2>
<p>Sursa menționată mai sus prezintă și un pasaj al declarației pe care Dănuț Lupu ar fi oferit-o în fața procurorilor:</p>
<blockquote><p>Este adevărat că de-a lungul timpului am împrumutat cu mai multe sume de bani pe domnul Suvejanu, care îmi este prieten de mai mulți ani. Împrumuturile au fost restituite. Îl cunosc pe C. V. R., asociatul meu. Domnul Suvejanu a împrumutat o sumă de bani pe domnul C. sumă care a fost restituită. Nu îmi amintesc dacă am intermediat rambursarea acestei sume”, ar fi spus Lupu.</p></blockquote>
<p>În ciuda celor menționate, care au condus la cercetarea sa pentru fals în declarații și mărturie menționată, Dănuț Lupu a scăpat de noi probleme cu legea, deoarece dosarul său a fost clasat, conform unor surse judiciare.</p>

]]></description>
    </item>
    <item>
      <title>Dennis Man parcă e blestemat! Încă un transfer important, ratat!</title>
      <link>https://www.prosport.ro/fotbal-extern/dennis-man-parca-e-blestemat-inca-un-transfer-important-ratat-20229734</link>
      <description><![CDATA[<img src="https://www.prosport.ro/wp-content/uploads/2025/07/Dennis-Man-parca-e-blestemat-Inca-un-transfer-important-ratat-scaled-e1753521012503-1400x756.jpg"/><br/><p>Dennis Man (26 de ani) nu are noroc în lupta sa de a prinde un transfer de la Parma și cele mai proaspete informații sugerează că o echipă care îl dorea l-a tăiat de pe listă.</p>
<p>Este vorba despre Olympiacos Pireu, campioana și deținătoarea Cupei din Grecia, care în sezonul 2025-2026 va evolua în faza principală din UEFA Champions League.</p>
<h2><span>Gata și cu transferul lui Dennis Man la Olympiacos! Grecii nu vor să audă de prețul solicitat de Parma</span></h2>
<p>Dennis Man ar putea fi implicat într-un transfer în această vară, însă totul depinde de Parma și de suma pe care gruparea din Serie A o va solicita în schimbul internaționalului român.</p>
<p><span>Dennis Man ar fi fost propus Fiorentinei</span>, însă fără succes, și totodată <span>s-ar fi aflat pe lista Atalantei, club de Champions League</span>. Și mai recent, s-a vehiculat că Olympiacos l-ar vrea și ea pe Dennis Man, iar <span>Parma ar fi dispusă să dea start negocierilor pentru un preț de sub 10.000.000 de euro</span>.</p>
<p>Totuși, cei de la <span>Digisport.ro</span> susțin că grecii și-au luat gândul de la internaționalul român atunci când au auzit la cât este evaluat de Parma.</p>
<p>Conform sursei citate, șefii lui Olympacos au aflat de faptul că gruparea din Serie A ar vrea să renunțe la Dennis Man în această vară, astfel că le-au adresat câteva întrebări conducătorilor de pe Stadio Ennio Tardini. În discuții a fost rostită suma de 10.000.000 de euro, care i-a determinat pe greci să anuleze o altă sesiune de negocieri. Aceeași sursă lasă de înțeles că Olympiacos ar putea fi contactată din nou spre finalul ferestrei de mercato, în cazul în care Parma va decide să taie serios din preț.</p>
<h2><span>Ce îl așteaptă pe Man</span></h2>
<p>Până când fereastra de mercato va ajunge la final, Dennis Man va continua să se pregătească alături de Parma, iar sâmbătă, 26 iulie 2025, e așteptat să își facă apariția pe gazon într-un meci amical cu nemții de la Werder Bremen.</p>
<p>Partida e programată să ia startul de la ora 16:00, iar jurnaliștii de la <span>Parma Live</span> au aflat că Dennis Man va fi titular.</p>
<blockquote><p>Așezare de tip 3-4-2-1 cu Man titular. Echipa probabilă a lui Cuesta pentru amicalul cu Werder”, titrează Parma Live.</p></blockquote>
<p>Dennis Man ar urma să evolueze în spatele vârfului, alături de suedezul Jacob Ondrejka. Mai jos echipa probabilă a Parmei:</p>
<ul>
<li>Suzuki – Delprato, Leoni, Circati – Begic, Bernabe, Keita, Valeri – Man, Ondrejka – Pellegrino</li>
</ul>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro.</p>

]]></description>
    </item>
  </channel>
</rss>
