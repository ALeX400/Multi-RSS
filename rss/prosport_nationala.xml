<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Andrei Rațiu, pus la zid de Meme Stoica, după ce căpitanul naționalei României l-a certat pe David Miculescu</title>
      <link>https://www.prosport.ro/fotbal-intern/nationala/andrei-ratiu-pus-la-zid-de-meme-stoica-dupa-ce-capitanul-nationalei-romaniei-l-a-certat-pe-david-miculescu-20193821</link>
      <description><![CDATA[<img src="https://www.prosport.ro/wp-content/uploads/2025/06/Andrei-Ratiu-pus-la-zid-de-Meme-Stoica-dupa-ce-capitanul-nationalei-Romaniei-l-a-certat-pe-David-Miculescu-1400x778.jpg"/><br/><p>Andrei Rațiu are parte de tot mai multe critici în această perioadă. După Gică Popescu, a venit rândul lui Meme Stoica să-l taxeze pentru jocul prestat în tricoul naționalei.</p>
<p>Acesta i-a reproșat, totodată, că l-a certat pe David Miculescu în Austria. Scena respectivă a fost surprinsă imediat după fluierul final al <span>meciului pierdut de tricolori, scor 1-2</span>.</p>
<p>În partida imediat următoare, câștigată împotriva Ciprului, internaționalul a avut un rol important. Mircea Lucescu i-a oferit pentru prima dată banderola de căpitan, ținând cont că Nicolae Stanciu a fost suspendat pentru cumul de cartonașe galbene.</p>
<h2><span>Meme Stoica a pus tunurile pe Andrei Rațiu</span></h2>
<p>Chiar dacă l-a lăudat pentru calitățile fizice, Meme Stoica a scos în evidență problemele cu care se confruntă Andrei Rațiu pe faza defensivă și s-a arătat dezamăgit de atitudinea sa din ultima vreme, punând situația inclusiv pe seama zvonurilor cum că <span>ar fi dorit de Barcelona</span> și alte forțe ale Europei.</p>
<blockquote><p>„În opinia mea, continuă evoluțiile foarte slabe ale noului căpitan de echipă. Nu mi-a plăcut deloc. «Bicicleta» aia la limita careului advers a fost așa… cireașa de pe tort. Nu-mi plac deloc evoluțiile lui la echipa națională, nu-mi place schimbarea lui de atitudine, am văzut că vrea să dea cu capul în gură coechipierilor în Spania, l-a certat pe Miculescu, nu înțeleg de ce. Nu e pe un drum bun.</p>
<p> </p>
<p>Cred că toată tevatura asta creată de nu știu ce site-fantomă, că îl vrea Barcelona, că îl vrea… toată lumea cred că-l voia la un moment dat. Am citit apoi undeva că, până la urmă, de unde se băteau cluburile mari să plătească o clauză de 25 de milioane, ar putea ajunge la Villarreal pe 7 milioane, acolo unde a fost și nu a fost folosit ani de zile.</p>
<p> </p>
<p>Ideea e că 25 de milioane nu este o sumă imensă pentru un fotbalist pe care unii îl văd cel mai mare fundaș dreapta din Europa. Eu nu-l văd deloc. Are niște calități remarcabile, dar are foarte mari probleme defensiv și foarte mari probleme de atitudine sau de interpretare a jocului.</p>
<p> </p>
<p>Vrea să facă diferența în orice zonă a terenului se află și nu cred că asta i se cere în primul rând. Să-și facă treaba de fundaș, iar apoi dacă aduce și aport ofensiv, e foarte bine. Are picior bun, are viteză extraordinară, are fizic foarte frumos, dar nu cred că la momentul ăsta joacă ce trebuie să joace un fundaș serios, titular în Primera”, a declarat managerul general al campioanei României, FCSB, la <span>Prima Sport</span>.</p></blockquote>
<h2><span>Mircea Lucescu: „Rațiu e cel mai reprezentativ jucător al nostru”</span></h2>
<p>În schimb, Mircea Lucescu a vorbit la superlativ despre Andrei Rațiu după partida cu Cipru și a afirmat răspicat că merită cu prisosință să poarte banderola de căpitan la echipa națională, datorită profesionalismului de care dă dovadă.</p>
<blockquote><p>„Rațiu e cel mai reprezentativ jucător al nostru, arată ca un profesionist, are cele mai multe meciuri într-un campionat de top, era normal să devină căpitanul echipei.</p>
<p> </p>
<p>Avem nevoie de jucători la un nivel competitiv. E un pas normal, făcut de un jucător care a demonstrat că e constant bun și care poate juca oriunde în Spania”, au fost cuvintele selecționerului.</p></blockquote>

]]></description>
    </item>
    <item>
      <title>Toate calculele calificării pentru România în sferturile de finală EURO U21 după ce tricolorii lui Daniel Pancu au pierdut 0-1 cu Italia</title>
      <link>https://www.prosport.ro/euro-u21-2025/toate-calculele-calificarii-pentru-romania-in-sferturile-de-finala-euro-u21-dupa-ce-tricolorii-lui-daniel-pancu-au-pierdut-0-1-cu-italia-20192644</link>
      <description><![CDATA[<img src="https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-1400x933.jpg"/><br/><p>România a debutat la EURO U21 din Slovacia cu o înfrângere în fața Italiei, 0-1, iar <span>ProSport</span> îți prezintă toate calculele calificării pentru sferturile de finală după ce s-au disputat meciurile din prima fază a competiției. Tricolorii păstrează oportunități pentru a ieși din grupă, în scenariile pe care le vei descoperi mai jos plecând de la clasamentul actual și programul partidelor rămase de disputat.</p>
<p>La EURO U21 din Slovacia, al patrulea turneu final consecutiv pentru naționala de tineret a României, participă 16 echipe care joacă în patru grupe de câte patru reprezentative. În sferturile de finală se califică primele două clasate din fiecare grupă.</p>
<p>Atenție, primul criteriu de departajare în caz de egalitate la puncte în grupă îl reprezintă rezultatul meciului direct, apoi trecându-se la golaverajul din meciurile directe, numărul total de goluri marcate între echipele la egalitate și, abia ulterior, se aplică golaverajul general din grupă!</p>
<h2><span>Clasamentul grupei acum și singurul scenariu de calificare cu eșec în fața Spaniei</span></h2>
<p>În grupa A, unde evoluează <span>tricolorii pregătiți de Daniel Pancu</span>, s-au jucat până acum Slovacia – Spania 2-3 și Italia – România 0-1. Clasamentul la zi în grupă este acesta:</p>
<ol>
<li>Spania – 3p (+1)</li>
<li>Italia – 3p (+1)</li>
<li>Slovacia – 0p (-1)</li>
<li>România – 0p (-1)</li>
</ol>
<p>Mai sunt de jucat: România – Spania și Slovacia – Italia  (14 iunie), Spania – Italia și România – Slovacia (17 iunie).</p>
<p>Pentru ca România să se califice în sferturile de finală <span>EURO U21</span> este extrem de important ca, în următorul meci, contra Spaniei, să nu pierdem!</p>
<p>Dacă pierdem cu Spania, ne mai putem califica doar dacă batem Slovacia, Slovacia bate Italia, Spania bate Italia și, la final, în egalitate de puncte (3) între România, Italia și Slovacia, avem golaveraj mai bun în trei. Tare complicat!</p>
<p>Mult mai ușor ar fi de dezvoltat scenariile în care luăm punct sau puncte cu Spania. Acestea ar fi următoarele, cu mai multe variante, firește.</p>
<h2><span>Scenariul remizei cu Spania are trei variante mai departe!</span></h2>
<p>Dacă România reușește să obțină o remiză cu Spania, e obligatoriu să învingă în ultimul meci din grupă, cu Slovacia, ca să aibă șanse de calificare în sferturile de finală. În acest scenariu, funcție de rezultatul din cealaltă partidă din faza a doua a grupei, Slovacia – Italia, se dezvoltă trei variante.</p>
<p>Victorie Italia cu Slovacia. Ne calificăm dacă Spania pierde în ultimul meci cu Italia + Spania are golaveraj general în grupă mai slab decât noi.  Pentru că am termina la egalitate de puncte cu spaniolii și este egal în meciul direct cu ei.</p>
<p>Egal în Slovacia – Italia. Ar fi, teoretic, varianta ideală din acest scenariu, pentru că trebuie doar să ne rugăm ca meciul Italia – Spania să nu se termine egal. Pentru că un egal i-ar califica și pe italieni, și pe spanioli, în dauna noastră, deci….</p>
<p>Victorie Slovacia cu Italia. Variantă destul de greu de realizat, dar ar fi excelentă pentru că singura condiție necesară în plus calificării noastre ar fi ca Spania să învingă Italia. Și mergem în sferturile de finală! Dacă Spania – Italia se termină egal, suntem la egalitate de puncte cu italienii dar am pierdut în meciul direct cu ei.</p>
<figure aria-labelledby="figcaption_attachment_20192617" class="wp-caption aligncenter" id="attachment_20192617"><img alt="" class="size-full wp-image-20192617" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/Daniel-Pancu-07-scaled.jpeg" srcset="https://www.prosport.ro/wp-content/uploads/2025/06/Daniel-Pancu-07-scaled.jpeg 2560w, https://www.prosport.ro/wp-content/uploads/2025/06/Daniel-Pancu-07-1400x933.jpeg 1400w, https://www.prosport.ro/wp-content/uploads/2025/06/Daniel-Pancu-07-768x512.jpeg 768w, https://www.prosport.ro/wp-content/uploads/2025/06/Daniel-Pancu-07-1536x1024.jpeg 1536w, https://www.prosport.ro/wp-content/uploads/2025/06/Daniel-Pancu-07-2048x1365.jpeg 2048w" width="2560"/><figcaption class="wp-caption-text" id="figcaption_attachment_20192617">Foto: Mihai Pop, ProSport</figcaption></figure>
<h2><span>Scenariul victoriei excepționale cu Spania</span></h2>
<p>Dacă România învinge Spania, producând poate cea mai mare surpriză a turneului încă din această fază a competiției!, s-ar califica fără probleme în sferturile de finală ale EURO U21 adăugând succesului cu ibericii și o victorie cu Slovacia.</p>
<p>Dacă facem egal cu Slovacia, avem următoarele variante, funcție de ce se întâmplă în Slovacia – Italia:</p>
<p>Victorie Italia cu Slovacia sau egal. Ne calificăm dacă Spania nu învinge Italia în ultimul meci. Chiar și cu egal în Spania – Italia ne calificăm, având avantajul victoriei în meciul direct cu ibericii, la egalitate de puncte cu ei.</p>
<p>Victorie Slovacia cu Italia. E varianta în care, indiferent cine câștigă în Spania – Italia, ne calificăm dacă vom avea golaveraj mai bun în grupă decât Slovacia (egalitate de puncte, remiză în meciul direct). În caz că Spania – Italia se termină la egalitate, toate cele patru echipe din grupă ar încheia cu 4 puncte și se ajunge iarăși, finalmente, la golaveraj!</p>
<p>Există o variantă de calificare și dacă România bate Spania dar pierde cu Slovacia. Ea rămâne în picioare doar dacă Italia termină grupa cu punctaj maxim, 9 puncte, ceea ce ar însemna ca România, Spania și Slovacia să încheie cu punctaj egal, 3 puncte. S-ar face clasament în trei, fiecare națională are câte o victorie, contează așadar golaverajul meciurilor directe!</p>

]]></description>
    </item>
    <item>
      <title>Clasamentul e clar. România, pe locul 2 în Europa: aportul fanilor e decisiv!</title>
      <link>https://www.prosport.ro/fotbal-intern/nationala/clasamentul-e-clar-romania-pe-locul-2-in-europa-aportul-fanilor-e-decisiv-20193510</link>
      <description><![CDATA[<img src="https://www.prosport.ro/wp-content/uploads/2025/06/Clasamentul-e-clar.-Romania-pe-locul-2-in-Europa.-Aportul-fanilor-e-decisiv--1400x755.jpeg"/><br/><p>Naționala României beneficiază de aportul important al fanilor, chiar dacă în aceste preliminarii pentru Cupa Mondială din 2026, tricolorii au doar 6 puncte din 12 posibile.</p>
<p>Partida România – Cipru 2-0 a avut parte de prezența a 43.524 de spectatori pe Arena Națională, a doua asistență din această acțiune în luna iunie pentru CM de anul viitor.</p>
<h2><span>Clasamentul nu minte. Naționala României are fanii lângă ea!</span></h2>
<p>Naționala României are în continuare parte de sprijinul necondiționat al fanilor, în ciuda faptului că în aceste preliminarii pentru Cupa Mondială din 2026, tricolorii au dezamăgit, adunând doar 6 puncte din 12 posibile, din victoriile cu modestele San Marino și Cipru.</p>
<p>Disputa dintre România – Cipru 2-0 de pe Arena Națională a fost <span>urmărită de la fața locului de 43.524 de spectatori</span>, ceea ce a reprezentat a doua asistență din această acțiune în luna iunie pentru CM de anul viitor.</p>
<p>Pe primul loc se află meciul Austria – România, de pe stadionul „Ernst Happel” din Viena, cu o asistență de 48.500 de oameni, cifră importantă la care a contribuit și numărul mare de fani români prezenți la partidă încheiată cu victoria gazdelor cu 2-1.</p>
<blockquote><p>Dau un semnal pentru absolut toți jucătorii din fotbal românesc că au obligația să se comporte de așa natură încât să facă parte din echipa națională. Nu este doar o invitație de conjunctură. Au această responsabilitate. Și atunci, tot fotbalul românesc se schimbă. Echipa națională trebuie să fie un exemplu pentru echipele noastre de club. Pentru că și ele se confrunță în cupele europene. Trebuie să treacă de preliminarii. Trebuie să ajungă să joace în grupe. Și atunci putem spune că vom forma o echipă națională foarte puternică – Mircea Lucescu</p></blockquote>
<p><img alt="" class="size-large wp-image-20191675" decoding="async" height="708" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei-1400x708.jpeg" srcset="https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei-1400x708.jpeg 1400w, https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei-768x388.jpeg 768w, https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei-1536x777.jpeg 1536w, https://www.prosport.ro/wp-content/uploads/2025/06/Mircea-Lucescu-a-dat-vina-pe-fotbalistii-Romaniei-dupa-eroarea-cu-Austria.-„Am-tipat-la-ei.jpeg 1600w" width="1400"/></p>
<h2><span>Nemulțumirea selecționerului. „Dacă ai posibilitatea să marchezi 4 sau 5 goluri, trebuie să le marchezi”</span></h2>
<p>Mircea Lucescu <span>s-a declarat mulțumit de victoria cu Cipru</span>, însă și-a urecheat elevii, care au dat dovadă de individualism în repriza secundă și astfel nu au reușit să marcheze mai multe goluri în fața propriilor fani.</p>
<p>”Nu e nevoie doar de victorie! Lumea trebuie să aibă speranță. Băieții au demonstrat și au înțeles bine ce le-am transmis. În finalul ăsta, după 10 zile de pregătire, au apărut bine acum ca intensitate fizică și pregătire de joc. Și ciprioții au avut un nivel tehnic bun și au arătat bine din punct de vedere fizic.</p>
<p>M-a supărat finalul de meci. Dacă ai posibilitatea să marchezi 4 sau 5 goluri, trebuie să le marchezi. Au fost individualiști pe final. Dacă eram mai atenți, am fi putut produce un golaveraj mai bun. Toate echipele mele au fost construite să marcheze multe goluri”, a declarat Mircea Lucescu.</p>

]]></description>
    </item>
    <item>
      <title>Rezultate BAC la prima probă EURO U21: tricolorii care au promovat ori au picat examenul debutului după 0-1 cu Italia! Radiografia evoluțiilor lui Tavi Popescu, Louis Munteanu sau Andrei Borza, produsele de top din Superliga</title>
      <link>https://www.prosport.ro/euro-u21-2025/rezultate-bac-la-prima-proba-euro-u21-tricolorii-care-au-promovat-ori-au-picat-examenul-debutului-dupa-0-1-cu-italia-radiografia-evolutiilor-lui-tavi-popescu-louis-munteanu-sau-andrei-borza-produs-20193253</link>
      <description><![CDATA[<img src="https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-1-1400x933.jpg"/><br/><p>România – Italia 0-1 în debutul tricolor la EURO U21 din Slovacia, am pierdut previzibil dar impresia nu e nici pe departe a unei amărăciuni acute precum cea după 1-2 cu Austria la seniori, de acum câteva zile. Până și cifrele susțin senzația că, atât cât am putut, mental dar mai ales fizic, „ne-am dat-o parte în parte” cu tinerii italieni. Mult mai bine cotați și experimentați, <span>după cum poți vedea clar aici.</span></p>
<p>Am ratat un penalty, am avut totuși momentele noastre, s-a încheiat doar 4-3 la șuturi pe poartă pentru adversar, iar șanse de calificare în sferturile de finală încă mai există, <span>toate calculele sunt aici</span>. Ca să reușim însă mai mult pe tabelă cu Spania, avem nevoie, întâi de toate, de o radiografie apăsată și foarte rapidă a celor care au jucat cu Italia.</p>
<p>Dacă vreți, trebuie să primim, după o evaluare cu cărțile pe față, rezultatele BAC la prima probă EURO U21, cea de limbă italiană, pentru tricolorii lui Daniel Pancu. Cine a promovat examenul, cine l-a picat? Cum s-au mișcat produsele de top ale Superligii la această categorie de vârstă, de la Louis Munteanu la Tavi Popescu sau Andrei Borza?</p>
<h2><span>Cine a promovat la BAC proba de italiană după primul meci la EURO al României U21</span></h2>
<p>Umit Akdag. N-a jucat el prea mult la Toulouse în acest sezon, dar cultura fotbalistică pe care o are (să nu uităm doi ani de Chelsea la juniori!) îl transformă într-un reper de echilibru și calitate. Mijlocaș defensiv prima repriză, a avut plasament foarte bun mai mereu, sincronizat între stoperii noștri. „Torpilă” admirabilă în minutul 37, respinsă greu de portarul advers. În ciuda erorii de construcție care a dus la șutul în bară al italienilor din minutul 44, a fost unul dintre cei mai buni tricolori la debut, de departe! După pauză a jucat stoper, postul lui de bază. Cerebral și echilibrat, încercând să ajute chiar și din acest rol construcția ofensivă, mai mereu înfrânată altminteri, a României.</p>
<figure aria-labelledby="figcaption_attachment_20193951" class="wp-caption aligncenter" id="attachment_20193951"><img alt="" class="size-full wp-image-20193951" decoding="async" fetchpriority="high" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Akdag-scaled.jpg" srcset="https://www.prosport.ro/wp-content/uploads/2025/06/Akdag-scaled.jpg 2560w, https://www.prosport.ro/wp-content/uploads/2025/06/Akdag-1400x933.jpg 1400w, https://www.prosport.ro/wp-content/uploads/2025/06/Akdag-768x512.jpg 768w, https://www.prosport.ro/wp-content/uploads/2025/06/Akdag-1536x1024.jpg 1536w, https://www.prosport.ro/wp-content/uploads/2025/06/Akdag-2048x1365.jpg 2048w" width="2560"/><figcaption class="wp-caption-text" id="figcaption_attachment_20193951">FOTO: Mihai Pop, ProSport</figcaption></figure>
<p>Cristian Ignat. Mobilizat, concentrat și precis deseori, cu tackling ideal pe contra lui Koleosho (8), plus intervenție promptă pe linia de 16 la construcția periculoasă a italienilor (15). Curajul, spiritul lui de sacrificiu plus viteza de reacția au produs penalty-ul din finalul primei reprize, când l-a obligat pe Ndour să șuteze practic în el, ciupind mingea înaintea italianului, în careu. Schimbat la pauză, a rămas liderul acțiunilor defensive reușite din echipa noastră, nouă la număr, egalat de Matei Ilie și Rareș Ilie care însă au evoluat 90 de minute fiecare!</p>
<p>Rareș Ilie. A început să joace constant la Catanzaro în Serie B abia de prin martie, așa că te întrebi de ce aport fundamental ar fi fost capabil pentru România U21 cu Italia dacă avea și ritmul cu el! A fost de o disponibilitate exemplară, atât extremă stângă în 4-3-3, cât și inter după intrarea lui Tavi Popescu, apoi mijlocaș central în 4-3-1-2 după apariția lui Burnete lângă Louis Munteanu.</p>
<p>Cât a rezistat fizic, s-a implicat în un-doi-uri alerte, în special cu Louis. A pătruns bine și a șutat în blocajul apărătorilor (44), deși anterior a așteptat prea mult venirea coechipierilor pe un contraatac (23). Disciplină tactică deosebită, aproape mereu util și în slujba echipei. Remarcabilă inteligență în joc: mintea vrea, dar parcă fără capacitatea punerii în practică acum pentru tot ce „vede”.</p>
<figure aria-labelledby="figcaption_attachment_20193950" class="wp-caption aligncenter" id="attachment_20193950"><img alt="" class="size-full wp-image-20193950" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/R-Ilie-scaled.jpg" srcset="https://www.prosport.ro/wp-content/uploads/2025/06/R-Ilie-scaled.jpg 2560w, https://www.prosport.ro/wp-content/uploads/2025/06/R-Ilie-1400x933.jpg 1400w, https://www.prosport.ro/wp-content/uploads/2025/06/R-Ilie-768x512.jpg 768w, https://www.prosport.ro/wp-content/uploads/2025/06/R-Ilie-1536x1024.jpg 1536w, https://www.prosport.ro/wp-content/uploads/2025/06/R-Ilie-2048x1365.jpg 2048w" width="2560"/><figcaption class="wp-caption-text" id="figcaption_attachment_20193950">FOTO: Mihai Pop, ProSport</figcaption></figure>
<h2><span>Deasupra liniei, dar sunt semne evidente că se poate mai bine!</span></h2>
<p>Matei Ilie. Stăpân pe el, dar a pierdut 4 din 5 dueluri aeriene dintr-o aparentă lipsă a vitezei de reacție. Și-a utilizat excelent statura pentru a proteja în fața italienilor, anticipează productiv și din inteligență acoperă spațiile, dar îi trebuie un plus de claritate în repoziționări, cu precădere pe contre. N-a funcționat perfect, însă are potențial uriaș și se simte asta. Meci ok cu Italia.</p>
<p>Ovidiu Perianu. Intrat la pauză, eficient și prompt, muncitor și agresiv. A contribuit la stingerea lui Baldanzi din a doua repriză, cel mai bun jucător al Italiei. Îi lipsesc însă racordarea la construcție și o doză consistentă de curaj, spre exemplu pentru a evita pasele dese înapoi. Oricum, remarcabilă determinare și calibrare la nivelul competiției pentru cel care a jucat, să nu uităm, la Unirea Slobozia în acest sezon!</p>
<p>Tavi Popescu. Intrat la pauză, a adus foarte multe lucruri bune în jocul României. Plus valoare tehnică, idei proaspete în dinamica atacurilor, creativitate. Dar pare prea firav pentru adversari de acest calibru! Din viziune și rafinament a produs faza golului marcat de Ianis Stoica și anulat pentru ofsaid (51). De când a trecut în spatele vârfurilor, într-un 4-3-1-2 cu Burnete și Louis Munteanu în avanposturi, și-a pierdut eficacitatea. Repriză bună, poate mai multe minute și mai multă „vână” l-ar face excepțional pentru misiunea României la EURO U21.</p>
<figure aria-labelledby="figcaption_attachment_20193957" class="wp-caption aligncenter" id="attachment_20193957"><img alt="" class="size-full wp-image-20193957" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/4B5A9392-scaled.jpg" srcset="https://www.prosport.ro/wp-content/uploads/2025/06/4B5A9392-scaled.jpg 2560w, https://www.prosport.ro/wp-content/uploads/2025/06/4B5A9392-1400x933.jpg 1400w, https://www.prosport.ro/wp-content/uploads/2025/06/4B5A9392-768x512.jpg 768w, https://www.prosport.ro/wp-content/uploads/2025/06/4B5A9392-1536x1024.jpg 1536w, https://www.prosport.ro/wp-content/uploads/2025/06/4B5A9392-2048x1365.jpg 2048w" width="2560"/><figcaption class="wp-caption-text" id="figcaption_attachment_20193957">FOTO: Mihai Pop, ProSport</figcaption></figure>
<h2><span>Cine a picat testul cu Italia în primul meci din grupă al tricolorilor lui Daniel Pancu</span></h2>
<p>Marius Corbu. Aproape inexistent în prima repriză, cât a mizat Pancu pe el. Și-a căutat temător locul și sensul. Pase multe în spate. Foarte puțină deplasare. A atins mai puține baloane decât portarul Sava! Unu la unu în colțul careului advers cu adversarul, a capotat rudimentar (39). Nu a strâns util la Strata, în flancul drept, precum Grameni la Borza, pe presiunea italienilor. Fază elocventă pentru spațiile lăsate: urcarea lui Ndour finalizată cu șut (41).</p>
<p>Tony Strata. Atacurile poziționale prelungite ale italienilor din prima repriză l-au făcut să piardă spațiul de poziționare. Erori pe tranziția negativă, una din primele a produs și întâiul șut pe poartă al adversarilor (11). La faza golului primit a strâns total nejustificat în zona centrală, retras în careu fără om în marcaj!, lăsându-l pe Ianis Stoica într-o complicată postură de fundaș dreapta. În a doua repriză, până la schimbare, stângaci sub presiune, cu pase disperate (49) și pierdere precipitată a posesiei (53).</p>
<figure aria-labelledby="figcaption_attachment_20193955" class="wp-caption aligncenter" id="attachment_20193955"><img alt="" class="size-full wp-image-20193955" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-scaled.jpg" srcset="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-scaled.jpg 2560w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1400x1050.jpg 1400w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-768x576.jpg 768w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1536x1152.jpg 1536w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20193955">© FOTO: SPORT PICTURES</figcaption></figure>
<p>Ianis Stoica. Mobilizat exemplar, încrâncenat și tare pe picioare, a trebuit însă să joace mai mult ca al doilea fundaș dreapta avansat. lângă un Strata sub nivelul provocării. A strâns relativ bine pe flanc până la faza golului încasat, când a clacat la respingere. S-a risipit total după eroare și a încheiat 61 de minute pe teren cu  cifre dure: doar două pase corecte în mai bine de o oră de joc, niciun duel direct câștigat!, numai 8 baloane ajunse în posesia lui…</p>
<p>Dan Sîrbu. Intrat în minutul 61 în locul unui fundaș dreapta, Strata, dezamăgitor, a adus mai multă prezență fizică, mai multă eenrgie în contactele cu adversarii, dar la nivel mental a părut sub nivelul competiției. Pase simple greșite în propria jumătate, două în primele zece minute pe teren!, evident sub presiunea provocării și în contextul timpului scurt pentru revenirea pe tabelă. Apoi a ratat și o pasă eliberatoare pentru un atac promițător (75). Mai mult curaj, calități sunt!</p>
<p>Răzvan Sava. Rămâne, cu argumente, senzația că putea să facă mult mai mult la faza golului încasat. Ok, Baldanzi a șutat violent, dar rămâne un șut pe colțul scurt la care Sava a plonjat în direcția opusă. Joc destul de slab cu piciorul, parcă prea multe pase lungi și degajări fără destinație. În plus, a respins în bara stângă șutul aceluiași Baldanzi (66), cu mare noroc mingea nu s-a prelins din stângăcie în poartă…</p>
<figure aria-labelledby="figcaption_attachment_20193956" class="wp-caption aligncenter" id="attachment_20193956"><img alt="" class="size-full wp-image-20193956" decoding="async" height="1299" loading="lazy" sizes="auto, (max-width: 1731px) 100vw, 1731px" src="https://www.prosport.ro/wp-content/uploads/2025/06/savva.jpg" srcset="https://www.prosport.ro/wp-content/uploads/2025/06/savva.jpg 1731w, https://www.prosport.ro/wp-content/uploads/2025/06/savva-1400x1051.jpg 1400w, https://www.prosport.ro/wp-content/uploads/2025/06/savva-768x576.jpg 768w, https://www.prosport.ro/wp-content/uploads/2025/06/savva-1536x1153.jpg 1536w" width="1731"/><figcaption class="wp-caption-text" id="figcaption_attachment_20193956">© FOTO: SPORT PICTURES</figcaption></figure>
<h2><span>Cine rămâne pentru retestare 🙂 N-au trecut, n-au picat și pot mult mai mult!</span></h2>
<p>Andrei Borza. Cel mai jucat tricolor, dar 30% baloane pierdute din cele jucate. Proactiv și inimos, risipitor și dezordonat. Ambițios în atac, haotic pe apărare. Idei bune, implementate frânt. A ucis premisele unui atac bun încurcându-se în dribling și faultând finalmente (17), o fază simbolică pentru evoluția lui per total. A alternat intervențiile salvatoare, din viteză și inspirație, cu care a oprit inclusiv o contră cu potențial letal (29), cu erori neprovocate. Emoții, poate? Lansare luminoasă pentru Ianis Stoica (55), singur cu ultimul stoper, dar și multe momente în care supramotivarea a părut că-l destabilizează în interpretarea lucidă a fazelor. Un plus de calm și se poate mult mai mult!</p>
<p>Constantin Grameni. Înfipt și matur în gestionarea multor momente, cu o primă repriză consistentă, abil în recuperări. A furat mingea din care s-a produs o lovitură liberă pe poziție foarte bună, din care tot el a centrat periculos  (5). Șut violent și promițător, pe mingea a doua după corner, execuție dificilă în barajul lui Pirola (12). Însă faptul că nu joacă regulat la Rapid l-a tras evident în jos. S-a stins treptat, și-a pierdut suflul și, implicit, echilibrul necesar pentru cele mai bune decizii. Așteptăm mai multă consistență pe termen lung cu Spania!</p>
<figure aria-labelledby="figcaption_attachment_20193949" class="wp-caption aligncenter" id="attachment_20193949"><img alt="" class="size-full wp-image-20193949" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/4B5A7711-scaled.jpg" srcset="https://www.prosport.ro/wp-content/uploads/2025/06/4B5A7711-scaled.jpg 2560w, https://www.prosport.ro/wp-content/uploads/2025/06/4B5A7711-1400x933.jpg 1400w, https://www.prosport.ro/wp-content/uploads/2025/06/4B5A7711-768x512.jpg 768w, https://www.prosport.ro/wp-content/uploads/2025/06/4B5A7711-1536x1024.jpg 1536w, https://www.prosport.ro/wp-content/uploads/2025/06/4B5A7711-2048x1365.jpg 2048w" width="2560"/><figcaption class="wp-caption-text" id="figcaption_attachment_20193949">FOTO: Mihai Pop, ProSport</figcaption></figure>
<p>Rareș Burnete. Intrat din minutul 61, a câștigat un singur duel din șase în care a fost implicat. Dar și mai pregnantă a fost senzația de atacant stingher, izolat, parcă rupt dintr-o altă echipă și fixat cu forța între tricolori. Tare pe picioare, însă nesincronizat. Rămâne opinia că poate avea cu totul altă productivitate într-un scenariu de 0-0 sau, mai ales, când echipa conduce, prin prisma calităților lui evidente.</p>
<p>Zoran Mitrov. Intrat abia în minutul 87, a punctat pozitiv prin abordarea impetuoasă care aproape l-a consacrat la FC Botoșani și l-a propulsat la EURO. Marele minus, firește, lobul strâmb peste Desplanches, marea ocazie din prelungiri a României! Persistă dilema de la club: dă același randament măcar sau poate mai bun când joacă titular? E doar explozie sau și consistență în stilul lui?</p>
<p>Louis Munteanu. Ok, a ratat penalty-ul. A șutat moale, dacă vreți, ba chiar mișcarea corpului până la șut a desenat previzibil traiectoria execuției. Dar asta nu îl face picat la BAC-ul nostru imaginar 🙂 Pentru că a fost pericolul permanent al dinamicii ofensive pentru România, cu număr de dueluri directe câștigate imediat după Ignat și Rareș Ilie. Dar, din postura de vârf!</p>
<p>Disponibilitate mare la efort, strălucire tehnică evidentă și pusă în slujba echipei. Inexact deseori, dar etalând bagajul de calitate impus de standardul unui EURO, și e aproape imposibil fără un astfel de jucător să ieși din grupă! A rămas dator, bineînțeles, numai că jocul său dincolo de penalty a fost aproape de ce trebuie să arătăm dacă vrem să ieșim din grupă: curaj, calitate, altruism, dinamică.</p>
<figure aria-labelledby="figcaption_attachment_20193954" class="wp-caption aligncenter" id="attachment_20193954"><img alt="" class="size-full wp-image-20193954" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/LOUIS-scaled.jpg" srcset="https://www.prosport.ro/wp-content/uploads/2025/06/LOUIS-scaled.jpg 2560w, https://www.prosport.ro/wp-content/uploads/2025/06/LOUIS-1400x933.jpg 1400w, https://www.prosport.ro/wp-content/uploads/2025/06/LOUIS-768x512.jpg 768w, https://www.prosport.ro/wp-content/uploads/2025/06/LOUIS-1536x1024.jpg 1536w, https://www.prosport.ro/wp-content/uploads/2025/06/LOUIS-2048x1365.jpg 2048w" width="2560"/><figcaption class="wp-caption-text" id="figcaption_attachment_20193954">FOTO: Mihai Pop, ProSport</figcaption></figure>
<h2><span>Clasamentul grupei României U21 la EURO acum</span></h2>
<ol>
<li>Spania – 3p (+1)</li>
<li>Italia – 3p (+1)</li>
<li>Slovacia – 0p (-1)</li>
<li>România – 0p (-1)</li>
</ol>
<p>Mai sunt de jucat: Slovacia – Italia și România – Spania (14 iunie); Slovacia – România și Spania – Italia (17 iunie).</p>
<p>Se califică în sferturile de finală ale EURO U21 primele două clasate din grupă (sunt patru grupe de câte patru echipe la turneul final). În caz de egalitate de puncte, principalul criteriu de departajare în constituie rezultatul din meciurile directe. Apoi, golaverajul între echipele aflate la egalitate de puncte urmat de numărul total de goluri înscrise între echipele la egalitate. Abia apoi golaverajul general din grupă se aplică drept criteriu de departajare.</p>

]]></description>
    </item>
    <item>
      <title>Momentul de neuitat din România – Cipru 2-0. I-a dat pe spate pe toți: „Am plans”</title>
      <link>https://www.prosport.ro/fotbal-intern/nationala/momentul-de-neuitat-din-romania-cipru-2-0-i-a-dat-pe-spate-pe-toti-am-plans-20193430</link>
      <description><![CDATA[<img src="https://www.prosport.ro/wp-content/uploads/2025/06/Momentul-de-neuitat-din-Romania-–-Cipru-2-0.-I-a-dat-pe-spate-pe-toti-„Am-plans-scaled-e1749657099483-1400x791.jpg"/><br/><p>Au fost momente de neuitat la meciul dintre România și Cipru, din campania de calificare pentru Campionatul Mondial din 2026, pe care „tricolorii” l-au câștigat cu scorul de 2-0.</p>
<p>Raluka, artistă care a interpretat Imnul Național al României înainte de startul partidei, i-a impresionat pe toți cei care au fost prezenți pe Arena Națională din București.</p>
<h2><span>Momente unice pe Arena Națională din București</span></h2>
<p>România și Cipru s-au întâlnit marți, 10 iunie 2025, pe Arena Națională din București, în campania de calificare pentru Campionatul Mondial din 2026. <span>Trupa pregătită de Mircea Lucescu s-a impus cu scorul de 2-0</span>, dar nu doar cele două echipe au făcut spectacol pe gazon.</p>
<p>Înainte de fluierul de start, pe cel mai mare stadion al țării au fost momente de neuitat. Raluka, artistă care a interpretat Imnul Național al României, i-a impresionat pe toți cei care au fost prezenți la meciul cu Cipru.</p>
<p>Interpreta, pe numele din buletin Alexandra-Raluca Nistor, în vârstă de 35 de ani, este una dintre cele mai apreciate artiste de la noi din țară în acest moment. Născută la Deva, aceasta a emoționat întreaga asistență prin felul în care a interpretat „Deșteaptă-te, române!”.</p>
<p>Printre cei care au fost impresionați de acest moment s-a aflat și colega ei de breaslă, Cristina Andreea Frunzăreanu, cunoscută drept Amna. Artista, în vârstă de 41 de ani, a făcut o postare pe contul personal de Instagram, în care a inclus o poză de pe Arena Națională din București, din timpul intonării Imnului Național al României, care a fost însoțită de mesajul: „Am plâns!”.</p>
<h2><span>Cum a trăit Raluka momentul de pe Arena Națională</span></h2>
<p>Cu doar câteva ore înaintea meciului de pe Arena Națională din București, dintre România și Cipru, Raluka a postat un mesaj pe rețelele de socializare, prin care și-a anunțat fanii că va fi prezentă pe cel mai mare stadion al țării, unde va interpreta Imnul Național al României.</p>
<p>„Diseară, pe Național Arena, voi fi acolo alături de voi – suporterii adevărați ai echipei naționale. O să vă acompaniez cu emoție la intonarea Imnului României, înainte de meciul cu Cipru. Trăim momentul ăsta împreună, din inimă pentru România. Hai, România!”, a fost mesajul postat de Raluka, pe contul personal de Instagram.</p>
<p><span>Victoria cu Cipru, scor 2-0</span>, a fost a doua pe care România a obținut-o în campania de calificare pentru Campionatul Mondial din 2026. Astfel, „tricolorii” lui Mircea Lucescu au acumulat șase puncte în primele patru etape disputate.</p>

]]></description>
    </item>
  </channel>
</rss>
