<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rezultate BAC la prima probă EURO U21: tricolorii care au promovat ori au picat examenul debutului după 0-1 cu Italia! Radiografia evoluțiilor lui Tavi Popescu, Louis Munteanu sau Andrei Borza, produsele de top din Superliga</title>
      <link>https://www.prosport.ro/euro-u21-2025/rezultate-bac-la-prima-proba-euro-u21-tricolorii-care-au-promovat-ori-au-picat-examenul-debutului-dupa-0-1-cu-italia-radiografia-evolutiilor-lui-tavi-popescu-louis-munteanu-sau-andrei-borza-produs-20193253</link>
      <description><![CDATA[<img src="https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-1-1400x933.jpg"/><br/><p>România – Italia 0-1 în debutul tricolor la EURO U21 din Slovacia, am pierdut previzibil dar impresia nu e nici pe departe a unei amărăciuni acute precum cea după 1-2 cu Austria la seniori, de acum câteva zile. Până și cifrele susțin senzația că, atât cât am putut, mental dar mai ales fizic, „ne-am dat-o parte în parte” cu tinerii italieni. Mult mai bine cotați și experimentați, <span>după cum poți vedea clar aici.</span></p>
<p>Am ratat un penalty, am avut totuși momentele noastre, s-a încheiat doar 4-3 la șuturi pe poartă pentru adversar, iar șanse de calificare în sferturile de finală încă mai există, <span>toate calculele sunt aici</span>. Ca să reușim însă mai mult pe tabelă cu Spania, avem nevoie, întâi de toate, de o radiografie apăsată și foarte rapidă a celor care au jucat cu Italia.</p>
<p>Dacă vreți, trebuie să primim, după o evaluare cu cărțile pe față, rezultatele BAC la prima probă EURO U21, cea de limbă italiană, pentru tricolorii lui Daniel Pancu. Cine a promovat examenul, cine l-a picat? Cum s-au mișcat produsele de top ale Superligii la această categorie de vârstă, de la Louis Munteanu la Tavi Popescu sau Andrei Borza?</p>
<h2><span>Cine a promovat la BAC proba de italiană după primul meci la EURO al României U21</span></h2>
<p>Umit Akdag. N-a jucat el prea mult la Toulouse în acest sezon, dar cultura fotbalistică pe care o are (să nu uităm doi ani de Chelsea la juniori!) îl transformă într-un reper de echilibru și calitate. Mijlocaș defensiv prima repriză, a avut plasament foarte bun mai mereu, sincronizat între stoperii noștri. „Torpilă” admirabilă în minutul 37, respinsă greu de portarul advers. În ciuda erorii de construcție care a dus la șutul în bară al italienilor din minutul 44, a fost unul dintre cei mai buni tricolori la debut, de departe! După pauză a jucat stoper, postul lui de bază. Cerebral și echilibrat, încercând să ajute chiar și din acest rol construcția ofensivă, mai mereu înfrânată altminteri, a României.</p>
<figure aria-labelledby="figcaption_attachment_20193951" class="wp-caption aligncenter" id="attachment_20193951"><img alt="" class="size-full wp-image-20193951" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/Akdag-scaled.jpg" srcset="https://www.prosport.ro/wp-content/uploads/2025/06/Akdag-scaled.jpg 2560w, https://www.prosport.ro/wp-content/uploads/2025/06/Akdag-1400x933.jpg 1400w, https://www.prosport.ro/wp-content/uploads/2025/06/Akdag-768x512.jpg 768w, https://www.prosport.ro/wp-content/uploads/2025/06/Akdag-1536x1024.jpg 1536w, https://www.prosport.ro/wp-content/uploads/2025/06/Akdag-2048x1365.jpg 2048w" width="2560"/><figcaption class="wp-caption-text" id="figcaption_attachment_20193951">FOTO: Mihai Pop, ProSport</figcaption></figure>
<p>Cristian Ignat. Mobilizat, concentrat și precis deseori, cu tackling ideal pe contra lui Koleosho (8), plus intervenție promptă pe linia de 16 la construcția periculoasă a italienilor (15). Curajul, spiritul lui de sacrificiu plus viteza de reacția au produs penalty-ul din finalul primei reprize, când l-a obligat pe Ndour să șuteze practic în el, ciupind mingea înaintea italianului, în careu. Schimbat la pauză, a rămas liderul acțiunilor defensive reușite din echipa noastră, nouă la număr, egalat de Matei Ilie și Rareș Ilie care însă au evoluat 90 de minute fiecare!</p>
<p>Rareș Ilie. A început să joace constant la Catanzaro în Serie B abia de prin martie, așa că te întrebi de ce aport fundamental ar fi fost capabil pentru România U21 cu Italia dacă avea și ritmul cu el! A fost de o disponibilitate exemplară, atât extremă stângă în 4-3-3, cât și inter după intrarea lui Tavi Popescu, apoi mijlocaș central în 4-3-1-2 după apariția lui Burnete lângă Louis Munteanu.</p>
<p>Cât a rezistat fizic, s-a implicat în un-doi-uri alerte, în special cu Louis. A pătruns bine și a șutat în blocajul apărătorilor (44), deși anterior a așteptat prea mult venirea coechipierilor pe un contraatac (23). Disciplină tactică deosebită, aproape mereu util și în slujba echipei. Remarcabilă inteligență în joc: mintea vrea, dar parcă fără capacitatea punerii în practică acum pentru tot ce „vede”.</p>
<figure aria-labelledby="figcaption_attachment_20193950" class="wp-caption aligncenter" id="attachment_20193950"><img alt="" class="size-full wp-image-20193950" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/R-Ilie-scaled.jpg" srcset="https://www.prosport.ro/wp-content/uploads/2025/06/R-Ilie-scaled.jpg 2560w, https://www.prosport.ro/wp-content/uploads/2025/06/R-Ilie-1400x933.jpg 1400w, https://www.prosport.ro/wp-content/uploads/2025/06/R-Ilie-768x512.jpg 768w, https://www.prosport.ro/wp-content/uploads/2025/06/R-Ilie-1536x1024.jpg 1536w, https://www.prosport.ro/wp-content/uploads/2025/06/R-Ilie-2048x1365.jpg 2048w" width="2560"/><figcaption class="wp-caption-text" id="figcaption_attachment_20193950">FOTO: Mihai Pop, ProSport</figcaption></figure>
<h2><span>Deasupra liniei, dar sunt semne evidente că se poate mai bine!</span></h2>
<p>Matei Ilie. Stăpân pe el, dar a pierdut 4 din 5 dueluri aeriene dintr-o aparentă lipsă a vitezei de reacție. Și-a utilizat excelent statura pentru a proteja în fața italienilor, anticipează productiv și din inteligență acoperă spațiile, dar îi trebuie un plus de claritate în repoziționări, cu precădere pe contre. N-a funcționat perfect, însă are potențial uriaș și se simte asta. Meci ok cu Italia.</p>
<p>Ovidiu Perianu. Intrat la pauză, eficient și prompt, muncitor și agresiv. A contribuit la stingerea lui Baldanzi din a doua repriză, cel mai bun jucător al Italiei. Îi lipsesc însă racordarea la construcție și o doză consistentă de curaj, spre exemplu pentru a evita pasele dese înapoi. Oricum, remarcabilă determinare și calibrare la nivelul competiției pentru cel care a jucat, să nu uităm, la Unirea Slobozia în acest sezon!</p>
<p>Tavi Popescu. Intrat la pauză, a adus foarte multe lucruri bune în jocul României. Plus valoare tehnică, idei proaspete în dinamica atacurilor, creativitate. Dar pare prea firav pentru adversari de acest calibru! Din viziune și rafinament a produs faza golului marcat de Ianis Stoica și anulat pentru ofsaid (51). De când a trecut în spatele vârfurilor, într-un 4-3-1-2 cu Burnete și Louis Munteanu în avanposturi, și-a pierdut eficacitatea. Repriză bună, poate mai multe minute și mai multă „vână” l-ar face excepțional pentru misiunea României la EURO U21.</p>
<figure aria-labelledby="figcaption_attachment_20193957" class="wp-caption aligncenter" id="attachment_20193957"><img alt="" class="size-full wp-image-20193957" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/4B5A9392-scaled.jpg" srcset="https://www.prosport.ro/wp-content/uploads/2025/06/4B5A9392-scaled.jpg 2560w, https://www.prosport.ro/wp-content/uploads/2025/06/4B5A9392-1400x933.jpg 1400w, https://www.prosport.ro/wp-content/uploads/2025/06/4B5A9392-768x512.jpg 768w, https://www.prosport.ro/wp-content/uploads/2025/06/4B5A9392-1536x1024.jpg 1536w, https://www.prosport.ro/wp-content/uploads/2025/06/4B5A9392-2048x1365.jpg 2048w" width="2560"/><figcaption class="wp-caption-text" id="figcaption_attachment_20193957">FOTO: Mihai Pop, ProSport</figcaption></figure>
<h2><span>Cine a picat testul cu Italia în primul meci din grupă al tricolorilor lui Daniel Pancu</span></h2>
<p>Marius Corbu. Aproape inexistent în prima repriză, cât a mizat Pancu pe el. Și-a căutat temător locul și sensul. Pase multe în spate. Foarte puțină deplasare. A atins mai puține baloane decât portarul Sava! Unu la unu în colțul careului advers cu adversarul, a capotat rudimentar (39). Nu a strâns util la Strata, în flancul drept, precum Grameni la Borza, pe presiunea italienilor. Fază elocventă pentru spațiile lăsate: urcarea lui Ndour finalizată cu șut (41).</p>
<p>Tony Strata. Atacurile poziționale prelungite ale italienilor din prima repriză l-au făcut să piardă spațiul de poziționare. Erori pe tranziția negativă, una din primele a produs și întâiul șut pe poartă al adversarilor (11). La faza golului primit a strâns total nejustificat în zona centrală, retras în careu fără om în marcaj!, lăsându-l pe Ianis Stoica într-o complicată postură de fundaș dreapta. În a doua repriză, până la schimbare, stângaci sub presiune, cu pase disperate (49) și pierdere precipitată a posesiei (53).</p>
<figure aria-labelledby="figcaption_attachment_20193955" class="wp-caption aligncenter" id="attachment_20193955"><img alt="" class="size-full wp-image-20193955" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-scaled.jpg" srcset="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-scaled.jpg 2560w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1400x1050.jpg 1400w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-768x576.jpg 768w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1536x1152.jpg 1536w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20193955">© FOTO: SPORT PICTURES</figcaption></figure>
<p>Ianis Stoica. Mobilizat exemplar, încrâncenat și tare pe picioare, a trebuit însă să joace mai mult ca al doilea fundaș dreapta avansat. lângă un Strata sub nivelul provocării. A strâns relativ bine pe flanc până la faza golului încasat, când a clacat la respingere. S-a risipit total după eroare și a încheiat 61 de minute pe teren cu  cifre dure: doar două pase corecte în mai bine de o oră de joc, niciun duel direct câștigat!, numai 8 baloane ajunse în posesia lui…</p>
<p>Dan Sîrbu. Intrat în minutul 61 în locul unui fundaș dreapta, Strata, dezamăgitor, a adus mai multă prezență fizică, mai multă eenrgie în contactele cu adversarii, dar la nivel mental a părut sub nivelul competiției. Pase simple greșite în propria jumătate, două în primele zece minute pe teren!, evident sub presiunea provocării și în contextul timpului scurt pentru revenirea pe tabelă. Apoi a ratat și o pasă eliberatoare pentru un atac promițător (75). Mai mult curaj, calități sunt!</p>
<p>Răzvan Sava. Rămâne, cu argumente, senzația că putea să facă mult mai mult la faza golului încasat. Ok, Baldanzi a șutat violent, dar rămâne un șut pe colțul scurt la care Sava a plonjat în direcția opusă. Joc destul de slab cu piciorul, parcă prea multe pase lungi și degajări fără destinație. În plus, a respins în bara stângă șutul aceluiași Baldanzi (66), cu mare noroc mingea nu s-a prelins din stângăcie în poartă…</p>
<figure aria-labelledby="figcaption_attachment_20193956" class="wp-caption aligncenter" id="attachment_20193956"><img alt="" class="size-full wp-image-20193956" decoding="async" height="1299" loading="lazy" sizes="auto, (max-width: 1731px) 100vw, 1731px" src="https://www.prosport.ro/wp-content/uploads/2025/06/savva.jpg" srcset="https://www.prosport.ro/wp-content/uploads/2025/06/savva.jpg 1731w, https://www.prosport.ro/wp-content/uploads/2025/06/savva-1400x1051.jpg 1400w, https://www.prosport.ro/wp-content/uploads/2025/06/savva-768x576.jpg 768w, https://www.prosport.ro/wp-content/uploads/2025/06/savva-1536x1153.jpg 1536w" width="1731"/><figcaption class="wp-caption-text" id="figcaption_attachment_20193956">© FOTO: SPORT PICTURES</figcaption></figure>
<h2><span>Cine rămâne pentru retestare 🙂 N-au trecut, n-au picat și pot mult mai mult!</span></h2>
<p>Andrei Borza. Cel mai jucat tricolor, dar 30% baloane pierdute din cele jucate. Proactiv și inimos, risipitor și dezordonat. Ambițios în atac, haotic pe apărare. Idei bune, implementate frânt. A ucis premisele unui atac bun încurcându-se în dribling și faultând finalmente (17), o fază simbolică pentru evoluția lui per total. A alternat intervențiile salvatoare, din viteză și inspirație, cu care a oprit inclusiv o contră cu potențial letal (29), cu erori neprovocate. Emoții, poate? Lansare luminoasă pentru Ianis Stoica (55), singur cu ultimul stoper, dar și multe momente în care supramotivarea a părut că-l destabilizează în interpretarea lucidă a fazelor. Un plus de calm și se poate mult mai mult!</p>
<p>Constantin Grameni. Înfipt și matur în gestionarea multor momente, cu o primă repriză consistentă, abil în recuperări. A furat mingea din care s-a produs o lovitură liberă pe poziție foarte bună, din care tot el a centrat periculos  (5). Șut violent și promițător, pe mingea a doua după corner, execuție dificilă în barajul lui Pirola (12). Însă faptul că nu joacă regulat la Rapid l-a tras evident în jos. S-a stins treptat, și-a pierdut suflul și, implicit, echilibrul necesar pentru cele mai bune decizii. Așteptăm mai multă consistență pe termen lung cu Spania!</p>
<figure aria-labelledby="figcaption_attachment_20193949" class="wp-caption aligncenter" id="attachment_20193949"><img alt="" class="size-full wp-image-20193949" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/4B5A7711-scaled.jpg" srcset="https://www.prosport.ro/wp-content/uploads/2025/06/4B5A7711-scaled.jpg 2560w, https://www.prosport.ro/wp-content/uploads/2025/06/4B5A7711-1400x933.jpg 1400w, https://www.prosport.ro/wp-content/uploads/2025/06/4B5A7711-768x512.jpg 768w, https://www.prosport.ro/wp-content/uploads/2025/06/4B5A7711-1536x1024.jpg 1536w, https://www.prosport.ro/wp-content/uploads/2025/06/4B5A7711-2048x1365.jpg 2048w" width="2560"/><figcaption class="wp-caption-text" id="figcaption_attachment_20193949">FOTO: Mihai Pop, ProSport</figcaption></figure>
<p>Rareș Burnete. Intrat din minutul 61, a câștigat un singur duel din șase în care a fost implicat. Dar și mai pregnantă a fost senzația de atacant stingher, izolat, parcă rupt dintr-o altă echipă și fixat cu forța între tricolori. Tare pe picioare, însă nesincronizat. Rămâne opinia că poate avea cu totul altă productivitate într-un scenariu de 0-0 sau, mai ales, când echipa conduce, prin prisma calităților lui evidente.</p>
<p>Zoran Mitrov. Intrat abia în minutul 87, a punctat pozitiv prin abordarea impetuoasă care aproape l-a consacrat la FC Botoșani și l-a propulsat la EURO. Marele minus, firește, lobul strâmb peste Desplanches, marea ocazie din prelungiri a României! Persistă dilema de la club: dă același randament măcar sau poate mai bun când joacă titular? E doar explozie sau și consistență în stilul lui?</p>
<p>Louis Munteanu. Ok, a ratat penalty-ul. A șutat moale, dacă vreți, ba chiar mișcarea corpului până la șut a desenat previzibil traiectoria execuției. Dar asta nu îl face picat la BAC-ul nostru imaginar 🙂 Pentru că a fost pericolul permanent al dinamicii ofensive pentru România, cu număr de dueluri directe câștigate imediat după Ignat și Rareș Ilie. Dar, din postura de vârf!</p>
<p>Disponibilitate mare la efort, strălucire tehnică evidentă și pusă în slujba echipei. Inexact deseori, dar etalând bagajul de calitate impus de standardul unui EURO, și e aproape imposibil fără un astfel de jucător să ieși din grupă! A rămas dator, bineînțeles, numai că jocul său dincolo de penalty a fost aproape de ce trebuie să arătăm dacă vrem să ieșim din grupă: curaj, calitate, altruism, dinamică.</p>
<figure aria-labelledby="figcaption_attachment_20193954" class="wp-caption aligncenter" id="attachment_20193954"><img alt="" class="size-full wp-image-20193954" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/LOUIS-scaled.jpg" srcset="https://www.prosport.ro/wp-content/uploads/2025/06/LOUIS-scaled.jpg 2560w, https://www.prosport.ro/wp-content/uploads/2025/06/LOUIS-1400x933.jpg 1400w, https://www.prosport.ro/wp-content/uploads/2025/06/LOUIS-768x512.jpg 768w, https://www.prosport.ro/wp-content/uploads/2025/06/LOUIS-1536x1024.jpg 1536w, https://www.prosport.ro/wp-content/uploads/2025/06/LOUIS-2048x1365.jpg 2048w" width="2560"/><figcaption class="wp-caption-text" id="figcaption_attachment_20193954">FOTO: Mihai Pop, ProSport</figcaption></figure>
<h2><span>Clasamentul grupei României U21 la EURO acum</span></h2>
<ol>
<li>Spania – 3p (+1)</li>
<li>Italia – 3p (+1)</li>
<li>Slovacia – 0p (-1)</li>
<li>România – 0p (-1)</li>
</ol>
<p>Mai sunt de jucat: Slovacia – Italia și România – Spania (14 iunie); Slovacia – România și Spania – Italia (17 iunie).</p>
<p>Se califică în sferturile de finală ale EURO U21 primele două clasate din grupă (sunt patru grupe de câte patru echipe la turneul final). În caz de egalitate de puncte, principalul criteriu de departajare în constituie rezultatul din meciurile directe. Apoi, golaverajul între echipele aflate la egalitate de puncte urmat de numărul total de goluri înscrise între echipele la egalitate. Abia apoi golaverajul general din grupă se aplică drept criteriu de departajare.</p>

]]></description>
    </item>
    <item>
      <title>Totul despre EURO U19 în România care începe vineri: costă doar 3 euro să vezi pe viu „perlele” de la Barcelona, Dortmund sau Arsenal și să susții tricolorii! Stadioane, program, de unde iei bilete, cine transmite la TV</title>
      <link>https://www.prosport.ro/euro-u19-2025/totul-despre-euro-u19-in-romania-care-incepe-vineri-costa-doar-3-euro-sa-vezi-pe-viu-perlele-de-la-barcelona-dortmund-sau-arsenal-si-sa-sustii-tricolorii-stadioane-program-de-un-20193263</link>
      <description><![CDATA[<img src="https://www.prosport.ro/wp-content/uploads/2025/06/Totul-despre-EURO-U19-in-Romania-care-incepe-maine-costa-doar-4-euro-sa-vezi-pe-viu-„perlele-de-la-Barcelona-Dortmund-sau-Arsenal-si-sa-sustii-tricolorii-Stadioane-program-de-unde-iei-bilete-1400x933.jpg"/><br/><p>EURO U19 începe vineri în România iar naționala noastră, calificată din postura de gazdă, are în față o provocare spectaculoasă! <span>ProSport</span> îți prezintă într-un ghid inedit toate informațiile despre EURO U19 și parcursul tricolorilor pregătiți de Ion Marin, de la calendarul turneului final și vedetele prezente, până la televizări, stadioanele unde se va juca și cum îți poți cumpăra bilete, astfel încât să te bucuri la maximum de sărbătoarea fotbalistică a celor mai tari talente de pe continent!</p>
<p>România este a doua țară europeană care primește, în istorie, șansa de a găzdui de două ori un EURO U19, iar pentru suporterii fotbalului reprezintă o oportunitate rară de a vedea la lucru top promisiuni cu potențial uriaș din fotbalul mondial, până la urmă! Sunt viitoarele stele care foarte curând vor deschide marile meciuri din competiții de anvergură precum Champions League, dacă unii dintre acești jucători promițători nu au făcut-o deja!</p>
<h2><span>EURO U19 în România: datele turneului și formatul de desfășurare</span></h2>
<p>Campionatul European Under 19 începe mâine în România și se va desfășura până pe data de 26 iunie. Avem la turneul final opt reprezentative calificate, șapte prin preliminariile UEFA iar tricolorii prezenți din postura de organizatori.</p>
<p>Cele 8 echipe sunt împărțite în două grupe de câte patru, urmând ca primele două clasate din fiecare grupă să se califice în semifinalele competiției. În caz de egalitate de puncte, se aplică pentru departajare criteriul rezultatelor directe, urmat de cel al golaverajului între echipele aflate la egalitate, numărul de goluri marcate între echipele la egalitate și abia apoi cel al golaverajului general din grupă.</p>
<p>Grupa A: România, Danemarca, Spania, Muntenegru</p>
<p>Grupa B: Germania, Norvegia, Anglia, Olanda</p>
<h2><span>Vedetele naționalelor calificate, jucători de la cluburile de top ale Europei</span></h2>
<p>EURO U19 în România va aduce pe teren fotbaliști de mare talent de la Barcelona, Borussia Dortmund, Chelsea, Atletico Madrid, Ajax Amsterdam, Arsenal sau Tottenham. Sunt perlele noii generații ce bate la poarta afirmării globale, dar unele dintre ele au deja notorietate și chiar oarecare experiență la nivel înalt!</p>
<p>Iată top 3 jucători din lotul fiecărei naționale prezente la turneul final, cu cluburile de proveniență și cota de piață când ea depășește 5 milioane euro, vorbim de jucători U19, să nu uităm:</p>
<p>Spania: J. Martin, fundaș Real Sociedad, cotă 8 mil. euro; A. Cuenca, fundaș Barcelona; O. Janneh, atacant Atletico Madrid</p>
<p>Anglia: C. Rigg, mijlocaș Sunderland, 20 mil. euro; M. Moore, atacant Tottenham (foto jos), 18 mil. euro; Mheuka, atacant Chelsea</p>
<figure aria-labelledby="figcaption_attachment_20193370" class="wp-caption aligncenter" id="attachment_20193370"><img alt="" class="size-full wp-image-20193370" decoding="async" height="1203" sizes="(max-width: 1179px) 100vw, 1179px" src="https://www.prosport.ro/wp-content/uploads/2025/06/fddddddd.jpg" srcset="https://www.prosport.ro/wp-content/uploads/2025/06/fddddddd.jpg 1179w, https://www.prosport.ro/wp-content/uploads/2025/06/fddddddd-768x784.jpg 768w" width="1179"/><figcaption class="wp-caption-text" id="figcaption_attachment_20193370">FOTO: Facebook</figcaption></figure>
<p>Olanda: Read, fundaș PSV, 16 mil. euro; K. Smit, mijlocaș Alkmaar, 5 mil. euro; D. Janse, fundaș Ajax Amsterdam</p>
<p>Germania: A. Ouedrago, mijlocaș RB Leipzig, 7 mil. euro; M. Moerstedt, atacant Hoffenheim, 7 mil. euro; K. Watjen, mijlocaș Dortmund</p>
<p>Danemarca: Schwartau, mijlocaș Norwich; Slotsager, fundaș Verona; Lucas Nygaard, portar Arsenal</p>
<p>Norvegia: A. Rossing-Lelesiit, atacant Hamburg; J. Reitan-Sunde, atacant Rosenborg; J. Norbye, fundaș RB Leipzig</p>
<p>Muntenegru: M. Perovic, atacant Almeria; B. Tomasevic, fundaș Bologna; M. Tadic, atacant Partizan Belgrad</p>
<h2><span>Lotul României la EURO U19: nouă jucători vin după sezon de Liga 2 și Liga 3!</span></h2>
<p>Selecționerul Ion Marin a trebuit să se oprească la o listă finală de doar 20 de jucători pentru lotul României la EURO U19. Iată componența acestuia, cu mențiunea că la jucătorii unde apar două echipe, prima este cea de care aparțin, iar a doua, cea pentru care au evoluat în sezonul recent încheiat, 2024/2025:</p>
<p>Portari: Mate Simon (Csikszereda L2), Rafael Munteanu (Farul Constanța – Câmpulung Muscel L2)</p>
<p>Fundași: Alin Chinteș („U” Cluj – Unirea Ungheni L2), Ionuț Cercel (FCSB), Emanuel Marincău (Mainz / Germania), Darius Fălcușan (Empoli / Italia), Raul Marița (Greuther Furth / Germania), Răzvan Călugăr (FC Hermannstadt  – Unirea Alba Iulia L3), Matei Marin (Steaua L2), Mario Bărăitaru (CSM Slatina L2)</p>
<p>Mijlocași: Ianis Tarbă (Celta Vigo / Spania), Remus Guțea (FC Voluntari L2), Luca Szimionaș (Verona / Italia), <span>David Matei (Universitatea Craiova  – Steaua L2)</span>, David Păcuraru (Farul Constanța – Steaua L2), Luca Băsceanu (Universitatea Craiova – Farul Constanța)</p>
<p>Atacanți: Jason Vescan-Kodor (Lecce / Italia), Vlad Dănciuțiu (Austin FC / SUA), David Barbu (Universitatea Craiova), Ioan Vermeșan (Verona / Italia)</p>
<p>Selecționer: Ion Marin (foto jos)</p>
<figure aria-labelledby="figcaption_attachment_20193374" class="wp-caption aligncenter" id="attachment_20193374"><img alt="" class="size-full wp-image-20193374" decoding="async" height="1280" sizes="(max-width: 1920px) 100vw, 1920px" src="https://www.prosport.ro/wp-content/uploads/2025/06/im.jpg" srcset="https://www.prosport.ro/wp-content/uploads/2025/06/im.jpg 1920w, https://www.prosport.ro/wp-content/uploads/2025/06/im-1400x933.jpg 1400w, https://www.prosport.ro/wp-content/uploads/2025/06/im-768x512.jpg 768w, https://www.prosport.ro/wp-content/uploads/2025/06/im-1536x1024.jpg 1536w" width="1920"/><figcaption class="wp-caption-text" id="figcaption_attachment_20193374">FOTO: frf.ro</figcaption></figure>
<h2><span>Calendarul EURO U19 în România și stadioanele unde se joacă partidele</span></h2>
<p>Patru stadioane sunt desemnate drept gazde pentru meciurile EURO U19 din România, este vorba, în ordinea capacității lor, de arena „Anghel Iordănescu” din Voluntari (4.600 locuri), stadionul „Arcul de Triumf” din București (8.027 locuri), stadionul „Rapid-Giulești” din București (14.047 locuri) și arena „Ilie Oană” din Ploiești (15.073 locuri).</p>
<p>Faza grupelor EURO U19 se joacă după următorul calendar, cu date, ore și stadioane:</p>
<p>13 iunie: Spania – Danemarca (18:00, Giulești), România – Muntenegru (21:00, Arcul de Triumf) – grupa A</p>
<p>14 iunie: Anglia – Norvegia (17:00, Ploiești), Germania – Olanda (20:00, Voluntari) – grupa B</p>
<p>16 iunie: Danemarca – Muntenegru (18:00, Giulești), România – Spania (21:00, Voluntari) – grupa A</p>
<p>17 iunie: Norvegia – Olanda (17:00, Ploiești), Germania – Anglia (20:00, Arcul de Triumf) – grupa B</p>
<p>19 iunie: Danemarca – România (20:00, Arcul de Triumf), Muntenegru – Spania (20:00, Ploiești) – grupa A</p>
<p>20 iunie: Norvegia – Germania (20:00, Voluntari), Olanda – Anglia (20:00, Giulești) – grupa B</p>
<p>Semifinalele se vor juca pe 23 iunie, prima dintre ele pe <span>stadionul „Arcul de Triumf”</span>, ora 18:00, iar cea de-a doua, pe stadionul Rapid-Giulești, de la ora 21:00. Tot în Giulești (foto jos) vom vedea și finala EURO U19, pe data de 26 iunie, de la ora 21:00.</p>
<figure aria-labelledby="figcaption_attachment_20193391" class="wp-caption aligncenter" id="attachment_20193391"><img alt="" class="size-full wp-image-20193391" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-scaled.jpg" srcset="https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-scaled.jpg 2560w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-1400x933.jpg 1400w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-768x512.jpg 768w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-1536x1024.jpg 1536w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-2048x1365.jpg 2048w" width="2560"/><figcaption class="wp-caption-text" id="figcaption_attachment_20193391">© FOTO: SPORT PICTURES</figcaption></figure>
<h2><span>Cât costă biletele, cum le poți cumpăra și cine televizează meciurile EURO U19</span></h2>
<p>Biletele la meciurile EURO U19 au un preț foarte accesibil, viitoarele staruri ale fotbalului mondial pot fi descoperite „pe viu” pentru sume care variază între 3 euro și doar 7 euro! Iată prețurile funcție de categorii și faza competițională:</p>
<ul data-spread="false">
<li>Faza grupelor: 4 euro (categoria 1) și 3 euro (categoria 2)</li>
<li>Semifinale: 5 euro (categoria 1) și 4 euro (categoria 2)</li>
<li>Finala: 7 euro (categoria 1) și 5 euro (categoria 2)</li>
</ul>
<p><span>Biletele pot fi cumpărate online, de AICI</span>. Totodată, se vor comercializa la casele de bilete ale fiecărui stadion, începând cu 2 ore înaintea desfășurării fiecărei partide!</p>
<p>Pentru cei care nu pot ajunge pe stadioane, există varianta transmisiunilor live. Trustul PRO are drepturile de televizare, iar ce știm sigur la acest moment este că toate meciurile României din grupa EURO U19 vor fi live pe Pro Arena, în vreme ce restul partidelor din grupe, pe Voyo. Rămâne de văzut, funcție de configurația semifinalelor și finalei, pe care canale ale trustului vom urmări meciurile eliminatorii!</p>

]]></description>
    </item>
    <item>
      <title>Victor Pițurcă l-a făcut praf pe Mircea Lucescu: „Nu mai are timp! Trebuie să se gândească la asta”</title>
      <link>https://www.prosport.ro/fotbal-intern/nationala/victor-piturca-l-a-facut-praf-pe-mircea-lucescu-nu-mai-are-timp-trebuie-sa-se-gandeasca-la-asta-20194515</link>
      <description><![CDATA[<img src="https://www.prosport.ro/wp-content/uploads/2025/06/Victor-Piturca-l-a-facut-praf-pe-Mircea-Lucescu-„Nu-mai-are-timp-Trebuie-sa-se-gandeasca-la-asta-1400x1050.jpg"/><br/><p>Victor Pițurcă nu s-a mai abținut și l-a făcut praf pe Mircea Lucescu și s-a arătat nemulțumit de felul în care echipa națională a României a arătat în meciurile cu Austria și Cipru.</p>
<p>Fostul selecționer este de părere că fotbaliștii „tricolori” nu au fost 100% din punct de vedere fizic, mai ales în meciul de la Viena, cu Austria.</p>
<h2><span>Victor Pițurcă îl critică pe Mircea Lucescu</span></h2>
<p>România a obținut doar trei puncte din dubla cu Austria și Cipru, din preliminariile pentru Campionatul Mondial din 2026. „Tricolorii” au cedat, scor 2-1, la Viena, în fața Austriei, și <span>s-au impus în fața naționalei din Cipru, scor 2-0</span>, pe Arena Națională din București.</p>
<p>Victor Pițurcă nu s-a abținut și l-a criticat pe Mircea Lucescu. Acesta s-a arătat nemulțumit de felul în care echipa națională a României a arătat în cele două partide și este de părere că fotbaliștii „tricolori” nu au fost la cel mai bun nivel din punct de vedere fizic.</p>
<p>Totodată, fostul selecționer i-a transmis lui „Il Luce” că nu are timp pentru o reconstrucție a echipei naționale și că trebuia să le ofere mai puțin timp liber fotbaliștilor înaintea celor două meciuri extrem de importante în economia calificării la Campionatul Mondial din 2026.</p>
<p>„Dacă are el timp să facă reconstrucție, poate să facă. Părerea mea e că nu mai are timp. Dacă nu am fi învins Cipru, mai avea timp de reconstrucții? Nu cred. La echipa națională trebuie să te califici. Eu țin minte stilul lui Lucescu la națională. Pleca prin America de Sud o săptămână. Acum nu mai ai timp de așa ceva. Vii cu trei zile înainte de meci, pregătești jocul cu câteva luni înainte, teoretic, mai mult vorbind cu jucătorii. Înainte de meci nu ai timp!</p>
<p>Acum am rămas surprins, pentru că jucătorii au avut prea multă libertate și nu au mai avut același randament fizic. Trebuiau să vină la antrenament în fiecare zi, după campionat să aibă 2-3 zile libere și apoi să vină la cantonament și să se pregătească.</p>
<p>Își reproșează (n.r. Mircea Lucescu)? Păi trebuia să facă lucrul acesta, are experiență fantastică. Trebuia să se gândească la asta. Eu aș putea spune că jucătorii nu au fost fizic 100%. Ritmul de joc al austriecilor ne-a pus în dificultate”, a declarat Victor Pițurcă, conform <span>digisport.ro</span>.</p>
<h2><span>România, doar șase puncte în patru etape</span></h2>
<p>România are o misiune dificilă în Grupa H din preliminariile pentru Campionatul Mondial din 2026. În patru etape disputate, „tricolorii” au obținut doar șase puncte, după ce au înregistrat două victorii și două înfrângeri.</p>
<p>În primul meci disputat, trupa pregătită de Mircea Lucescu a cedat, pe teren propriu, scor 0-1, în fața Bosniei. În a doua etapă, „tricolorii” s-au impus în San Marino, scor 5-1, în timp ce în a treia rundă, disputată la Viena, în fața Austriei, <span>România a cedat cu scorul de 2-1</span>.</p>
<p>A doua victorie a românilor a venit în a patra etapă, pe Arena Națională din București, în fața naționalei din Cipru, scor 2-0.</p>

]]></description>
    </item>
    <item>
      <title>Ianis Hagi, anunț despre negocierile intense pentru transferul verii: „Impresarii sunt în contact zilnic cu echipele interesate”</title>
      <link>https://www.prosport.ro/fotbal-extern/ianis-hagi-anunt-despre-negocierile-intense-pentru-transferul-verii-impresarii-sunt-in-contact-zilnic-cu-echipele-interesate-20194048</link>
      <description><![CDATA[<img src="https://www.prosport.ro/wp-content/uploads/2025/06/Ianis-Hagi-anunt-despre-negocierile-intense-pentru-transferul-verii-„Impresarii-sunt-in-contact-zilnic-cu-echipele-interesate.webp"/><br/><p>Ianis Hagi (26 de ani) a oferit noi detalii despre viitorul său și a lăsat de înțeles că negocierile pentru transfer ar putea intra în linie dreaptă de pe o zi pe alta.</p>
<p>Mijlocașul spune că mai multe echipe sunt interesate de serviciile sale, iar agenții care îl reprezintă intermediază discuțiile cu succes.</p>
<h2><span>Ianis Hagi e tot mai aproape de a semna cu o nouă echipă. Detalii noi despre transferul mijlocașului</span></h2>
<p><span>Transferul lui Ianis Hagi reprezintă</span> unul dintre cele mai arzătoare subiecte ale verii, mijlocașul naționalei României fiind pentru prima oară în întreaga lui carieră liber de contract.</p>
<p>Hagi Jr. va semna gratis și, așa cum a precizat inclusiv el, decizia pe care o va lua va fi foarte importantă pentru viitorul lui. Ianis va împlini 27 de ani în octombrie, astfel că încă mai poate ținti sus în carieră și reprezenta o piesă cheie pentru naționala României.</p>
<p>O <span>echipă la care ar putea juca Ianis Hagi este</span> Borussia Monchengladbach, din Germania, grupare care l-a monitorizat de mai multe luni și despre care s-a scris că i-ar fi înaintat inclusiv o ofertă.</p>
<p>Pus în postura de a oferi noi detalii cu privire la transferul său, Ianis Hagi nu a prezentat nume, însă a confirmat că mai multe echipe sunt interesate de serviciile sale și cei care îl reprezintă, impresarii mai precis, au fost contactați deja pentru demararea negocierilor:</p>
<blockquote><p>Decurge bine (n.r. – recuperarea după accidentare), mă antrenez, sunt bine, încerc să-mi recapăt forma fizică. Vorbim, impresarii mei sunt în contact zilnic cu echipe, e normal când ești jucător liber de contract. Sper să fiu inspirat în decizia mea”, a declarat Ianis Hagi, cu ocazia apariției de la un eveniment public.</p></blockquote>
<h2><span>O vară interesantă pentru familia Hagi</span></h2>
<p>Așa cum am precizat deja, Ianis este pentru prima oară liber de contract și va putea da curs unei provocări importante, având în vedere că formațiile doritoare nu vor trebui să plătească o taxă de transfer pentru el.</p>
<p>În același timp, tatăl fotbalistului, Gică Hagi, este așteptat și el să facă o schimbare majoră în vara lui 2025.</p>
<p>Gică Hagi s-a despărțit de banca tehnică a Farului Constanța, echipa pe care o patronează, și este deschis ofertelor de a antrena în străinătate.</p>
<blockquote><p>Mi-aș dori ca tata să fie fericit, iar fericirea stă și în meserie, și în familie. Acum are mai mult timp pentru noi. Pe partea de meserie, lui îi place antrenoratul, nu partea administrativă. Sper să găsească echipa potrivită să antreneze și atât, fără partea administrativă”, a completat Ianis Hagi, despre situația tatălui său.</p></blockquote>

]]></description>
    </item>
    <item>
      <title>Transferul carierei pentru Andrei Rațiu se apropie. Două mari rivale, echipe legendare ale Europei, vor să-l cumpere</title>
      <link>https://www.prosport.ro/fotbal-extern/transferul-carierei-pentru-andrei-ratiu-se-apropie-doua-mari-rivale-echipe-legendare-ale-europei-vor-sa-l-cumpere-20194281</link>
      <description><![CDATA[<img src="https://www.prosport.ro/wp-content/uploads/2025/06/Transferul-carierei-pentru-Andrei-Ratiu-se-apropie.-Doua-mari-rivale-echipe-legendare-ale-Europei-vor-sa-l-cumpere-1400x1050.jpg"/><br/><p>Andrei Rațiu este a un pas să plece în această vară de la Rayo Vallecano, iar în acest timp alte două echipe de top ale Europei au intrat în cursă pentru achiziționarea sa.</p>
<p>Conform presei italiene, rivalele AS Roma și Lazio sunt interesate de transferul internaționalul român, cel care mai are contract cu echipa sa până în vara anului 2028.</p>
<h2><span>Două echipe mari ale Europei, rivale de moarte, au intrat în cursă pentru achiziționarea lui Andrei Rațiu</span></h2>
<p>Andrei Rațiu se pregătește să plece în această vară de la Rayo Vallecano, iar în cursa pentru semnătura sa au intrat recent alte două echipe de legendă de pe Bătrânul Continent.</p>
<p>Conform <span>forzaroma.info</span>, marile rivale AS Roma și Lazio sunt pe urmele fundașului dreapta tricolor, cel care mai este legat de actuala echipă de club încă trei ani de zile.</p>
<p>Gian Piero Gassperini, noul antrenor de la AS Roma, a solicitat deja cu insistență un nou fundaș dreapta, iar Rațiu este prima opțiune. Numai că Lazio vrea să-i ia fața marii rivale și să-l fure pe <span>căpitanul României din meciul cu Cipru</span>.</p>
<blockquote><p>Au fost cluburi care au sunat și au întrebat de Rațiu, dar am fost foarte clari de la început. Este un jucător care a explodat anul acesta la un nivel foarte, foarte înalt, iar noi avem mare încredere în calitățile lui. Nu poate veni oricine acum să-l ia la orice preț. Am fost întotdeauna categorici în acest sens, atât cu Andrei, cât și cu oricare alt jucător. Dacă vor un fotbalist de la Rayo Vallecano, vor trebui să vorbească cu noi, dar pe sume mari – David Cobeno (director sportiv Rayo Vallecano)</p></blockquote>
<p><img alt="Sursa foto: Profimedia 13.05.2025" class="size-large wp-image-20169615" decoding="async" fetchpriority="high" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1400x778.jpg" srcset="https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1400x778.jpg 1400w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-768x427.jpg 768w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1536x853.jpg 1536w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez.jpg 1800w" width="1400"/></p>
<h2><span>Prima șansă o are tot Villarreal. Ce a spus „Sonic” despre viitorul său</span></h2>
<p>La finalul meciului România – Cipru 2-0, Andrei Rațiu a fost <span>chestionat în legătură cu viitorul său</span>. Fotbalistul spune că nu a luat deocamdată nicio decizie, însă a dezvăluit că își dorește să rămână în Spania.</p>
<p>(n.r. La următoarele meciuri ale naționalei vii tot de la Rayo?) „Vom vedea, vom vedea ce se întâmplă în vară. Eu am încă contract cu ei, îmi respect clubul și vom vedea, ce vor ei și ce e mai bine pentru mine, după vom lua o decizie. (n.r. Ai vrea să rămâi în Spania?) Da, vom vedea ce se întâmplă, ce oferte vin, sau dacă reînnoiesc contractul cu Rayo”, a declarat Rațiu, potrivit <span>as.ro</span>.</p>
<p>Cele mai mari șanse de a-l transfera pe Rațiu le are în continuare Villarreal, „Submarinul galben” având 50% din drepturile federative ale jucătorului și clauză de răscumpărare. Aceasta este de numai 7 milioane de euro, în timp ce pentru oricare alt club doritor, românul costă 25 de milioane de euro.</p>
<p> </p>

]]></description>
    </item>
  </channel>
</rss>
