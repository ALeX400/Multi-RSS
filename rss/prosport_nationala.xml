<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Arena Națională a minunii lui Ghiță din România – Austria! Cum a arătat bucuria sinceră a celor 40.000 de fani. VIDEO</title>
      <link>https://www.prosport.ro/campionatul-mondial-2026/arena-nationala-a-minunii-lui-ghita-din-romania-austria-cum-a-aratat-bucuria-sincera-a-celor-40-000-de-fani-video-20297083</link>
      <description><![CDATA[<img src="https://www.prosport.ro//wp-content/uploads/2025/10/Arena-Nationala-a-minunii-lui-Ghita-din-Romania-Austria-Cum-a-aratat-bucuria-sincera-a-celor-40.000-de-fani.-VIDEO-2-1400x1050.jpg"/><br/><p>Arena Națională a explodat de bucurie după golul marcat de Virgil Ghiță în meciul cu Austria din preliminariile Cupei Mondiale.</p>
<p>Suporterii României au radiat de fericire la reușita din minutul 90+5 și i-au strigat numele în gura mare fundașului de la Hannover 96.</p>
<h2><span>Reacția suporterilor după ce Virgil Ghiță a marcat golul victoriei în România – Austria 1-0<br/>
</span></h2>
<p>Golul lui Virgil Ghiță din <span>meciul România – Austria</span> a stârnit o bucurie de nedescris pe Arena Națională. De precizat că reușita fundașului de la Hannover 96 a venit în prelungirile partidei.</p>
<p>Fotbalistul născut la Pitești a marcat cu capul în minutul 90+5 și a obținut o victorie imensă pentru naționala lui Mircea Lucescu. Suporterii români au explodat de bucurie la golul lui Virgil Ghiță și i-au strigat numele din toți plămânii.</p>
<h2><span>Reacția lui Virgil Ghiță după golul cu Austria</span></h2>
<p>Virgil Ghiță a reacționat după ce a marcat în poarta Austriei și a spus că <span>este cel mai frumos moment</span> din cariera sa.</p>
<p>„Cred că este cel mai frumos moment din carieră. Să dai gol pentru echipa naţională este un moment aparte şi va rămâne întotdeauna în gândul meu. Mă simt foarte bine, am câştigat cele trei puncte.</p>
<p>Echipa a jucat extraordinar şi cred că meritam să dăm gol mai devreme. Mă bucur că s-a întâmplat pe final, că am marcat şi că am câştigat. Normal, m-am bucurat. Golurile şi victoriile pe final sunt mai dulci, după un meci pe care l-am dominat.</p>
<p>Este un moment aparte să te bucuri alături de fani, mai ales când sunt în număr atât de mare. Ne ajută victoria, am făcut un rezultat foarte bun şi aşteptăm şi meciurile următoare.</p>
<p>Lăsăm acest meci în spate, ne bucurăm astăzi şi de data viitoare ne gândim la celelalte două meciuri. Normal că visăm la Mondial, întotdeauna. Cât timp sunt şanse cred că avem dreptul de a visa”, a declarat Virgil Ghiţă pentru Antena Sport.</p>

]]></description>
    </item>
    <item>
      <title>Cum și-a făcut apariția Ralf Rangnick la conferința de presă după România – Austria 1-0. Nu s-a mai văzut așa ceva. VIDEO</title>
      <link>https://www.prosport.ro/fotbal-intern/nationala/cum-si-a-facut-aparitia-ralf-rangnick-la-conferinta-de-presa-dupa-romania-austria-1-0-nu-s-a-mai-vazut-asa-ceva-video-20297153</link>
      <description><![CDATA[<img src="https://www.prosport.ro//wp-content/uploads/2025/10/Cum-si-a-facut-aparitia-Ralf-Rangnick-la-conferinta-de-presa-dupa-Romania-Austria-1-0.-Nu-s-a-mai-vazut-asa-ceva.-VIDEO-1400x1050.jpg"/><br/><p>Selecționerul Ralf Rangnick (67 de ani) a avut o apariție nemaivăzută la conferința de presă de după România – Austria, 1-0, din preliminariile CM 2026. Tehnicianul, aflat încă în perioada de recuperare, după o serie de intervenții chirurgicale la nivelul gleznei drepte, a venit pe o bicicletă specială, menită să îl ajute în deplasările mai lungi.</p>
<p>În iunie, antrenorul a fost operat, iar ceea ce trebuia să fie doar o intervenție de rutină s-a transformat într-o situație mai complicată, deoarece în iulie a fost nevoie de o nouă operație, din cauza unei inflamații la nivelul plăgii, iar în septembrie a fost supus unei noi intervenții, în urma căreia s-a ales și cu o infecție, notează <span>Mirror</span>.</p>
<h2><span>Cum și-a făcut apariția Ralf Rangnick la conferința de presă după România – Austria 1-0</span></h2>
<p>Ralf Rangnick și-a făcut apariția la conferința de presă de după <span>România – Austria, scor 1-0</span>, într-un mod cum nu s-a mai văzut. Selecționerul Rangnick a venit pe o bicicletă specială, care îl ajută în deplasările mai lungi, precum cele de pe banca tehnică spre vestiare sau spre sala de conferință.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/10/WhatsApp-Video-2025-10-13-at-00.09.29.mp4" data-videoid="player_705db922625959aeeb49baa0504d5d3d" id="brid_player_705db922625959aeeb49baa0504d5d3d" style="aspect-ratio: 16 / 9"></div></div>
<p>În urmă cu o lună, în meciul disputat cu Bosnia, selecționerul a mai fost văzut pe această bicicletă, iar explicația sa a fost una de înțeles, având în vedere că abia ce trecuse de o nouă intervenție chirurgicală dintr-un lung șir.  „Ar fi fost un drum prea lung pe jos”, a spus Rangnick, după meciul menționat, în care Austria s-a impus cu 2-1.</p>
<p>În iunie, Ralf Rangnick a trecut printr-o operație la nivelul gleznei drepte, iar în iulie a fost nevoie de o nouă intervenție, de data aceasta la nivelul plăgii. Situația tehnicianului s-a complicat, iar în septembrie a ajuns din nou pe mâna medicilor, dar a contractat o infecție.</p>
<h2><span>Ralf Rangnick, reacție dură după înfrângerea în prelungiri</span></h2>
<p>România s-a impus, în prelungiri, prin <span>golul marcat de Virgil Ghiță</span>, din pasa lui Ianis Hagi. Aceasta a fost prima înfrângere a Austriei din actuala campanie de calificare la CM 2026, iar reacția lui Ralf Rangnick a fost una pe măsură.</p>
<p>„România nu ne-a surprins cu nimic. A fost un meci greu, am avut noroc la șutul în bară. În ultimele 10 minute nu se mai aștepta nimeni să câștige România. Este foarte supărător modul în care am pierdut, era un meci clar de 0-0. Momentul în care a căzut golul e supărător. Austria a avut mereu posesia în final.</p>
<p>Rezultatul nu este neapărat nedrept, evidențiez doar că noi am avut posesia în final și este foarte deranjant modul în care am pierdut. Pe de o parte, România a jucat foarte bine în multe momente. Nu ne-am putut impune. Am spus dinainte că va fi un meci foarte complicat”, a spus Ralf Rangnick la conferința de presă de după meci.</p>
<ul>
<li>În urma acestui rezultat, România a ajuns la 10 puncte și se află pe locul 3 în Grupa H, în timp ce Austria se menține pe prima poziție, cu 15 puncte. Podiumul este completat de Bosnia, cu 13 puncte.</li>
<li>România mai are de jucat două meciuri, cu Bosnia (15 noiembrie, deplasare) și cu San Marino (18 noiembrie, pe teren propriu). Ultimele două meciuri ale Austriei sunt cu Cipru (15 noiembrie) și cu Bosnia (18 noiembrie).</li>
</ul>

]]></description>
    </item>
    <item>
      <title>Talismanul naționalei României în victoria fabuloasă cu Elveția: „Am zis că dăm gol la ultima fază! Am trei martori!”. EXCLUSIV</title>
      <link>https://www.prosport.ro/fotbal-intern/nationala/talismanul-nationalei-romaniei-in-victoria-fabuloasa-cu-elvetia-am-zis-ca-dam-gol-la-ultima-faza-am-trei-martori-exclusiv-20297139</link>
      <description><![CDATA[<img src="https://www.prosport.ro//wp-content/uploads/2025/10/Talismanul-nationalei-Romaniei-in-victoria-fabuloasa-cu-Elvetia.jpg"/><br/><p>Naționala României a obținut o victorie de senzație în fața Austriei, scor 1-0, iar <span>ProSport </span>a aflat cine a presimțit golul superb marcat de Virgil Ghiță la ultima fază a meciului.</p>
<p>Trup și suflet alături de oamenii lui Mircea Lucescu, dar și într-o conexiune permanentă cu fanii, crainicul Adi Dobre a anticipat golul care a aruncat în aer pur și simplu Arena Națională.</p>
<h2><span>Talismanul naționalei României în victoria fabuloasă cu Austria: „Am zis că dăm gol la ultima fază!”</span></h2>
<p>Mulți dintre iubitorii fotbalului îl știu din postura de comentator sportiv, unii și-l aduc aminte încă de pe vremea când făcea presă scrisă, însă o bună parte dintre fani îi recunosc vocea atunci când dă tonul scandărilor pentru echipa națională a României.</p>
<p>Adrian Dobre, căci despre el este vorba, n-a lipsit nici de la partida cu Austria. Și a fost într-o formă de zile mari, de parcă ne-am fi bătut pentru o calificare într-o semifinală de Campionat Mondial. Poate că și asta a contat până la urmă la final, atunci când am luat toate punctele și pare că depășim perioada complicată care a început în martie, atunci când Bosnia a bătut cu multă șansă la București, scor 1-0.</p>
<p>Alături de cei aproape 40.000 de fani, crainicul a sperat și el până în ultimul moment<span> într-o victorie care să ne mențină chiar și în calculele pentru primul loc.</span></p>
<p>Auzind și indicațiile lui Mircea Lucescu, Adi Dobre, aflat la nivelul gazonului, a anticipat golul marcat de Virgil Ghiță printr-o lovitură de cap care i-ar face invidioși și pe jucătorii de mare valoare din Premier League.</p>
<p>„Mircea Lucescu a insistat ca balonul să ajungă la Man. Am zis în acel moment că o să dăm gol la ultima fază a meciului! Și uite că s-a întâmplat chiar așa. Am trei martori”, a recunoscut Adi Dobre, pentru <span>ProSport.</span></p>
<p>„A înscris pentru formația noastră jucătorul cu numărul 5, Virgiiiil”, a exclamat crainicul, fanii fiind lăsați apoi să-i scandeze numele fotbalistului care evoluează în liga a doua germană.</p>
<p>Entuziasmul publicului a adus aminte de marea victorie cu Elveția. Atunci, România câștiga cu același scor, 1-0, reușind o calificare superbă la Campionatul European din Germania. La vremea respectivă, prima noastră reprezentativă era pregătită de Edi Iordănescu.</p>
<h2><span>„Am o conexiune extraordinară cu fanii echipei naționale!”</span></h2>
<p>Cranic și la finalele din Cupa României, dar și la Supercupa României, unde FRF este organizator, Adi Dobre își dorea enorm să prindă din postura de crainic un astfel de moment de care își va aduce aminte toată viața.</p>
<p>„Visam să prind un asemenea moment din postura de crainic la meciurile României, asta pentru că am și o conexiune extraordinară cu fanii echipei naționale”, a punctat Adi Dobre, care <span>a făcut show pe stadion după golul lui Virgil Ghiță.</span></p>
<p>Astfel, crainicul a făcut ca oamenii să mai rămână momente bune pe stadion și după finalul partidei, în timp ce austriecii, veniți într-un număr destul de mare la București, păreau că nu înțeleg ce li se întâmplă.</p>
<p>Rolul unui crainic, mai ales la meciurile naționalei României, este unul extrem de important, în condițiile în care o bună parte dintre fani vin din provincie pe Arena Națională și nu sunt atât de familiarizați cu atmosfera electrizantă de pe un stadion atât de mare.</p>
<p>Acum, Adi Dobre trebuie să-și pregătească deja vocea pentru ultimul meci de acasă, cel cu San Marino, atunci când este de așteptat ca România să marcheze pe bandă rulantă împotriva celui mai accesibil adversar din preliminarii.</p>
<p>Deocamdată, cert este că naționala a demonstrat din nou că poate să fie o mare familie, amintind de momentele superbe din Germania, atunci când zeci de mii de suporteri au purtat echipa noastră spre victoria cu Ucraina, scor 3-0, iar apoi spre o calificare nesperată în fazele eliminatorii.</p>
<div class="wp-caption aligncenter" id="attachment_20297145" style="width: 1410px"><img alt="" aria-describedby="caption-attachment-20297145" class="wp-image-20297145 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/10/Adi-Dobre-Razvan-Burleanu-1400x1050.jpg" srcset="https://www.prosport.ro/wp-content/uploads/2025/10/Adi-Dobre-Razvan-Burleanu-1400x1050.jpg 1400w, https://www.prosport.ro/wp-content/uploads/2025/10/Adi-Dobre-Razvan-Burleanu-768x576.jpg 768w, https://www.prosport.ro/wp-content/uploads/2025/10/Adi-Dobre-Razvan-Burleanu-1536x1152.jpg 1536w" width="1400"/><p class="wp-caption-text" id="caption-attachment-20297145">Crainicul arenei Adrian Dobre discuta cu Razvan Burleanu la meciul de fotbal dintre Sepsi OSK Sfantu Gheorghe si FC Voluntari, finala Cupei Romaniei din 2022</p></div>

]]></description>
    </item>
    <item>
      <title>Mircea Lucescu l-a făcut praf pe Alex Mitriță după România – Austria 1-0: „Nu vrea să alerge. Eu, dacă nu am succes, mă îmbolnăvesc, mor!”</title>
      <link>https://www.prosport.ro/fotbal-intern/nationala/mircea-lucescu-l-a-facut-praf-pe-alex-mitrita-dupa-romania-austria-1-0-nu-vrea-sa-alerge-eu-daca-nu-am-succes-ma-imbolnavesc-mor-20297078</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-l-a-facut-praf-pe-Alex-Mitrita-dupa-Romania-–-Austria-1-0-scaled-e1760308139564-1400x884.jpg"/><br/><p>Mircea Lucescu nu s-a abținut în momentul în care a fost întrebat despre Alex Mitriță, la finalul meciului dintre România și Austria, încheiat cu victoria „tricolorilor”, scor 1-0.</p>
<p>Experimentatul tehnician a explicat de ce fostul star al celor de la Universitatea Craiova nu putea fi util pentru echipa națională, mai ales în meciurile importante, cu adversari puternici, precum cel cu Austria.</p>
<h2><span>Mircea Lucescu îl critică pe Alex Mitriță</span></h2>
<p>Alex Mitriță, fotbalist care a ales să se retragă de la echipa națională a României, a fost criticat de către Mircea Lucescu, <span>la finalul meciului pe care România l-a câștigat în fața Austriei</span>, scor 1-0. Experimentatul tehnician a fost întrebat despre starul celor de la Universitatea Craiova, care în prezent evoluează în China, și nu s-a ferit de cuvinte în momentul în care a explicat de ce acesta nu putea fi util pentru echipa națională, mai ales în meciurile importante, cu adversari puternici, precum cel cu Austria.</p>
<p>„Mitriță nu avea dreptul să plece. Nu se poate. Un meci joacă un jucător, un meci joacă altul. Nu vreau polemică! Am explicat cu Mitriță. Nu atac pe nimeni. Eu doar argumentez și spun ce văd. Am 80 de ani, nu am interese. Interesul meu e succesul! Din asta trăiesc! Nu am succes, mă îmbolnăvesc, mor! Mitriță e acolo, foarte bine, e un băiat senzațional.</p>
<p>Mult prea emotiv pentru fotbalul de mare performanță. Va reuși să facă treabă acolo, e un talent extraordinar. Ce să vă spun? Că a alergat patru kilometri la antrenament, ceilalți șapte? El vrea să joace fotbal doar cu mingea, atâta tot. Nu vrea să alerge, să se bată. Azi a fost o bătălie în teren. Frumusețea acestui rezultat e bătălia pe care băieții au dat-o”, a declarat Mircea Lucescu, la conferința de presă.</p>
<h2><span>Ianis Hagi și Virgil Ghiță au colaborat pentru golul victoriei</span></h2>
<p><span>România a obținut o victorie importantă </span>în preliminariile Cupei Mondiale din 2026. Echipa pregătită de Mircea Lucescu s-a impus în fața Austriei, scor 1-0, grație unui gol marcat de Virgil Ghiță, în minutul 90+4. Acesta a profitat de o centrare perfectă venită din partea lui Ianis Hagi și trimis mingea în poartă cu o lovitură imparabilă de cap.</p>

]]></description>
    </item>
    <item>
      <title>Gică Popescu a folosit două cuvinte pentru a descrie victoria României cu Austria și a dat și un sfat fotbaliștilor naționalei</title>
      <link>https://www.prosport.ro/campionatul-mondial-2026/gica-popescu-a-folosit-doua-cuvinte-pentru-a-descrie-victoria-romaniei-cu-austria-si-a-dat-si-un-sfat-fotbalistilor-nationalei-20297113</link>
      <description><![CDATA[<img src="https://www.prosport.ro//wp-content/uploads/2025/10/Gica-Popescu-a-folosit-doua-cuvinte-pentru-a-descrie-victoria-Romaniei-cu-Austria-si-a-dat-si-un-sfat-fotbalistilor-nationalei-1400x785.jpg"/><br/><p>Fostul mare internațional Gică Popescu a analizat victoria „tricolorilor” cu Austria, iar pentru concluzia succesului de pe Arena Națională a folosit doar două cuvinte.</p>
<p>România a învins Austria cu 1-0 datorită golului marcat de Virgil Ghiță în minutul 90+4, iar Gică Popescu a vorbit după meci despre norocul învingătorilor.</p>
<h2><span>Sfatul lui Gică Popescu pentru fotbaliștii naționalei</span></h2>
<p>Victoria cu 1-0 în fața Austriei îi menține pe „tricolori” în cursa pentru câștigarea Grupei H de cafificare la Campionatul Mondial din 2026, care va avea loc în Statele Unite ale Americii, Canada și Mexic.</p>
<p><span>Golul lui Ghiță din minutul 90+4</span> l-a făcut pe Gică Popescu, fostul internațional român cu 16 goluri în 115 meciuri pentru prima reprezentativă, să spună că a fost norocul învingătorilor.</p>
<p>„Norocul ți-l faci singur, am crezut până în ultimul moment. Faptul că jucătorii au avut inițiativă. Am făcut un meci bun spre foarte bun, o primă repriză echilibrată. Austria puțin mai agresivă, repriza a doua au fost acele trei situații de poartă, prin Mihăilă și Rațiu. Momentul în care crezi, a venit golul, care este o răsplată a încrederii.</p>
<p>Norocul învingătorilor. Eu aș rămâne cu picioarele pe pământ. Am avut mai multe ocazii, dar ne așteaptă un meci greu în Bosnia, cu șanse de calificare de pe locul doi. În seara asta am văzut o echipă națională vie, cu încredere, curaj. Am crezut până la final, prezența lui Ghiță în careu advers arată că au crezut și și-au dorit să câștige meciul”, a declarat președintele echipei Farul Constanța, la <span>Antena 1</span>.</p>
<h2><span>România nu a mai jucat la un Campionat Mondial din 1998</span></h2>
<p>Cu două etape înainte de final, România este pe locul 3, la 5 puncte de liderul Austria și la 3 de Bosnia-Herțegovina. Pentru ca naționala antrenată de Mircea Lucescu să termine pe primul loc, este obligatoriu ca „tricolorii” să câștige următoarele două confruntări, în Bosnia-Herțegovina și acasă cu San Marino, iar Austria să piardă acasă cu Bosnia-Herțegovina.</p>
<p>Ar mai fi și varianta ca meciul de la Viena din 18 noiembrie să se termine la egalitate, dar în această situație Ianis Hagi și colegii trebuie să învingă San Marino la o diferență imensă, de 8-9 goluri.</p>
<p>„Astfel de meciuri se câștigă prin astfel de momente punctuale. Când îți dorești, lucrurile vin. Nu trebuie să avem dubii că Mircea Lucescu știe să pregătească un astfel de meci. A vrut să ia presiunea asupra dânsului. Mourinho mai făcea așa. Lua întotdeauna presiunea asupra lui. Sunt antrenori care fac aceste chestiuni bine gândite”, a mai spus Gică Popescu.</p>
<p>Ar fi prima calificare a naționalei României la un turneu final de Campionat Mondial <span>după o pauză de 28 de ani</span>. În 1998, la întrecerea din Franța, România a câștigat Grupa G, din care au mai făcut parte Anglia, Columbia și Tunisia, dar a fost eliminată în optimi de Croația.</p>

]]></description>
    </item>
  </channel>
</rss>
