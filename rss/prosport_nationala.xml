<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Mutu i-a dat peste nas lui Lucescu pentru că nu a convocat un fotbalist din Superliga: „Poate să se supere nea Mircea, dar merita să fie chemat!”</title>
      <link>https://www.prosport.ro/fotbal-intern/nationala/adrian-mutu-i-a-dat-peste-nas-lui-lucescu-pentru-ca-nu-a-convocat-un-fotbalist-din-superliga-poate-sa-se-supere-nea-mircea-dar-merita-sa-fie-chemat-20264318</link>
      <description><![CDATA[<img src="https://www.prosport.ro//wp-content/uploads/2025/06/Adrian-Mutu-i-a-propus-un-transfer-lui-Gigi-Becali-„E-de-picior-stang.jpg"/><br/><p>Adrian Mutu nu s-a putut abține și i-a dat peste nas lui Mircea Lucescu pentru că nu a convocat un fotbalist din Superliga, pentru meciurile pe care România le va disputa la începutul lunii septembrie.</p>
<p>Reamintim că vineri, 5 septembrie 2025, prima reprezentativă va da piept cu Canada, într-o partidă amicală. După doar câteva zile, pe 9 septembrie 2025, „tricolorii” vor înfrunta Cipru, în preliminariile pentru Campionatul Mondial de fotbal din 2026.</p>
<h2><span>Ce îi reproșează Adrian Mutu lui Mircea Lucescu</span></h2>
<p>Echipa națională a României va disputa două partide importante la începutul lunii septembrie. 5 septembrie 2025, <span>prima reprezentativă va da piept cu Canada, într-o partidă amicală</span>. După doar câteva zile, pe 9 septembrie 2025, <span>„tricolorii” vor înfrunta Cipru</span>, în preliminariile pentru Campionatul Mondial de fotbal din 2026.</p>
<p>Adrian Mutu a analizat cu atenție lotul convocat de Mircea Lucescu și este de părere că selecționerul a făcut o greșeală în momentul în care a ales să nu se bazeze pe serviciile lui Cătălin Cîrjan, unul dintre cei mai importanți fotbaliști din lotul celor de la Dinamo București.</p>
<p>„Eu cred că Dinamo, dacă îl are pe Mazilu, cel care era atunci când a plecat de la Farul, are o armă importantă în lotul echipei. E un transfer foarte bun după părerea mea. Lotul nu mi se pare mai valoros decât anul trecut, dar este mai închegat, mai ales acolo la mijloc.</p>
<p>După părerea mea, l-aș fi convocat pe Cătălin Cîrjan la echipa mare a naționalei. Eu cred că este unul dintre cei mai în formă jucători din campionat, cum e și Dobre, de la Rapid. Eu aș fi convocat 3 jucători: Baiaram, Dobre și Cîrjan. Eu l-aș fi convocat și pe Cîrjan.</p>
<p>Orice selecționer gândește că convoacă jucătorii care creează nucleul acela de bază al echipei, e corect. Dar Baiaram, Dobre și Cîrjan, cei mai în formă după părerea mea, nu au voie să lipsească. Sunt deja 2 acolo dintre ei, Dobre e în mare formă la Rapid, dar și Cîrjan la Dinamo. ”, a declarat Adrian Mutu, conform <span>fanatik.ro</span>.</p>
<h2><span>Adrian Mutu nu îl consideră vinovat pe Cîrjan pentru parcursul pe care Dinamo l-a avut în play-off</span></h2>
<p>„Briliantul” nu îl consideră vinovat pe Cătălin Cîrjan pentru parcursul slab pe care Dinamo București l-a avut în play-off-ul ultimului sezon de Superliga României.</p>
<p>„Nu a fost minusul lui în play-off (n.r. – Despre forma lui Cîrjan în play-off-ul campionatului trecut), ci al echipei. Noi nu ne așteptam să intre în play-off. Dacă tu nu ai forță ca echipă, poți să îl ai și pe Pelle. Eu cred că ce arată Cîrjan de un sezon și jumătate trebuia convocat 100%, poate să se supere nea Mircea, dar asta este părerea mea”, a mai precizat Adrian Mutu, conform sursei menționate anterior.</p>

]]></description>
    </item>
    <item>
      <title>Naționala de tineret începe o nouă campanie de calificare, la Iași. Selecționerul Costin Curelea vrea să ducă România la al cincilea turneu final consecutiv la tineret. „Vrem să începem cu dreptul. Calificările anterioare ne obligă”</title>
      <link>https://www.prosport.ro/fotbal-intern/nationala/nationala-de-tineret-incepe-o-noua-campanie-de-calificare-la-iasi-selectionerul-costin-curelea-vrea-sa-duca-romania-la-al-cincilea-turneu-final-consecutiv-la-tineret-vrem-sa-incepem-cu-dre-20264380</link>
      <description><![CDATA[<img src="https://www.prosport.ro//wp-content/uploads/2025/09/Nationala-de-tineret-incepe-o-noua-campanie-de-calificare-la-Iasi.-Selectionerul-Costin-Curelea-vrea-sa-duca-Romania-la-al-cincilea-turneu-final-consecutiv-la-tineret-1400x1050.jpeg"/><br/><p class="p1">Echipa națională de tineret a României debutează vineri seară, la Iași, într-o nouă campanie de calificare la un turneu final, EURO 2027.</p>
<p class="p1"><span>Tricolorii mici</span> întâlnesc Kosovo, de la ora 18.30, pe Stadionul Emil Alexandrescu, în prima etapă a Grupei A, din care mai fac parte Spania, Finlanda, San Marino și Cipru.</p>
<h2><span>Costin Curelea debutează pe banca Naționalei Under 21: „Vrem să începem cu două victorii”</span></h2>
<p class="p1">Partida din Copou constituie și debutul pe banca tricolorilor mici a selecționerului Costin Curelea, care după doi ani petrecuți la Under 20 a avansat la tineret și are misiunea de a califica România la al cincilea turneu final consecutiv sub 21 de ani.</p>
<p class="p1">Înaintea antrenamentului oficial desfășurat pe arena ieșeană, Costin Curelea a susținut o conferință de presă la stadionul din Copou. Selecționerul a afirmat că își dorește punctaj maxim după primele două meciuri, cu Kosovo și San Marino.</p>
<p class="p1">„Debutul întotdeauna este cel mai important. Vrem să începem cu dreptul, vrem să luăm maximum de puncte în cele două partide, cu Kosovo și San Marino. Ne bucurăm că suntem la Iași, am văzut și terenul, care se prezintă în condiții foarte bune. Sper să vină și multă lume, să ne susțină și să ne bucurăm la final. Emoții tot timpul sunt, indiferent de meci, mai ales că este un debut. Vreau să începem bine această campanie. Faptul că eu cunosc majoritatea jucătorilor, plus colegii din staff-ul tehnic, au făcut mult mai ușoară această trecere.</p>
<p class="p1">S-a schimbat aproape toată generația. Va fi o perioadă destul de dificilă până reușim și noi să ne adaptăm. Repet, cel mai important lucru este că ne cunoaștem de ceva timp, pentru că cu aceste două generații am lucrat anterior în cei doi ani pe care i-am petrecut la Under 20. E bine că îmi cunosc principiile, știu ce au de făcut, doar le-am mai întărit încă o dată ideile”, a declarat Costin Curelea.</p>
<h2 class="p1"><span>„Calificările anterioare ne obligă”</span></h2>
<p class="p1">Noul selecționer al <span>Naționalei Under 21 </span>a mai spus că prezența României la precedentele patru turnee finale consecutive obligă această generație la o nouă calificare.</p>
<p class="p1">„Calificările acestea nu pot decât să ne oblige să fim și mai focusați, și mai concentrați, și mai dornici de a face acest lucru. Presiune oricum este, important este să reușim să o gestionăm și nu cred că vor fi probleme din acest punct de vedere. Aceste calificări din urmă nu pot decât să ne oblige să facem și noi acest lucru și ajută la încrederea pe care trebuie să o avem în această perioadă. E normal, când participi la atâtea turnee finale te privesc și adversarii altfel. Și jucătorii simt că se poate. Așa că ne dorim foarte mult să obținem această calificare”, a completat Curelea.</p>
<h2 class="p1"><span>România luptă cu Spania și Finlanda pentru câștigarea grupei</span></h2>
<p class="p1">Selecționerul Costin Curelea este de părere că tricolorii mici vor lupta pentru șefia grupei cu Spania și Finlanda în preliminariile EURO 2027 din Serbia și Albania.</p>
<p class="p1">„România e clar că se va lupta alături de Spania și Finlanda pentru câștigarea grupei. Va fi un parcurs dificil. Sper să avem și puțină șansă, probabil că va fi nevoie în aceste meciuri. Spania clar că este adversarul cel mai dificil posibil, e cap de serie, dar nu se știe niciodată ce se întâmplă la fotbal”, a mai spus Curelea, care a vorbit și despre adversarul de vineri: ”Vizavi de Kosovo, din ce am urmărit, au avut trei acțiuni cu această generație înainte să vină aici. Adică se cunosc bine între ei, au jucat șase meciuri. Individual, majoritatea provin din Elveția și Germania, Liga a 2-a sau a 3-a, dar au această școală făcută. Nu cred că au junioratul făcut în Kosovo, pur și simplu au început fotbalul de mici în Elveția și în Germania, au jucători și în Norvegia, mai puțin în campionatul intern”.</p>

]]></description>
    </item>
    <item>
      <title>România – Canada. Cine e Jesse Marsch, selecționerul cu „iz” de Red Bull</title>
      <link>https://www.prosport.ro/fotbal-intern/nationala/romania-canada-cine-e-jesse-marsch-selectionerul-cu-iz-de-red-bull-20264537</link>
      <description><![CDATA[<img src="https://www.prosport.ro//wp-content/uploads/2025/09/Romania-Canada.-Cine-e-Jesse-Marsch-selectionerul-cu-„iz-de-Red-Bull-1400x680.jpg"/><br/><p>Jesse Marsch este al 24-lea selecționer din istoria naționalei Canadei. Dintre aceștia, al 14-lea străin, însă primul american. Înainte de a fi antrenor, a fost jucător de soccer, cum zic americanii fotbalului european.</p>
<p>Vreme de 13 ani, între 1996 și 2009, a jucat ca mijlocaș la trei echipe din MLS, DC United, Chicago Fire și Chivas USA. De asemenea, a evoluat de două ori în echipa națională, în 2002 și 2007.</p>
<ul>
<li><span>Jesse Marsch, reacție fabuloasă despre Mircea Lucescu: „Wow! Eu nu vreau asta”</span></li>
</ul>
<h2><span>Jesse Marsch, selecționerul cu „iz” de Red Bull</span></h2>
<p>Ca antrenor a debutat după 2009 ca secund al lui Bob Bradley, la echipa națională a SUA, pe care l-a avut antrenor și la colegiu. După plecarea lui Bradley din 2011, a ajuns principal la Montreal Impact.</p>
<p>Apoi a intrat pe segmentul Red Bull, mai întâi în țara sa, la New York Red Bull, trecând apoi Atlanticul în Europa, la RB Leipzig, aici ca secund (al lui Ralf Rangnick), iar apoi la Red Bull Salzburg, ca principal.</p>
<p>Peste tot a avut succes, culminând cu titlul din Austria, din 2019 – 2020, când a devenit astfel primul antrenor american campion într-un campionat din Europa. De fapt, avea să câștige atunci eventul, reușind același lucru și în sezonul următor.</p>
<p>Avea să revină la RB Leipzig, în 2021 – 2022, de această dată ca principal, înlocuindu-l pe Julian Nagelsmann. Însă aici nu a mai avut succes, plecând repede, după doar câteva luni. A urmat Leeds United, în 2022-23, în prima ligă, devenind al 3-lea american care a antrenat aici. Dar nici de această dată n-a mers, fiind demis în februarie 2023. După ce mai bine de un an a stat fără angajament, pe 13 mai 2024 Jesse Marsch a devenit selecționerul Canadei, cu care a venit acum la București pentru <span>amicalul de vineri, ora 21:00, de pe Arena Națională</span>.</p>
<h2><span>Cele opt meciuri ale Canadei din acest an</span></h2>
<p>În acest an, reprezentativa Canadei a participat la două competiții oficiale. Mai întâi la faza finală a Ligii Națiunilor CONCACAF, o competiție care copiază Liga Națiunilor UEFA. Pierzând semifinala, a trebuit să joace finala mică, în compania marei sale rivale SUA, pe care a câștigat-o, obținând bronzul.</p>
<p>După două meciuri amicale, a urmat a doua sa competiție oficială din acest an, Gold Cup, care este campionatul continental al confederației CONCACAF. Fiind așteptată să ajungă măcar pe podium, dacă nu chiar să fie prima, având în vedere jucătorii valoroși de care dispune, a fost eliminată în sferturile de finală de mai modesta Guatemala, la loviturile de departajare.</p>
<p>20.03; Inglewood: CANADA – MEXIC 0-2 (0-1) LN CONCACAF semifinală<br/>
Spectatori: 50.295. Marcator: R.Jiménez (1, 75). Arbitru: Martinez Sorto (Honduras). C.G.: Bombito, Davies, A.Johnston – Vega, Johan Vásquez, I.Reyes.<br/>
CANADA: St.Clair — A.Johnston, Bombito, Cornelius, Davies – Koné (67 Choinière), Eustáquio (80 Jebbison) – Ali Ahmed (67 Buchanan), David, Osorio (60 Shaffelburg) – Larin (79 Oluwaseyi). Antr. Jesse Marsch.</p>
<p>23.03; Inglewood: CANADA – SUA 2-1 (1-1) LN CONCACAF finală mică<br/>
Spectatori: 68.212. Marcatori: Oluwaseyi (27), David (59) – Agyemang (35). Arbitru (femeie): Garcia Mendoza. C.G.: Scally, G.Reyna – Bombito, Koné.<br/>
CANADA: St.Clair — A.Johnston, Bombito, Cornelius, Davies (12 Sigur) – Koné, Choinière (87 Eustáquio) – Ali Ahmed (87 Osorio), David, Buchanan (66 Shaffelburg) – Oluwaseyi (66 Larin). Antr. Jesse Marsch.</p>
<p>07.06; Toronto: CANADA – UCRAINA 4-2 (3-0) amical<br/>
Spectatori: 20.145. Marcatori: J.David (4, 24), David Akinpelu (31), Buchanan (81) – Zabarnyi (89), Zincenko (90+2p). Arbitru: Ugalde Aguilar (Costa Rica). C.G.: Nelson.<br/>
CANADA: Crépeau — Sigur (64 Laryea), de Fougerolles, Cornelius (64 Knight-Lebel), Bassong (85 Adekugbe) – Buchanan, Eustáquio, Saliba, Shaffelburg (64 Nelson) – J.David (79 Larin), David Akinpelu (46 Jebbison). Antr. Jesse Marsch.</p>
<p>10.06; Toronto: CANADA – CÔTE D’IVOIRE 0-0 / 4-5 d.l.dep. amical<br/>
Spectatori: 18.489. Arbitru: Dujic (Canada). C.G.: Adekugbe, Waterman, Cornelius, Koné, Nelson – Kessié, Guiagon, I.Sangaré, Singo.<br/>
CANADA: St.Clair — Laryea (46 Sigur), Waterman, Cornelius, Adekugbe (83 de Fougerolles) – Ali Ahmed, Osorio (62 Choinière), Koné, Nelson (76 Buchanan) – Larin (62 Oluwaseyi), Jebbison (76 J.David). Antr. Jesse Marsch.</p>
<p>17.06; Vancouver: CANADA – HONDURAS 6-0 (2-0) Gold Cup – grupe<br/>
Spectatori: 24.286. Marcatori: Sigur (27), Oluwaseyi (45+2), Buchanan (48, 65), P.David (75), Saliba (90). Arbitru: Escobar Toca (Guatemala).<br/>
CANADA: St.Clair — Sigur, Waterman, de Fougerolles (63 K.Miller), Laryea (63 Bassong) – Buchanan (80 Shaffelburg), Saliba, Choinière, Ali Ahmed – J.David (63 Larin), Oluwaseyi (71 P.David). Antr. Jesse Marsch.</p>
<p>21.06; Houston: CURAÇAO – CANADA 1-1 (0-1) Gold Cup – grupe<br/>
Spectatori: 20.536. Marcatori: J.Antonisse (90+4) – Saliba (9). Arbitru: Calderón Pérez (Costa Rica). C.G.: L.Bacuna, Sh.Floranus, J.Bacuna – K.Miller.<br/>
CANADA: St.Clair — Sigur (70 A.Johnston), Waterman, K.Miller, Bassong – Saliba, Koné – Nelson (56 Ali Ahmed, 70 Buchanan), J.David, Shaffelburg (89 Larin) – Oluwaseyi (70 Choinière). Antr. Jesse Marsch.</p>
<p>24.06; Houston: CANADA – EL SALVADOR 2-0 (0-0) Gold Cup – grupe<br/>
Spectatori: 19.417. Marcatori: J.David (53), Buchanan (56). Arbitru: Dickerson (SUA). C.G.: de Fougerolles, P.David – S.Ortiz, R.Dominguez, Mauricio. C.R.: S.Ortiz (35), Jairo Henriquez (54).<br/>
CANADA: Crépeau — A.Johnston (57 Koné), Cornelius (57 Waterman), de Fougerolles (77 Knight-Lebel), Laryea – Buchanan, Choinière, Sigur, Shaffelburg – P.David (62 Larin), J.David (57 Jebbison). Antr. Jesse Marsch.</p>
<p>29.06; Minneapolis: CANADA – GUATEMALA 1-1 (1-0, 1-1) / 5-6 d.l.dep. Gold Cup – sferturi de finală<br/>
Spectatori: 32.289. Marcator: J.David (30p) – Rubin (59). Arbitru: Herrera Villalobos (Costa Rica). C.G.: Shaffelburg – Rubin. C.R.: Shaffelburg (49).</p>
<p>Loviturile de departajare: P.David (+), Ó.Santis (+), Jebbison (+), C.Samayoa (+), Cornelius (+), A.Herrera (+), Choinière (+), Lom (+), Larin (-), Pinto (-), Saliba (+), Altán (+), de Fougerolles (-), J.A.Morales (+).<br/>
CANADA: St.Clair — A.Johnston, Cornelius, de Fougerolles, Laryea – Buchanan (58 Jebbison), Choinière, Sigur (71 Saliba), Shaffelburg – Oluwaseyi (71 Larin), J.David (91 P.David). Antr. Jesse Marsch.</p>
<p>Bilanț: 8 jocuri, 4 victorii, 3 egaluri, 1 înfrângere, 16-7 golaveraj</p>

]]></description>
    </item>
    <item>
      <title>Mesaj puternic din partea suporterilor pentru Mircea Lucescu înainte de România – Canada: tribunele au ales, el e cel mai în formă jucător din Superliga!</title>
      <link>https://www.prosport.ro/fotbal-intern/superliga/mesaj-puternic-din-partea-suporterilor-pentru-mircea-lucescu-inainte-de-romania-canada-tribunele-au-ales-el-e-cel-mai-in-forma-jucator-din-superliga-20264153</link>
      <description><![CDATA[<img src="https://www.prosport.ro//wp-content/uploads/2025/09/Mesaj-puternic-din-partea-suporterilor-pentru-Mircea-Lucescu-inainte-de-Romania-Canada-tribunele-au-ales-el-e-cel-mai-in-forma-jucator-din-Superliga-1400x1050.jpg"/><br/><p>România – Canada se joacă vineri pe Arena Națională, meci de pregătire cum puține mai sunt posibile în calendarul FIFA tot mai aglomerat. Prilej ideal pentru selecționerul Mircea Lucescu de a încerca posibile soluții pentru formula de start a tricolorilor, cu atât mai mult cu cât marți, în Cipru, jucăm un meci contând pentru preliminariile CM 2026 în care victoria este obligatorie.</p>
<p>Fix înaintea ultimelor calcule privind echipa de start cu Canada pentru Lucescu, suporterii trimit un mesaj puternic spre selecționer. Asta pentru că au ales cel mai în formă jucător din Superliga și, partea bună, acesta se află deja în lotul convocat de „Il Luce”.</p>
<p>Rămâne de văzut dacă fotbalistul desemnat de tribune Jucătorul Etapei 8 în Superliga și, prin asta, singurul fotbalist din campionat cu două astfel de distincții după startul sezonului, se va afla între oamenii de bază pe care va miza selecționerul contra nord-americanilor.</p>
<h2><span>El e cel mai în formă jucător din Superliga înainte de România – Canada!</span></h2>
<p>Timp de două zile, suporterii au putut vota doar pe <span>ProSport</span> care fotbalist din competiția internă merită titlul de Jucătorul Etapei 8 Superliga. Lista tradițională de 11 nominalizați i-a adus în față pe titularii <span>Echipei Etapei pe care, așa cum te-ai obișnuit, o descoperi în fiecare zi de marți pe site-ul nostru</span>.</p>
<p>A fost o cursă teribilă la vârf între un jucător român și unul străin, dar finalmente fotbalistul autohton a avut câștig de cauză și, dincolo de titlul de Jucătorul Etapei, acesta va primi și o stea în plus în clasamentul <span>Stelele Superligii, dedicat celor mai buni jucători din campionat pentru evoluțiile din întreg sezonul (detaliile campaniei sunt aici)</span>.</p>
<p>Cine e câștigătorul? Alex Dobre, de la Rapid, care se află chiar în lotul convocat de Mircea Lucescu pentru meciurile României cu Canada și Cipru!</p>
<div class="wp-caption aligncenter" id="attachment_20264194" style="width: 2570px"><img alt="" aria-describedby="caption-attachment-20264194" class="size-full wp-image-20264194" decoding="async" fetchpriority="high" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/db-scaled.jpg" srcset="https://www.prosport.ro/wp-content/uploads/2025/09/db-scaled.jpg 2560w, https://www.prosport.ro/wp-content/uploads/2025/09/db-1400x1050.jpg 1400w, https://www.prosport.ro/wp-content/uploads/2025/09/db-768x576.jpg 768w, https://www.prosport.ro/wp-content/uploads/2025/09/db-1536x1152.jpg 1536w, https://www.prosport.ro/wp-content/uploads/2025/09/db-2048x1536.jpg 2048w" width="2560"/><p class="wp-caption-text" id="caption-attachment-20264194">Alex Dobre alaturi de fani inaintea antrenamentului pentru meciurile impotriva Canadei si Ciprului © FOTO:Razvan Pasarica/SPORT PICTURES</p></div>
<p>Și nu doar că acesta s-a impus în preferințele publicului prin prestația lui din ultima etapă ci devine, astfel, primul jucător din Superliga care strânge două titluri de Jucătorul Etapei după șapte runde jucate (nominalizările etapei 5, incompletă, vor fi elaborate după restanța Csikzereda – CFR Cluj).</p>
<p>Iată, întâi de toate, cum a arătat situația votului suporterilor pentru Jucătorul Etapei 8 în Superliga, cu Alex Dobre în frunte:</p>
<ul>
<li>34,3% – Dobre (Rapid)</li>
<li>29,9% – Boateng (Dinamo)</li>
<li>8,7% – Cisotti (FCSB)</li>
<li>6,7% – Houri (Univ. Craiova), Anestis (FC Botoșani)</li>
<li>4,7% – Fl. Tănase (FCSB)</li>
<li>2,2% – Borza (Rapid), Matos (FC Argeș)</li>
<li>1,9% – Mikanovic (U Cluj)</li>
<li>1,4% – Ciobotariu (Rapid), J. Paulo (Oțelul)</li>
</ul>
<p>Și iată cum arată, până acum, topul fotbaliștilor desemnați de tribune Jucătorul Etapei în Superliga, un mesaj puternic pentru Mircea Lucescu înainte de România – Canada, privind atât forma, cât și aprecierea publicului!</p>
<p>Așadar, singurul cu două trofee Jucătorul Etapei: Alex Dobre (Rapid). Au mai primit această distincție și o stea în plus în ierarhia Stelele Superligii: Răzvan Tănasă (Farul Constanța), Steven Nsimba, Assad Al-Hamlawi (Universitatea Craiova), Danny Armstrong, Alexandru Pop (Dinamo)</p>
<h2><span>Cum s-a descurcat Alex Dobre în etapa 8 din Superliga</span></h2>
<p>Rapidistul Alex Dobre, despre care <span>ProSport</span> a dezvăluit că <span>a fost la un pas de Legia Varșovia în aceste zile, dorit acolo de antrenorul Edi Iordănescu, și a prezentat în exclusivitate aici toate informațiile</span>, a avut încă o etapă de vis în Superliga înaintea convocării la echipa națională.</p>
<p><img alt="" class="size-full wp-image-20263413" decoding="async" height="1677" sizes="(max-width: 2355px) 100vw, 2355px" src="https://www.prosport.ro//wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275.jpg" srcset="https://www.prosport.ro/wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275.jpg 2355w, https://www.prosport.ro/wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275-1400x997.jpg 1400w, https://www.prosport.ro/wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275-768x547.jpg 768w, https://www.prosport.ro/wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275-1536x1094.jpg 1536w, https://www.prosport.ro/wp-content/uploads/2025/09/Victor-Angelescu-a-vorbit-despre-posibila-plecare-a-lui-Alex-Dobre-de-la-Rapid-„Am-avut-oferte-scaled-e1756916140275-2048x1458.jpg 2048w" width="2355"/></p>
<p>Dobre a închis practic victoria giuleștenilor încă din minutul 20, cu o execuție de calitate, din prima, la capătul centrării lui Borza, în 2-0 cu UTA Arad. Și a reprezentat, din nou, arma redutabilă în ofensivă pentru echipa lui Gâlcă. Cele mai multe șuturi expediate spre poartă dintre toți jucătorii de pe teren, procentaj considerabil al driblingurilor reușite și al duelurilor directe câștigate: o continuare a formei de excepție pentru Dobre, devenit în mod cert un jucător esențial pentru parcursul fără eșec al Rapidului de până azi.</p>

]]></description>
    </item>
    <item>
      <title>Cine transmite la TV România – Canada. Surpriză pentru telespectatori!</title>
      <link>https://www.prosport.ro/fotbal-intern/nationala/cine-transmite-la-tv-romania-canada-surpriza-pentru-telespectatori-20264286</link>
      <description><![CDATA[<img src="https://www.prosport.ro//wp-content/uploads/2025/09/Cine-transmite-la-TV-Romania-–-Canada.-Surpriza-pentru-telespectatori-1400x787.jpg"/><br/><p>Naționala de fotbal pregătită de Mircea Lucescu joacă două meciuri în septembrie, iar telespectatorii vor avea o surpriză cu privire la postul TV care transmite România – Canada.</p>
<p>Vineri, 5 septembrie, naționala României joacă un meci amical împotriva Canadei. Deși meciul trebuia să fie transmis de Prima sporti, poate fi văzut la Antena 1.</p>
<h2><span>Surpriză mare în ceea ce privește transmisia la TV a partidei amicale România – Canada</span></h2>
<p>În zilele de 5 și 8 septembrie, „tricolorii” joacă două partide internaționale. Meciul împotriva Canadei are caracter amical, se joacă pe Arena Națională de la ora 21:00, iar la televizor poate fi urmărit la Antena 1.</p>
<p>În ultimii ani, meciurile naționalei României au fost transmise, alternativ, de două canale care au achiziționat drepturile de televizare, Antena 1 și Prima TV. Excepție a fost la Campionatul European din 2024, când partidele au fost difuzate de către PRO TV.</p>
<p>Alternarea a suferit o mică modificare. Conform protocolului dintre cele două televiziuni, meciul amical de pe Arena Națională poate fi urmărit pe Antena 1, iar celălalt, care contează pentru preliminariile Campionatului Mondial din 2026, pe Prima Sport 1.</p>
<p>Antena 1 a transmis și două dintre confruntările echipei lui Mircea Lucescu din actuala campanie de calificare. Este vorba de <span>meciurile de pe teren propriu cu Bosnia-Herțegovina</span> și cel din deplasare, cu Austria, ambele pierdute, cu 0-1, respectiv, 1-2.</p>
<h2><span>Când ești la echipa națională nu trebuie să te gândești la niciun fel de avantaj, transmite Mircea Lucescu</span></h2>
<p>În ceea ce privește selecția făcută pentru meciurile de vineri și luni, selecționerul Mircea Lucescu a spus că <span>nu l-a convocat pe Umit Akdag</span>, deoarece acesta nu s-a decis pentru ce națională seniori vrea să joace, România sau Turcia.</p>
<p>Născut la București pe 6 octombrie 2003 din părinți turci, Umit Akdag a jucat pentru echipa de tineret a României în preliminariile pentru EURO 2025, după care a fost titular și la turneul final.</p>
<p>„Nu pot să discut despre el pentru că nu cunosc situația. Am vorbit o singură dată când era la Toulouse. Discut doar despre jucătorii care sunt în momentul de față. Dacă își dorește să vină la echipa națională este binevenit, fără probleme.</p>
<p>Și dacă nu simte din prima că este român și că joacă pentru noi, atunci prefer să nu-l mai chem. Când ești la echipa națională nu trebuie să te gândești la niciun fel de avantaj. E de ajuns prezența.</p>
<p>Pentru că asta, până la urmă, va fi istoria lor. El trebuie să înțeleagă lucrurile astea și să ia deciziile cele mai bune”, a spus Mircea Lucescu.</p>
<p>Umit Akdag a jucat la juniorii echipelor FCSB, Chelsea și Alanyaspor, iar din 2022 este la echipa de seniori a turcilor. În această vară a revenit la Alanyaspor și va fi coleg cu Ianis Hagi.</p>

]]></description>
    </item>
  </channel>
</rss>
