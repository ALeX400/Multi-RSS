<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mitică Dragomir, reacție dureroasă despre mandatul lui Mircea Lucescu la națională: „Își acoperă cariera cu noroi!”. EXCLUSIV</title>
      <link>https://www.prosport.ro/fotbal-intern/nationala/mitica-dragomir-reactie-dureroasa-despre-mandatul-lui-mircea-lucescu-la-nationala-la-gala-mari-sportivi-prosport-isi-acopera-cariera-cu-noroi-exclusiv-20330081</link>
      <description><![CDATA[<img src="https://www.prosport.ro//wp-content/uploads/2025/11/gala-prosport-uncip-1-1400x931.jpg"/><br/><p>Mitică Dragomir a fost prezent la Gala Mari Sportivi ProSport 2025, de unde a oferit o reacție dureroasă în legătură cu mandatul lui Mircea Lucescu la echipa națională a României.</p>
<p>Fostul președinte al Ligii Profesioniste consideră că imaginea experimentatului tehnician are de suferit din cauza rezultatelor pe care prima reprezentativă le-a înregistrat în ultima perioadă.</p>
<h2><span>Mitică Dragomir, verdict despre mandatul lui Mircea Lucescu</span></h2>
<p>Miercuri, 26 noiembrie 2025, Mitică Dragomir a fost prezent la <span>Gala Mari Sportivi ProSport 2025</span>, de unde a oferit o reacție dureroasă în legătură cu mandatul lui <span>Mircea Lucescu</span> la echipa națională a României. Fostul președinte al Ligii Profesioniste de Fotbal este de părere că imaginea experimentatului tehnician are de suferit din cauza rezultatelor pe care prima reprezentativă le-a înregistrat în ultima perioadă.</p>
<p>„Dacă îmi pare rău de ceva, îmi pare rău de Lucescu! A avut o carieră strălucită și și-o acoperă cu puțin noroi acum, la final. Nu avem succes pentru că fotbalul românesc nu este ajutat de 35 de ani de nimeni!”, a declarat Mitică Dragomir, prezent la <span>Gala Mari Sportivi ProSport 2025</span>.</p>
<blockquote cite="https://www.tiktok.com/@prosport_ro/video/7577101479962529046" class="tiktok-embed" data-video-id="7577101479962529046" style="max-width: 605px; min-width: 325px;">
<section>@prosport_ro Mitică Dragomir vorbește despre Mircea Lucescu #fotbal #romania #nationala #funny #prosport ♬ original sound – Prosport.ro</section>
</blockquote>
<p><script async="" src="https://www.tiktok.com/embed.js"></script></p>
<h2><span>Cum poate ajunge România la Campionatul Mondial din 2026</span></h2>
<p>Reamintim că, sub comanda lui Mircea Lucescu, echipa națională a României a încheiat doar pe poziția a treia grupa din preliminariile Campionatului Mondial 2026. „Tricolorii” au fost depășiți de Austria, națională care a câștigat grupa, dar și de Bosnia și Herțegovina, formație care a încheiat pe a doua poziție.</p>
<p>Cu toate acestea, Mircea Lucescu încă mai poate duce echipa națională la turneul final din 2026. Pentru ca acest lucru să fie posibil, „Tricolorii” trebuie, în primul rând, să se impună în fața Turciei, în meciul de baraj programat pe data de 26 martie 2026. În cazul în care vor reuși acest lucru, elevii lui Mircea Lucescu vor da piept cu câștigătoarea meciului dintre Slovacia și Kosovo, într-o partidă pe care o vor disputa tot în deplasare, pe data de 31 martie 2025.</p>

]]></description>
    </item>
    <item>
      <title>Mircea Lucescu, acuzat că i-a distrus moralul internaționalului român: „A însemnat foarte multă suferință pentru el”. EXCLUSIV</title>
      <link>https://www.prosport.ro/fotbal-intern/nationala/mircea-lucescu-acuzat-ca-i-a-distrus-moralul-internationalului-roman-a-insemnat-foarte-multa-suferinta-pentru-el-exclusiv-20329938</link>
      <description><![CDATA[<img src="https://www.prosport.ro//wp-content/uploads/2025/11/Mircea-Lucescu-la-Dinamo.-Cum-pot-da-„cainii-lovitura-deceniului-in-Superliga-scaled-e1761990736783-1400x833.jpg"/><br/><p>Grigore Sichitiu îl acuză pe selecționerul Mircea Lucescu că i-a distrus moralul lui Alex Dobre, fotbalistul celor de la Rapid București.</p>
<p>Fostul președinte al giuleștenilor consideră că tânărul jucător a fost afectat de faptul că nu a fost convocat la echipa națională și susține că acest lucru s-a observat și în evoluția pe care Alex Dobre a avut-o în partida cu CFR Cluj.</p>
<h2><span>Mircea Lucescu i-a distrus moralul lui Alex Dobre</span></h2>
<p><span>Alex Dobre nu a făcut parte din planurile lui Mircea Lucescu</span> pentru ultimele două meciuri din preliminariile Campionatului Mondial din 2026. Astfel, fotbalistul celor de la Rapid București nu a fost convocat pentru partidele care au fost disputate la jumătatea lunii noiembrie.</p>
<p>Grigore Sichitiu a vorbit recent despre acest lucru și este de părere că <span>decizia luată de Mircea Lucescu</span> l-a afectat foarte mult pe fotbalistul lui Dan Șucu. Fostul președinte al giuleștenilor este de părere că tânărul jucător a avut parte de o evoluție ștearsă în partida pe care Rapid București a pierdut-o în fața celor de la CFR Cluj, scor 0-3, în etapa cu numărul 17 din Superliga României. De vină pentru prestația lui Alex Dobre ar fi chiar Mircea Lucescu, cel care a ales să nu îl includă de jucător în lotul pentru meciurile cu Bosnia și San Marino.</p>
<p>„Dobre, șters total. Cred că l-a afectat neconvocarea la națională pentru că el era pe val, a fost chemat o dată. Nu știu de ce nu l-a băgat nea Mircea în meciul ăla de acasă. Și, după aia, nu l-a mai chemat. Pentru el a însemnat foarte multă suferință”, a declarat Grigore Sichitiu, la emisiunea <span>„Exclusiv Rapid”</span>, de la <span>ProSport</span>.</p>
<h2><span>România vrea la Campionatul Mondial</span></h2>
<p>Fără Alex Dobre în lot, România a cedat în fața Bosniei, scor 3-1, în preliminariile Campionatului Mondial din 2026. În ultima etapă disputată, „Tricolorii” s-au impus în fața naționalei din San Marino, cu scorul categoric de 7-1.</p>
<p>Astfel, selecționata lui Mircea Lucescu a încheiat grupa doar pe poziția a treia, dar mai are o șansă să ajungă la turneul final din SUA. În luna martie 2026, prima reprezentativă a României va disputa un meci de baraj, cu Turcia. În cazul în care va reuși să se impună, trupa pregătită de Mircea Lucescu va disputa o adevărată finală pentru a ajunge la Campionatul Mondial din 2026 și va da piept cu câștigătoarea meciului dintre Slovacia și Kosovo.</p>

]]></description>
    </item>
    <item>
      <title>„Asta e vestea proastă”. Englezii au anunțat ce se întâmplă cu revenirea lui Radu Drăgușin pe teren</title>
      <link>https://www.prosport.ro/fotbal-extern/asta-e-vestea-proasta-englezii-au-anuntat-ce-se-intampla-cu-revenirea-lui-radu-dragusin-pe-teren-20329722</link>
      <description><![CDATA[<img src="https://www.prosport.ro//wp-content/uploads/2025/11/„Asta-e-vestea-proasta.-Englezii-au-anuntat-ce-se-intampla-cu-revenirea-lui-Radu-Dragusin-pe-teren.webp"/><br/><p>Revenit după accidentarea la genunchi care l-a ținut departe de gazon mai bine de 6 luni, Radu Drăgușin (23 de ani) așteaptă cu nerăbdare să fie luat din nou în lot de Tottenham și, de ce nu, să bifeze primele minute ale sezonului în Premier League.</p>
<p>Însă, în timp ce stoperul român visează să fie din nou aplaudat de fani, jurnaliștii englezi au venit cu o veste nu tocmai plăcută.</p>
<h2><span>Radu Drăgușin s-a refăcut după accidentare, dar ar putea avea viață grea la Tottenham. Ce au scris englezii</span></h2>
<p><span>Radu Drăgușin urmează să fie reintegrat în lotul lui Tottenham</span>, după cum a anunțat chiar managerul Thomas Frank, <span>înaintea derby-ului pierdut cu Arsenal Londra</span>.</p>
<p>După accidentarea din ianuarie, care l-a ținut departe de gazon mai bine de 6 luni, internaționalul român a apucat să joace un singur meci pentru gruparea londoneză, într-un amical disputat cu ușile închise împotriva lui Leyton Orient. De asemenea, Drăgușin a bifat mai multe minute și la formația U21 din cadrul clubului.</p>
<p>Însă, Thomas Frank a ezitat să îl ia în lotul echipei mari pentru o partidă oficială și, așa cum informează jurnaliștii britanici, ar putea să își întârzie decizia și mai mult. Motivul? Echipa U21 a lui Tottenham și-a încheiat programul pentru anul 2025, astfel că fundașul român nu va mai avea ocazia de a-și recăpăta ritmul alături de mai tinerii colegi.</p>
<p>„Vestea bună e că Drăgușin s-a refăcut. Vestea proastă e că revenirea sa poate dura mai mult decât estimările inițiale. Ceea ce e o problemă, pentru că Tottenham are nevoie disperată de fundași apți de joc, pe care să se bazeze prin rotație. De aceea, e posibil ca Tottenham să organizeze niște meciuri amicale pentru echipa Under 21, astfel încât Drăgușin să joace aici. La echipa Under 21, nivelul e fix ce trebuie, pentru ca un fotbalist să evolueze, fără să aibă frica unei recidive, au informat cei de la <span>Tottenham Hotspur News</span>.</p>
<h2><span>Eventualele minute din Premier League nu îi vor fi de mare ajutor</span></h2>
<p>În continuare, sursa citată exclude posibilitatea ca Radu Drăgușin să fie titular în viitorul apropiat, în detrimentul rivalilor pe post Cristian Romero, Micky Van de Ven și Kevin Danso.</p>
<p>Iar în cazul în care îl va reintegra în lotul echipei pe final de 2025, Thomas Frank i-ar putea acorda românului doar câteva minute pe finalul meciurilor din Premier League, ceea ce nu îi va fi de mare folos lui Drăgușin, care e disperat să joace și să își intre în forma care l-a consacrat:</p>
<p>„Acum, când opțiunea folosirii lui Drăgușin la Under 21 a dispărut, mai există o posibilitate. Ca Tottenham să înceapă să-i dea minute lui Radu în partidele din Premier League. Problema e că, aici, Drăgușin va putea fi introdus doar câteva minute pe meci, motiv pentru care readucerea sa, la forma optimă, poate dura mai mult. În orice caz, e clar că Tottenham va fi o echipă mai puternică odată cu revenirea lui Drăgușin”, au mai precizat englezii.</p>
<p>Radu Drăgușin a jucat 37 de meciuri pentru Tottenham de la transferul din ianuarie 2024, iar până în prezent nu a izbutit să înscrie sau să paseze decisiv.</p>
<p>Potrivit site-ului de specialitate Transfermarkt, Drăgușin rămâne cel mai bine evaluat fotbalist român, cu o cotă de piață de 25 de milioane de euro.</p>

]]></description>
    </item>
    <item>
      <title>Reacție categorică a presei din Israel, după ce Gigi Becali a spus că nu știe cine este Lisav Eissat</title>
      <link>https://www.prosport.ro/fotbal-intern/superliga/reactie-categorica-a-presei-din-israel-dupa-ce-gigi-becali-a-spus-ca-nu-stie-cine-este-lisav-eissat-20329513</link>
      <description><![CDATA[<img src="https://www.prosport.ro//wp-content/uploads/2025/11/Reactie-categorica-a-presei-din-Israel-dupa-ce-Gigi-Becali-a-spus-ca-nu-stie-cine-este-Lisav-Eissat.webp"/><br/><p>Presa din Israel a reacționat categoric, după ce finanțatorul FCSB, Gigi Becali, a spus că nu știe cine este Lisav Eissat (20 de ani), fundașul celor de la Maccabi Haifa, dar și titular în două meciuri ale naționalei României, la care a debutat în această toamnă.</p>
<p>De altfel, tocmai prestația pe care a arătat-o în cele două partide, amicalul cu Moldova (notat cu 6,9 de <span>Sofascore</span>) și meciul din preliminariile CM 2026 cu San Marino (nota 6,5) l-a adus pe Eissat în atenția FCSB, care are probleme în compartimentul fundașilor.</p>
<p>Eissat se află sub contract cu Maccabi până în vara lui 2027, iar în actualul sezon a jucat în zece partide, în campionatul din  Israel și în preliminariile Ligii Campionilor. Cota de piață a jucătorului cu mamă româncă și tată israelian este de 300.000 de euro, potrivit Transfermarkt.</p>
<h2><span>Reacție categorică a presei din Israel, după ce Gigi Becali a spus că nu știe cine este Lisav Eissat</span></h2>
<p>Fundașul Lisav Eissat, convocat de Mircea Lucescu la naționala României, a intrat în atenția celor de la FCSB, care au nevoie de întăriri la compartimentul defensiv, mai ales <span>după accidentarea gravă a lui Mihai Popescu</span>, în meciul România – Austria, care ratează întregul sezon.</p>
<p>În ciuda acestui interes arătat de FCSB, Gigi Becali a spus că nu știe cine este Eissat, iar presa din Israel a avut o reacție categorică în această privință, fără să ezite să îl numească pe finanțatorul campioanei „patron excentric”.</p>
<p>„Având în vedere știrile persistente din România conform cărora Steaua București (n.r. FCSB) ar vrea să-l achiziționeze pe Lisav Eissat de la Maccabi Haifa, Gigi Becali neagă că ar exista vreun interes. Excentricul patron al clubului are ultimul cuvânt.</p>
<p>În același timp, este probabil ca Becali să știe deja foarte bine cine este fundașul lui Maccabi Haifa, care a jucat deja de două ori pentru naționala României.</p>
<p>Apropo, în România, se spune că antrenorul  Mircea Lucescu, care crede cu adevărat în Eissat, l-a sfătuit de mai multe ori să treacă în liga românească”, au scris isralienii de la <span>Sport1</span>.</p>
<h2><span>FCSB, sumă consistentă pentru transferul lui Eissat</span></h2>
<p><span>Florin Cernat, noul director sportiv al campioanei României</span>, este cel care l-a propus pe Eissat la FCSB, iar clubul finanțat de Gigi Becali este dispus să plătească suma o sumă consistentă pentru transferul fundașului: 1.500.000 de euro, de cinci ori cota de piață a acestuia.</p>
<p>„Cernat a transmis o listă de candidați, inclusiv numele lui Eissat. Clubul din România nu a depus încă o ofertă oficială către Maccabi Haifa, dar discuțiile interne indică faptul că ar fi dispuși să plătească până la 1.500.000 de euro pentru fundaș, însă rămâne de văzut dacă actualul club va fi dispus să renunțe la tânărul apărător”, au mai scris israelienii.</p>
<p>Andrei Nicolescu a anunțat că și clubul Dinamo este interesat de transferul lui Lisav Eissat. Dinamo se află pe locul 4 în Superliga, cu 31 de puncte, iar obiectivele fixate pentru acest sezon sunt intrarea în play-off, dar și câștigarea titlului de campioană.</p>

]]></description>
    </item>
    <item>
      <title>Urna României la Campionatul Mondial din 2026 dacă trece de baraj! Adversarii infernali sunt inevitabili</title>
      <link>https://www.prosport.ro/campionatul-mondial-2026/urna-romaniei-la-campionatul-mondial-din-2026-daca-trece-de-baraj-adversarii-infernali-sunt-inevitabili-20329280</link>
      <description><![CDATA[<img src="https://www.prosport.ro//wp-content/uploads/2025/11/FIFA-a-anuntat-urnele-pentru-Campionatul-Mondial-din-2026-iar-Romania-a-aflat-in-ce-grupa-poate-ajunge-in-cazul-in-care-va-reusi-sa-treaca-de-baraj-scaled-e1764096856658-1400x733.jpg"/><br/><p>FIFA a anunțat urnele pentru Campionatul Mondial din 2026, iar România a aflat în ce grupă poate ajunge în cazul în care va reuși să treacă de baraj.</p>
<p>Adversarii infernali sunt inevitabili pentru „Tricolorii” lui Mircea Lucescu, care trebuie să se impună în fața Turciei pentru a putea spera, în continuare, că vor ajunge la turneul final din SUA.</p>
<h2><span>Ce adversari poate avea România la Campionatul Mondial din 2026</span></h2>
<p>România speră că va reuși să ajungă la Campionatul Mondial din 2026, iar FIFA a anunțat oficial urnele pentru tragerea la sorți a grupelor turneului final care, pentru prima oară, va avea 48 de echipe și 12 grupe.</p>
<p>Astfel, forul internațional a anunțat că echipe care vin de la barajul european, inclusiv România, vor face parte din urna a patra, alături de reprezentantele turneului intercontinental de play-off și de câteva naționale cu coeficient mai slab. Având în vedere acest lucru, este clar că echipa pregătită de Mircea Lucescu nu poate evita marile forțe și că va avea cel puțin un adversar cu nume uriaș.</p>
<p>Urna 4, din care face parte și România, are următoarea componență:</p>
<ul>
<li>Iordania</li>
<li>Capul Verde</li>
<li>Ghana</li>
<li>Curacao</li>
<li>Haiti</li>
<li>Noua Zeelandă</li>
<li>Play-off european A</li>
<li>Play-off european B</li>
<li>Play-off european C (posibil România)</li>
<li>Play-off european D</li>
<li>Play-off FIFA 1</li>
<li>Play-off FIFA 2</li>
</ul>
<p>Având în vedere că se află în urna a patra, „Tricolorii” pot pica într-o grupă extrem de grea și pot avea parte chiar de două adversare care, cel puțin la prima vedere, par imposibil de depășit.</p>
<p>Urna 1:</p>
<p>Spania, Argentina, Franța, Anglia, Brazilia, Portugalia, Olanda, Germania, Belgia + cele trei gazde: Mexic, Canada, SUA</p>
<p>Urna 2:</p>
<p>Croația, Maroc, Columbia, Uruguay, Elveția, Japonia, Senegal, Iran, Coreea de Sud, Ecuador, Austria, Australia</p>
<p>Urna 3:</p>
<p>Norvegia, Panama, Egipt, Algeria, Scoția, Paraguay, Tunisia, Coasta de Fildeș, Uzbekistan, Qatar, Arabia Saudită, Africa de Sud</p>
<h2><span>Când are loc tragerea la sorți</span></h2>
<p>FIFA a anunțat că <span>tragerea la sorți va avea loc vineri, 5 decembrie 2025</span>, la John F. Kennedy Center for the Performing Arts din Washington DC. Atunci va fi stabilită componența celor 12 grupe, fiecare a câte patru echipe.</p>
<p>Reamintim că turneul final va avea loc în SUA, Mexic și Canada.</p>
<p>Echipa națională a României va fi prezentă la tragerea la sorți datorită participării la <span>barajul programat în luna martie 2026</span>. „Tricolorii” lui Mircea Lucescu pot obține calificarea la Campionatul Mondial dacă înving Turcia, pe data de 26 martie, și apoi învingătoarea dintre Slovacia și Kosovo, pe data de 31 martie. De menționat este că ambele jocuri se vor disputa într-o singură manșă, în deplasare.</p>

]]></description>
    </item>
  </channel>
</rss>
