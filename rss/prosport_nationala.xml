<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a făcut anunțul decisiv despre viitorul lui Nicolae Stanciu la echipa națională: „Nu se pune problema!”</title>
      <link>https://www.prosport.ro/fotbal-intern/nationala/mircea-lucescu-a-facut-anuntul-decisiv-despre-viitorul-lui-nicolae-stanciu-la-echipa-nationala-nu-se-pune-problema-20372810</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-a-facut-anuntul-decisiv-despre-viitorul-lui-Nicolae-Stanciu-la-echipa-nationala-„Nu-se-pune-problema-scaled-e1769764819169-1400x896.jpg"/><br/><p>Mircea Lucescu, selecționerul care și-a asumat misiunea de a califica naționala la Campionatul Mondial 2026, a făcut anunțul decisiv despre viitorul lui Nicolae Stanciu sub „tricolor”. „Il Luce” a spus că nu există posibilitatea ca veteranul să fie OUT din lot.</p>
<p>După ce a petrecut șase luni la Genoa, o perioadă mai puțin reușită pentru el, Nicolae Stanciu a plecat într-un campionat pe care îl cunoaște deja foarte bine, prima ligă chineză. <span>Internaționalul român a semnat cu Dalian Yingbo</span> din postura de fotbalist liber de contract.</p>
<h2><span>Nicolae Stanciu, în lot pentru barajul cu Turcia</span></h2>
<p>Mircea Lucescu a dezvăluit că a vorbit personal cu Stanciu înainte ca acesta să se transfere în China, pentru a-l asigura că este în continuare sub atenta sa lupă, chiar dacă a părăsit continentul european. Ultima convocare a mijlocașului datează din septembrie 2025. <span>Barajul cu Turcia este programat pe 26 martie.</span></p>
<p>„Am vorbit cu Nicolae Stanciu. Este în regulă, este bine că merge să joace meci de meci. Este bine pentru familia lui și orice transfer de genul acesta îl poate ajuta foarte mult în terenul de joc. Va avea, în primul rând, mulțumirea faptului că joacă, dar și mulțumirea unui contract pe care îl merită cu prisosință.</p>
<p>Cu siguranță că va veni la echipa națională. Nu se pune problema să nu fie chemat. Este important să joace, să fie meci de meci. Nu sunt probleme, cred eu. Va face pregătire acolo și va avea suficient timp”, a spus Mircea Lucescu, conform <span>Digi Sport</span>.</p>
<p>Nicolae Stanciu a strâns pentru Genoa doar șapte meciuri, înainte ca Dan Șucu să renunțe la serviciile sale. Fotbalistul a marcat un singur gol pentru „Grifoni”. Momentul critic al aventurii sale în nordul Italiei a fost penalty-ul ratat împotriva lui AC Milan, care putea aduce victoria in extremis în minutele de prelungire.</p>
<h2><span>Cifrele carierei lui Nicolae Stanciu</span></h2>
<p>De-a lungul carierei sale, Nicolae Stanciu a strâns 552 de partide, în care a punctat de 109 ori și a oferit 125 de pase decisive. El a jucat pentru Unirea Alba Iulia, FC Vaslui, FCSB, Sparta Praga, Slavia Praga, Anderlecht, Damac, Wuhan Three Towns, Al-Ahli SFC și Genoa.</p>
<p>Sub „tricolor”, Stanciu a strâns un total de 84 de meciuri, în care a punctat de 15 ori, devenind unul dintre cei mai prolifici marcatori din istoria naționalei. Mijlocașul ofensiv este cotat la 2 milioane de euro, conform portalului de specialitate Transfermarkt.</p>
<p>Despre Nicolae Stanciu s-a scris intens că ar putea reveni în Superliga, în tricoul celor de la Rapid București, primul club al „grupului Dan Șucu”. Totuși, salariul mare al fotbalistului, care încasa aproximativ un milion de euro în Serie A, a fost un impediment major în calea sosirii sale în Giulești.</p>

]]></description>
    </item>
    <item>
      <title>MERCATO Asalt pe ultima sută de metri pentru transferul lui Radu Drăgușin! E dorit la fosta echipă a lui Adi Mutu</title>
      <link>https://www.prosport.ro/fotbal-extern/asalt-pe-ultima-suta-de-metri-pentru-transferul-lui-radu-dragusin-e-dorit-la-fosta-echipa-a-lui-adi-mutu-20372948</link>
      <description><![CDATA[<img src="https://www.prosport.ro//wp-content/uploads/2026/01/Asalt-pe-ultima-suta-de-metri-pentru-transferul-lui-Radu-Dragusin-E-dorit-la-fosta-echipa-a-lui-Adi-Mutu.webp"/><br/><p>Pe ultima sută de metri a ferestrei de mercato de iarnă, Fiorentina, fosta echipă a lui Adi Mutu (47 de ani), a demarat un asalt total pentru transferul lui Radu Drăgușin (23).</p>
<p>Presa din Italia a aflat cum vrea gruparea „Viola” să pună mâna pe talentatul fundaș din naționala României în ultimele momente.</p>
<h2><span>AS Roma și Leipzig au negociat toată iarna, iar acum Fiorentina vrea să dea lovitura: vești noi despre transferul lui Radu Drăgușin!</span></h2>
<p>Numele lui Radu Drăgușin a fost puternic asociat cu oferte de transfer în fereastra de mercato din această iarnă, însă până la ora redactării acestui articol, talentatul fundaș din naționala României nu a părăsit Londra.</p>
<p>Radu Drăgușin este în continuare la Tottenham, unde mai are contract pentru mulți ani, până la data de 30 iunie 2030 mai precis.</p>
<p><span>Gian Piero Gasperini (67 de ani) l-ar fi cerut pe Radu Drăgușin la AS Roma</span>, iar la un moment dat se vehicula că gruparea din Serie A chiar avea un acord verbal cu stoperul lui Tottenham. De asemenea, <span>Leipzig a forțat și ea constant pentru a deturna transferul lui Drăgușin la AS Roma</span>, însă nu a reușit să îl convingă pe român.</p>
<p>Iar acum, când au mai rămas doar câteva zile din fereastra de mercato de iarnă, un alt club încearcă să dea lovitura de grație. Potrivit publicației <span>La Viola</span>, Fiorentina, fosta echipă a lui Adi Mutu, ar urma să facă o ofertă concretă pentru transferul lui Drăgușin.</p>
<p>Nu acum, ci luni, pe 2 februarie, chiar în ultimele ore ale perioadei de transferuri. Motivul? Jurnaliștii din Florența au aflat că șefii echipei „Viola” vor să dea lovitura în ultimul moment pentru că astfel ar putea avea parte de noroc. Drăgușin nu ar fi tocmai mulțumit de statutul pe care îl are în nordul Londrei, motiv pentru care l-ar tenta un transfer, mai ales o eventuală revenire în Serie A. Iar Tottenham, care în ultimele săptămâni nu s-a bazat deloc pe fundașul român, ar putea fi și ea forțată să accepte o ofertă în contextul actual.</p>
<p>Astfel, în eventualitatea în care AS Roma sau RB Leipzig nu vor gândi și ele la fel în ultima zi, Fiorentina ar putea trage lozul câștigător.</p>
<h2><span>Fiorentina a urmărit atent situația lui Drăgușin</span></h2>
<p>Chiar dacă nu a fost la fel de insistentă ca AS Roma sau RB Leipzig, Fiorentina a urmărit și ea cu mare atenție situația lui Radu Drăgușin și nu de puține ori s-a scris în presa internațională că ar fi tentată să intre în cursa pentru semnătura fundașului.</p>
<p>Radu Drăgușin este foarte apreciat în Florența de Fabio Paratici, actualul director sportiv al clubului „Viola”. Acesta îl cunoaște bine pe fundașul naționalei României din perioadele Juventus și inclusiv Tottenham, deoarece Paratici a lucrat în nordul Londrei din octombrie și până în decembrie 2025.</p>
<p>Rămâne de văzut cum vor evolua lucrurile în cazul lui Radu Drăgușin, care a jucat doar 6 minute, în două partide, în sezonul 2025-2026.</p>

]]></description>
    </item>
    <item>
      <title>Ștefan Târnovanu răspunde după ce a aflat direct de la Gigi Becali că va fi înlocuit cu fiul antrenorului: „Nu scrie asta în contract!”</title>
      <link>https://www.prosport.ro/fotbal-intern/superliga/stefan-tarnovanu-raspunde-dupa-ce-a-aflat-direct-de-la-gigi-becali-ca-va-fi-inlocuit-cu-fiul-antrenorului-nu-scrie-asta-in-contract-20372755</link>
      <description><![CDATA[<img src="https://www.prosport.ro//wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-1400x1050.jpg"/><br/><p>Joi seară, 29 ianuarie 2026, Ștefan Târnovanu (25 de ani) a fost titular și integralist în partida FCSB – Fenerbahce 1-1, din ultima etapă a Europa League.</p>
<p>După acest duel, pentru portar urmează o pauză de aproximativ două săptămâni, deoarece Gigi Becali (67) l-a anunțat că nu va mai apăra în partidele de campionat.</p>
<h2><span>Ștefan Târnovanu, împăcat cu gândul că va fi rezervă în următoarele două săptămâni. Decizia lui Gigi Becali nu l-a supărat</span></h2>
<p>Pentru Ștefan Târnovanu, titular și integralist în partida FCSB – Fenerbahce 1-1, urmează o pauză de aproximativ două săptămâni, timp în care va sta, cel mai probabil, doar pe banca de rezerve.</p>
<p>Și asta pentru că după ultimul duel din Superliga, FCSB – CFR Cluj 1-4, <span>Gigi Becali l-a anunțat pe Târnovanu că nu mai apăra în meciurile de campionat</span>.</p>
<p>Patronul FCSB <span>l-a ales pe puștiul Matei Popa (18 ani), fiul lui Marius Popa, antrenori cu portari la clubul roș-albastru, pentru a-i lua locul lui Târnovanu</span>. Prin această mutare, FCSB va acoperi regula U21 impusă de FRF și nu va mai fi nevoită să îi trimită pe Mihai Toma sau Alexandru Stoian în compartimentul ofensiv.</p>
<p>Așadar, Ștefan Târnovanu va rata meciurile cu Csikszereda, Botoșani și Oțelul Galați, din următoarele trei etape ale Superligii, și va reveni, mai mult ca sigur, pe 12 februarie. Atunci, campioana va evolua în Cupa României, în deplasare cu Universitatea Craiova, iar Târnovanu va putea primi și el minute din partea staff-ului tehnic.</p>
<p>Și lucrurile vor continua să arate la fel până la finalul sezonului, deoarece meciurile roș-albaștrilor din Europa League s-au terminat. Așadar, dacă puștiul Matei Popa nu va comite vreo gafă uriașă, Târnovanu va mai juca doar în Cupă până la finalul sezonului regular.</p>
<p>Pus în postura de a comenta acest subiect, goalkeeperul în vârstă de 25 de ani a spus că nu este deranjat și că nu a avut niciodată pretenția de a fi titular meci de meci:</p>
<p>„Domnul patron a venit la bază și a spus clar că Matei va apăra. Eu sunt profesionist și respect asta. El este un portar bun, are potențial și îi țin pumnii. Mental, mulțumesc lui Dumnezeu, sunt destul de puternic. Nu scrie în contract că trebuie să joc meci de meci. Dacă așa trebuie să fie, nu e o problemă”, a declarat Ștefan Târnovanu, la flash-interviul de după FCSB – Fenerbahce 1-1.</p>
<h2><span>FCSB, obligată să câștige cu Universitatea Craiova în Cupa României</span></h2>
<p>Pentru a continua să apere în Cupa României, Ștefan Târnovanu trebuie să o ajute pe FCSB să o învingă pe Universitatea Craiova pe 12 februarie.</p>
<p>Roș-albaștrii fac parte din Grupa B, iar după primele două etape ocupă doar locul 3, cu 3 puncte, sub Universitatea Craiova și UTA Arad, care au 6, respectiv 4 puncte.</p>
<p>Din grupele Cupei României se califică doar primele două clasate, astfel că în eventualitatea unui eșec cu Universitatea Craiova, FCSB va fi eliminată din competiție. Și în acest context șansele lui Ștefan Târnovanu de a apăra în finalul acestui sezon vor deveni și mai mici.</p>
<p>Pe parcursul stagiunii 2025-2026, Ștefan Târnovanu a fost în poarta FCSB de 36 de ori, reușind să termine fără gol primit doar de 10 ori. În restul de 26 de meciuri a încasat 46 de goluri.</p>
<p>În schimb, în sezonul 2024-2025, Ștefan Târnovanu a încasat 52 de goluri în toate cele 58 de partide. Iar la capitolul meciuri fără gol primit, Târnovanu a închis poarta de 24 de ori.</p>

]]></description>
    </item>
    <item>
      <title>MERCATO Încă o veste proastă pentru Dennis Politic! Transferul e ca și rezolvat</title>
      <link>https://www.prosport.ro/fotbal-intern/superliga/inca-o-veste-proasta-pentru-dennis-politic-transferul-e-ca-si-rezolvat-20372739</link>
      <description><![CDATA[<img src="https://www.prosport.ro//wp-content/uploads/2026/01/Inca-o-veste-proasta-pentru-Dennis-Politic-Transferul-e-ca-si-rezolvat.webp"/><br/><p>Dennis Politic (25 de ani) a primit încă o veste proastă după partida FCSB – Fenerbahce 1-1, în care s-a aflat pe teren doar pe parcursul primei reprize.</p>
<p>După meci, prin intermediul unei intervenții în direct, la TV, Gigi Becali (67) l-a anunțat pe fotbalist că va pleca de la echipă în această iarnă. Însă, gruparea care l-a dorit insistent în ultima perioadă ar putea să nu mai fie interesată de el.</p>
<h2><span>Grecii care au insistat atât de tare pentru Dennis Politic au transferat pe altcineva</span></h2>
<p>Panetolikos, ocupanta locului 12 în prima ligă a Greciei, a insistat pe parcursul ultimelor săptămâni pentru transferul lui Dennis Politic.</p>
<p>Nu a fost vorba despre o mutare definitivă, în schimbul unei sume de bani, ci despre <span>un împrumut al lui Politic, despre care a vorbit deschis inclusiv managerul Mihai Stoica</span>.</p>
<p>Însă, în urmă cu doar câteva zile, Gigi Becali a spus că nu îi va da drumul fotbalistului sub formă de împrumut, ci doar în schimbul unei sume importante de bani. Pe de altă parte, patronul FCSB a spus că îi dă credit în continuare lui Dennis Politic și speră să „explodeze” în a doua jumătate a sezonului, în eventualitatea în care va primi mai multe minute din partea staff-ului tehnic.</p>
<p>Însă, optimismul lui Gigi Becali a durat până la primul meci oficial. După partida FCSB – Fenerbahce 1-1, din ultima etapă a Europa League, <span>Gigi Becali a intrat în direct, la TV, și a spus că îl dă împrumut pe Dennis Politic</span>.</p>
<p>Jucătorul a bifat doar prima repriză din partida menționată, însă nu a încântat prin prestația sa și Gigi Becali a transmis că e gata să accepte oferta grecilor care au tot insistat în ultima perioadă.</p>
<p>Cu toate acestea, lucrurile nu mai sunt la fel de sigure în privința elenilor. După ce FCSB a ezitat să accepte oferta, cei de la Panetolikos s-au reorientat către un alt jucător de bandă, anume Lenny Lobato (24 de ani),un brazilian care ultima oară a fost legitimat la Velez Sarsfield.</p>
<p>Mai mult, potrivit jurnaliștilor eleni de la <span>Agriniara</span>, mutarea s-ar fi realizat deja, pentru o taxă de 100.000 de euro.</p>
<h2><span>Panetolikos a cumpărat doar 50% din drepturile de federative ale brazilianului</span></h2>
<p>Trebuie menționat, totuși, că Panetolikos a achiziționat doar 50% din drepturile federative în cazul lui Lenny Lobato, după cum informează aceeași sursă.</p>
<p>Pe de altă parte, grecii au amintit de negocierile pentru Dennis Politic, despre care au sugerat că nu mai pot fi deschise în condițiile actuale:</p>
<p>„După negocierile eșuate cu Dennis Politic și refuzul lui FCSB de a-l împrumuta, Panetolikos a decis să achiziționeze 50% din drepturile lui Lenny Lobato, extremă din Brazilia care măsoară 1.74 m și poate juca în ambele flancuri ale atacului”, a informat sursa citată.</p>
<p>O altă variantă de transfer pentru Dennis Politic ar putea fi Farul Constanța, unde Gigi Becali a transmis deja că intenționează să îi trimită pe Denis Alibec și David Kiki.</p>
<p>„A venit la mine Gică Popescu și m-a întrebat ce jucători am. I-am zis că sunt David Kiki și Alibec. Acum, stai să vedem, poate îl vor pe Politic, poate îl dau pe Octavian Popescu. Lasă-l pe Alibec la voi. La voi e altceva, Gică (n.r – Hagi) îl mai face, îl mai drege. Alibec va pleca gratis la Farul. Vineri face actele și pleacă”, Gigi Becali, la Prima Sport, după FCSB – Fenerbahce 1-1.</p>

]]></description>
    </item>
    <item>
      <title>România n-are nicio șansă cu Turcia: „Cu ce mergem să ne batem? Cu Dennis Man și cu portarul Radu? Restul nu joacă!”</title>
      <link>https://www.prosport.ro/fotbal-intern/nationala/romania-n-are-nicio-sansa-cu-turcia-cu-ce-mergem-sa-ne-batem-cu-dennis-man-si-cu-portarul-radu-restul-nu-joaca-20372472</link>
      <description><![CDATA[<img src="https://www.prosport.ro//wp-content/uploads/2026/01/romania-n-are-nicio-sansa-cu-turcia-„cu-ce-mergem-sa-ne-batem-cu-dennis-man-si-cu-portarul-radu-restul-nu-joaca.webp"/><br/><p><span>Naționala României se pregătește pentru unul dintre cele mai dificile meciuri ale ultimilor ani, semifinala barajului pentru calificarea la Cupa Mondială din 2026, împotriva turcilor.</span></p>
<p><span>Partida se va juca într-o singură manșă, pe 26 martie 2026, la Istanbul, pe Beșiktaș Park, un stadion cunoscut pentru atmosfera intensă din tribune și presiunea pusă pe adversari, în cazul acesta, pe „tricolori”.</span></p>
<h2><span><b>Sabin Ilie a făcut analiza partidei cu Turcia</b></span></h2>
<p><span>Fostul internațional și atacant cu experiență în campionatele de top, Sabin Ilie, a făcut o analiză sinceră și deloc menajantă a <span>situației actuale a „tricolorilor”</span>.</span></p>
<p><span>Fostul atacant a comparat direct situația României cu cea a adversarului. Din punctul său de vedere, diferența de ritm și de valoare este mult prea evidentă, chiar și dacă ne uităm doar la campionatul intern al Turciei. </span></p>
<p><span>De asemenea, fostul fotbalist a menționat și faptul ca mulți dintre internaționalii români vin după accidentări sau perioade lungi în care au evoluat foarte puțin la cluburi. Lipsa meciurilor jucate poate cântări decisiv într-un duel atât de important, disputat în deplasare, pe un stadion cunoscut pentru „primirea” adversarilor într-un mod ostil.</span></p>
<p><span>Chiar și așa, Sabin Ilie nu vorbește despre o misiune imposibilă, ci despre una extrem de dificilă.  România va juca acest baraj într-o singură manșă, iar în cazul unei victorii ar urma să întâlnească, tot în deplasare, câștigătoarea duelului dintre Slovacia și Kosovo.</span></p>
<p><span>„Îmi doresc din tot sufletul să câștigăm. Cu ce mergem să ne batem? Cu Dennis Man și cu portarul Radu? În rest, nu joacă. Mă uit la turci, ce fotbaliști, doar în campionatul lor. Dar dacă vin și cei de afară? Nu spun că nu putem să trecem, e foarte greu. Mulți nu au meciuri în picioare, vin după accidentări”, a declarat Sabin Ilie, la <span>DigiSport</span>.</span></p>
<h2><span>Sabin Ilie a dat verdictul și despre FCSB!</span></h2>
<p>Fostul jucător nu s-a oprit la echipa națională și a vrobit și <span>despre situația echipei bucureștene</span>:</p>
<p><span>„FCSB are un singur atacant, Bîrligea, care nu joacă. Și eu eram supărat în locul lui, dacă primesc o minge la două meciuri. Cum să zic, e normal să fii nervos în timpul meciului. Nu te întorci bine la centru și mai iei un gol.  </span><span>Dacă pleacă acum, degeaba pleacă. Nu va lua Gigi Becali banii pe care îi vrea pe el. Întâi ar trebui să mai transfere. Acum, la FCSB, echipa mi se pare foarte îmbătrânită. Jucători de 37, 38, 39 de ani”, a declarat Sabi Ilie pentru sursa menționată anterior. </span></p>

]]></description>
    </item>
  </channel>
</rss>
