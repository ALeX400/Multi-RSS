<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cornel Dinu atac la Mircea Lucescu și la naționala României: „Jur că nu e niciun pic de ironie în asta!”</title>
      <link>https://www.prosport.ro/fotbal-intern/nationala/cornel-dinu-atac-la-mircea-lucescu-si-la-nationala-romaniei-jur-ca-nu-e-niciun-pic-de-ironie-in-asta-20190788</link>
      <description><![CDATA[<img src="https://www.prosport.ro/wp-content/uploads/2025/06/Cornel-Dinu-atac-la-Mircea-Lucescu-si-la-nationala-Romaniei-„Jur-ca-nu-e-niciun-pic-de-ironie-in-asta.webp"/><br/><p>Cornel Dinu (76 de ani) nu a putut trece cu vederea prestația modestă pe care naționala României a avut-o în deplasarea cu Austria, pierdută cu scorul de 1-2, iar la o zi după meci l-a atacat inclusiv pe selecționerul Mircea Lucescu (79).</p>
<p>După ce a analizat în stilul caracteristic felul în care s-a desfășurat jocul de la Viena, legenda lui Dinamo a adresat o întrebare și l-a numit pe selecționer „experimentatul Mircea Lucescu”.</p>
<h2><span>Întrebarea retorică pe care Cornel Dinu i-a pus-o lui Mircea Lucescu, după Austria – România 2-1</span></h2>
<p>Sâmbătă seară, 7 iunie 2025, <span>naționala de fotbal a României a fost învinsă în deplasare de Austria, scor 1-2</span> în Grupa H a preliminariilor pentru Cupa Mondială din 2026.</p>
<p>Prestația „tricolorilor” a fost dezamăgitoare, nereușind să trimită un șut pe spațiul porții până în minutul 71, astfel că atacurile au curs după fluierul final al disputei de la Viena.</p>
<p><span>Basarab Panduru a pus la zid trei jucători din naționala României</span>, dar în același timp și-a manifestat aprecierea pentru doi, anume Drăguș și Bancu.</p>
<p><span>Ciprian Marica a fost mult mai acid și a lansat un val de critici după Austria – România</span>, singurul de iertat în opinia sa fiind selecționerul României, despre care a sugerat că nu ar fi avut ce să facă mai mult.</p>
<p>Însă, la aproximativ 12 ore distanță după fluierul final a venit și opinia lui Cornel Dinu, care nu l-a menajat nici măcar pe titratul „Il Luce”.</p>
<p>Mai întâi de toate, legenda lui Dinamo a făcut o analiză a jocului de la Viena în stilul caracteristic și a identificat fotbalul nostru ca fiind „de lumea a treia”:</p>
<blockquote><p>N-a fost catastrofală (n.r. – posesia de 60%-40% în favoarea austriecilor), catastrofal a fost că n-am avut șut la poartă mai mult de o oră. Noroc cu intervențiile inspirate ale portarului Horațiu Moldovan că nu am intrat cocârjați de scor la pauză…”, a punctat Cornel Dinu, printre altele, potrivit <span>Fanatik</span>.</p></blockquote>
<p>Ulterior, spre finalul opiniei, Mircea Lucescu a fost cel luat la țintă cu o întrebare retorică:</p>
<blockquote><p>Acum eu nu pot decât să întreb, retoric evident, de ce a făcut atât de experimentatul Mircea Lucescu (jur că nu e niciun pic de ironie în asta!) schimbările (evidente și necesare după cum au jucat unii titulari!) atât de târziu… Pentru că atunci când echipa trage prima dată pe poartă în minutul 71, lamentările de eternă neșansă sunt doar petarde care nu iau foc…”, a încheiat Cornel Dinu, conform sursei citate.</p></blockquote>
<h2><span>Schimbările efectuate de Mircea Lucescu în partida Austria – România 2-1</span></h2>
<p>Mircea Lucescu a efectuat prima modificare de la Viena în minutul 61, imediat după ce austriecii au dat golul de 2-0, prin Sabitzer. Însă, schimbarea nu a fost una care să revigoreze compartimentul ofensiv, deoarece Răzvan Marin a fost înlocuit cu Adrian Șut.</p>
<p>Abia în minutul 78, „Il Luce” a decis să schimbe ceva în atac, după ce i-a introdus pe Miculescu și Alibec în locurile lui Man și Bîrligea. Iar în cele din urmă, modificările care au avut și ceva impact s-au produs în minutul 85, când Tănase și Mitriță le-au luat locurile lui Stanciu și Drăguș.</p>
<blockquote><p>Schimbările au fost făcute când a considerat domn profesor”, a declarat Florin Tănase, marcatorul unicului gol al României de la Viena, după înfrângerea cu Austria.</p></blockquote>

]]></description>
    </item>
    <item>
      <title>Ilie Dumitrescu, fără milă cu Vlad Chiricheș. L-a scos vinovat în Austria – România 2-1</title>
      <link>https://www.prosport.ro/fotbal-intern/nationala/ilie-dumitrescu-fara-mila-cu-vlad-chiriches-l-a-scos-vinovat-in-austria-romania-2-1-20190819</link>
      <description><![CDATA[<img src="https://www.prosport.ro/wp-content/uploads/2025/06/Ilie-Dumitrescu-fara-mila-cu-Vlad-Chiriches.-L-a-scos-vinovat-in-Austria-–-Romania-2-1.jpg"/><br/><p>Ilie Dumitrescu (56 de ani) l-a scos vinovat pe Vlad Chiricheș (35) pentru primul gol încasat de Horațiu Moldovan (27) în partida Austria – România 2-1.</p>
<p>Tabela de marcaj de la Viena a fost deblocată în minutul 42, atunci când atacantul Michael Gregoritsch (31) a profitat de o deviere pe spate și, din centrul careului, nemarcat, a finalizat cu un șut lângă bară.</p>
<h2><span>Vlad Chiricheș, taxat de Ilie Dumitrescu după Austria – România 2-1</span></h2>
<p>România a pierdut meciul cu numărul 3 din Grupa H a preliminariilor pentru Campionatul Mondial 2026, după ce sâmbătă seară <span>a cedat în deplasarea de la Viena, scor 1-2 în fața Austriei</span>.</p>
<p>Michael Gregoritsch a deschis scorul pe stadionul Ernst Happel, în minutul 42, după care, în minutul 60, Marcel Sabitzer a făcut ca tabela să arate 2-0 pentru gazde.</p>
<p>În schimb, unicul gol al României a venit fix la ultima fază, în minutul 90+5, atunci când Florin Tănase a înscris cu capul din centrarea lui Andrei Rațiu.</p>
<p>După meci, în momentul în care a analizat faza care a dus la deblocarea tabelei de pe Ernst Happel, Ilie Dumitrescu <span>s-a oprit la numele lui Vlad Chiricheș</span>, pe care l-a identificat drept vinovat. Motivul? Anterior minutului 42, marcatorul Michael Gregoritsch a fost ținut constant om la om de către Vlad Chiricheș. Astfel, Ilie Dumitrescu a ajuns la concluzia că era responsabilitatea jucătorului de la FCSB să fie lângă atacantul austriac în momentul în care Moldovan a fost învins.</p>
<blockquote><p>Cred că Chiricheș l-a avut în grijă pe Gregoritsch. Tot timpul era om la om la marcaj, la el. Nu știu dacă era perechea lui directă, dar în două situații clare el era acolo”, a declarat Ilie Dumitrescu, la <span>Digi Sport</span>.</p></blockquote>
<p>La faza golului lui Gregoritsch, Chiricheș era mai aproape de prima bară, unde îi făcea marcaj lui Philipp Lienhart (28 de ani), fundaș central de 1.89 metri. În schimb, mai aproape de marcatorul golului se afla Denis Drăguș (25), însă și acesta a plecat de lângă Gregoritsch după executarea cornerului. Astfel, fotbalistul Austriei a putut să îl „execute” în liniște pe Horațiu Moldovan.</p>
<h2><span>Ce a mai punctat Ilie Dumitrescu</span></h2>
<p>Revenind la analiza lui Ilie Dumitrescu, fostul mare atacant al echipei naționale a spus că diferența din partida Austria – România a mai fost făcută de aspectul fizic, gazdele fiind mult mai eficiente în dueluri:</p>
<blockquote><p>Am avut speranța că putem să contracarăm. Mie îmi dădea speranțe modul în care am început meciul, să contracarăm pressingul ăsta avansat. Chiricheș cobora între fundașii centrali, a intrat bine în joc și Drăguș, și puțin Man. Asta în primele 15 minute, după care n-am mai reușit să ieșim din pressing. Au câștigat foarte ușor duelurile, au împins liniile”, a completat componentul „Generației de Aur”.</p></blockquote>
<p>Naționala României se poate revanșa față de fani, marți, 10 iunie, de la ora 21:45, când o va întâlni pe reprezentativa Ciprului pe Arena Națională.</p>

]]></description>
    </item>
    <item>
      <title>Ianis Hagi e şomer, dar profită de timp și îşi răsfață soția pe litoralul din România</title>
      <link>https://www.prosport.ro/diverse/ianis-hagi-e-somer-dar-profita-de-timp-si-isi-rasfata-sotia-pe-litoralul-din-romania-20190757</link>
      <description><![CDATA[<img src="https://www.prosport.ro/wp-content/uploads/2025/06/Ianis-Hagi-e-somer-dar-profita-de-timp-isi-rasfata-sotia-pe-litoralul-din-Romania.jpg"/><br/><p>Ianis Hagi (26 de ani) e șomer după despărțirea de Rangers, dar nu se grăbește să semneze cu un nou club și profită de timp pentru a-și răsfăța soția pe litoralul din România.</p>
<p>Contractul mijlocașului cu gruparea din Scoția a ajuns la final în această vară și s-a știut încă de acum câteva luni că nu se va semna prelungirea.</p>
<h2><span>Ianis Hagi se bucură de vacanță alături de Elena, soția sa</span></h2>
<p>Ianis Hagi se află postura fotbalistului liber de contract și nu dă semne că ar fi aproape de a semna un angajament cu o nouă echipă.</p>
<p>În urmă cu câteva săptămâni <span>s-a scris despre transferul său la FCSB</span>, însă zvonurile s-au evaporat rapid din considerente financiare. Pe scurt, Gigi Becali a spus că nu se poate apropia de pretențiile salariale pe care le-ar avea mijlocașul.</p>
<p>De asemenea, despre <span>Ianis Hagi s-a spus că ar fi în continuare în vizorul Borussiei Monchengladbach</span>, grupare din Bundesliga, însă nici în acest caz lucrurile nu au mai avansat.</p>
<p>Până când va apărea o ofertă concretă și va fi tentat să dea cu pixul pe contract, fiul lui Gică Hagi se bucură de vacanța de vară și își răsfață soția pe litoralul din România.</p>
<p>Elena Hagi a încărcat mai multe fotografii pe <span>pagina ei de Instagram</span>, prin intermediul cărora le-a arătat urmăritorilor cum și-a petrecut ziua. Aparent, după o scurtă plimbare pe plajă, ea și soțul Ianis Hagi s-au oprit la un restaurant select de pe litoral și s-au delectat cu câte o porție de fructe de mare.</p>
<h2><span>De ce întârzie Ianis Hagi să ia o decizie: „Încă nu știu. E prima dată”</span></h2>
<p>Cei mai mulți fotbaliști aflați în ultimele 6 luni de contract aleg să negocieze din timp, astfel ca atunci când vine vara să aibă o idee concretă cu privire la ce îi așteaptă în sezonul următor.</p>
<p>Însă, în cazul lui Ianis Hagi, mijlocașul echipei naționale s-a văzut pentru prima oară pus într-o astfel de postură. Iar din dorința de a fi precaut, Hagi Jr. nu a semnat cu nicio altă echipă până când nu și-a luat adio, oficial, de la Rangers.</p>
<blockquote><p>Încă nu știu. Este pentru prima dată în cariera mea când sunt liber de contract. Sunt foarte mulțumit de sezonul avut. Am reușit să-mi întorc la 180 de grade cariera la Rangers, sunt foarte mulțumit de sezon, individual și colectiv. Acum mă concentrez să iau cea mai bună decizie pentru mine pentru că este foarte importantă. Încerc să pun în balanță tot, inclusiv echipa națională. Să mă pun într-o poziție favorabilă să pot continua progresul. Sunt liber de contract, am primit telefoane. Este greu de spus unde mă văd. Voi pune în balanță tot ce mi se oferă. Voi încerca să iau cea mai bună decizie pentru progresul meu și pentru cariera mea. Am încă 26 de ani, voi juca încă cel puțin 10 ani de acum încolo. Este un moment important și sper să fiu inspirat”, a spus Ianis Hagi, în finalul lunii mai, cu ocazia apariției de la un eveniment public.</p></blockquote>

]]></description>
    </item>
    <item>
      <title>Adversari de foc pentru România în barajul pentru Cupa Mondială! Cele 4 nume</title>
      <link>https://www.prosport.ro/fotbal-intern/nationala/adversari-de-foc-pentru-romania-in-barajul-pentru-cupa-mondiala-cele-4-nume-20190657</link>
      <description><![CDATA[<img src="https://www.prosport.ro/wp-content/uploads/2025/06/Adversari-de-foc-pentru-Romania-in-barajul-pentru-Cupa-Mondiala-Cele-4-nume.jpg"/><br/><p>România are șanse mici să se califice direct la Campionatul Mondial (CM 2026), iar la baraj ar putea întâlni adversari de top în drumul spre SUA, Mexic și Canada.</p>
<p><span>„Tricolorii” au pierdut</span> al doilea meci din grupa H și sunt la șase puncte în spatele liderului Bosnia. Sunt șanse foarte mici ca România să se califice de pe prima poziție în grupă, dar mai este o speranță la baraj, acolo unde lista potențialilor adversari este „de speriat”.</p>
<h2><span>Barajul pare a fi principalul obiectiv al „tricolorilor” după eșecul de la Viena</span></h2>
<p>Elevii lui Mircea Lucescu nu au reușit să scoată un rezultat pozitiv cu Austria și au ratat șansa de a menține distanța de 3 puncte față de liderul Bosnia. Pentru „tricolori” calculele de calificare direct din preliminarii au fost date peste cap cu acest <span>eșec dramatic</span>, astfel că FRF își îndreaptă atenția acum spre lista posibililor adversari din baraj.</p>
<p>România și-a câștigat deja dreptul de participare la barajul de calificare pentru CM 2026 grație rezultatelor din Liga Națiunilor. „Tricolorii” au câștigat anul trecut grupa din care au făcut parte cu maximum de puncte, asigurându-și deja prezența la baraj indiferent de ce fac în preliminarii.</p>
<p>Barajul de calificare la CM 2026 are loc între cele 12 echipe care termină pe locul secund în preliminarii și cele mai bune 4 câștigătoare de grupă din Liga Națiunilor, care nu reușesc să se claseze pe primele două locuri în grupele din preliminarii.</p>
<p>Specialiștii de la Football Meets Data au făcut posibilele liste pentru baraj. În baza rezultatelor înregistrate după primele trei partide, ar urma să meargă la baraj Italia, Ucraina, Turcia, Țara Galilor, Serbia, Polonia, Cehia, Grecia, Ungaria, Slovacia, Slovenia și Bosnia și Herțegovina. Acestora li s-ar putea alătura, conform rezultatelor înregistrate în Liga Națiunilor, România, Suedia, Irlanda de Nord și Macedonia.</p>
<p>România intră automat în grupa a patra valorică deoarece vine din Liga Națiunilor, în timp ce celelalte formații sunt distribuite în primele trei urne valorice în funcție de clasamentul FIFA. Posibilii adversari pentru „tricolori” din semifinalele barajului ar putea fi Italia, Turcia, Ucraina sau Țara Galilor. Adversarele nu sunt stabilite momentan, acestea fiind doar calculate pe baza rezultatelor înregistrate până în prezent. Calculele se pot da peste cap în funcție de rezultatele din ultimele etape din preliminariile CM 2026.</p>
<blockquote class="twitter-tweet">
<p dir="ltr" lang="en">If Romania 🇷🇴 qualifies for WC playoffs via UNL, their projected possible opponents in PO semifinal would be one of:</p>
<p>🇮🇹 Italy<br/>
🇺🇦 Ukraine<br/>
🇹🇷 Türkiye<br/>
🏴󠁧󠁢󠁷󠁬󠁳󠁿 Wales</p>
<p>As Pot 4 team, Romania 🇷🇴 would play the single-leg semifinal AWAY from home.</p>
<p>— Football Meets Data (@fmeetsdata) June 7, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Barajul pentru calificarea la Mondial se dispută în sistem semifinale – finală. Vor fi patru grupe diferite care vor disputa acest sistem și doar patru echipe din cele 16 intrate la baraj vor obține ultimele bilete pentru Mondialul din SUA, Mexic și Canada.</p>
<h2><span>10 naționale, calificate deja la Cupa Mondială</span></h2>
<p>Încep să apară primele naționale calificate la Mondialul din SUA, Mexic și Canada. Cel mai surprinzător nume este cel al Iordaniei, națională care va merge în premieră la Mondial după ce a obținut victorii cu Irak, Coreea de Sud și Oman.</p>
<p>Din zona asiatică s-au mai calificat până acum Japonia, Iran, Coreea de Sud și Uzbeistan. Li se alătură Noua Zeelandă, Argentina și cele trei naționale gazdă calificate din oficiu (SUA, Mexic și Canada).</p>

]]></description>
    </item>
    <item>
      <title>Un fotbalist de la naționala României e prieten cu Lamine Yamal: „Ne știm de când eram copii! Vorbim și acum!”</title>
      <link>https://www.prosport.ro/fotbal-intern/nationala/un-fotbalist-de-la-nationala-romaniei-e-prieten-cu-lamine-yamal-ne-stim-de-cand-eram-copii-vorbim-si-acum-20190699</link>
      <description><![CDATA[<img src="https://www.prosport.ro/wp-content/uploads/2025/06/Un-fotbalist-de-la-nationala-Romaniei-e-prieten-cu-Lamine-Yamal-Ne-stim-de-cand-eram-copii-Vorbim-si-acum.jpg"/><br/><p>Ianis Târbă face parte din lotul naționalei U19 a României, care va juca la turneul final al Campionatului European, programat în luna iunie la București.</p>
<p>Ianis este acum la Celta Vigo, după câțiva ani în care a activat la celebra La Masia, academia celor de la FC Barcelona. Acolo a avut șansa de a împărți vestiarul și cu Lamine Yamal, dar și cu Pau Cubarsi, Hector Fort sau Marc Guiu, fotbaliști care au făcut deja pasul în fotbalul mare.</p>
<p>Un fotbalist de la <span>naționala României</span> e prieten cu Lamine Yamal: „Ne știm de când eram copii! Vorbim și acum!”</p>
<p>Românul a vorbit într-un interviu pentru frf.ro despre relația cu <span>Lamine Yamal, devenit cel mai valoros fotbalist din lume</span>, chiar dacă va împlini 18 ani abia pe 13 iulie.</p>
<p>„Ne știm de când eram copii, avem o relație foarte bună, ne înțelegem și acum, vorbim, da. Eu și Yamal ne înțelegeam bine, e un jucător foarte bun, se vede asta. Pe o parte a terenului era el, pe cealaltă eu”, a povestit Ianis.</p>
<p>El a dezvăluit și cum arăta o zi de petrecută la FC Barcelona, club la care a fost legitimate până în 2024. „Dimineața mergeam la școală. Mai apoi, pe la 4 venea un taxi și mă ducea la academie. În jur de 17:30 ajungeam acolo, la 18:00 începea antrenamentul. După antrenament mergeam puțin și în sală. De 4 ori pe săptămână, iar final de săptămână era meci”.</p>
<p>Barcelona a reprezentat o experiență fabuloasă pentru tânărul fotbalist român. „Peste tot pe unde mergeam în turnee, Dubai, Japonia, indiferent, toată lumea se uita la noi ca la un club etalon. Cei mai buni juniori din lume erau acolo, la Barcelona. M-am întâlnit de câteva ori cu jucători de la prima echipă, am o poză cu Messi, dar n-am apucat să vorbesc cu el. Cu Pique, după un antrenament, am schimbat două cuvinte”, a mai punctat acesta.</p>
<p>Ianis Târbă este unul dintre golgheterii echipei lui Ion Marin. Naționala U19 este în grupă cu Muntenegru, Danemarca și Spania. Primul meci va fi cu Muntenegru, pe 13 iunie, apoi cel cu Spania, 16 iunie, și ultimul cu Danemarca, 19 iunie.</p>
<p>Obiectivul tricolorilor mici este să iasă din grupă și să joace una dintre semifinale.</p>
<p>Iată lotul:</p>
<p>Portari: Máté Simon (FK Csikszereda), Rafael Munteanu (Farul Constanța), Codruț Sandu (Rapid București);</p>
<p>Fundași: Alin Chinteș (Universitatea Cluj), Ionuț Cercel (FCSB), Emanuel Marincău (Mainz 05 / Germania), Darius Fălcușan (Empoli FC / Italia), Alexandru Ureche (Budapesti VSC / Ungaria), Raul Marița (Greuther Furth / Germania), Răzvan Călugăr (AFC Hermannstadt), Matei Marin (Steaua București), Mario Bărăitaru (CSM Slatina);</p>
<p>Mijlocași: Ianis Tarbă (Celta Vigo / Spania), Remus Guțea (FC Voluntari), Luca Szimionaș (Hellas Verona / Italia), Corrado Fulga (Ternana Calcio / Italia), David Matei (Universitatea Craiova), David Păcuraru (Farul Constanța), Mihai Toma (FCSB), Luca Băsceanu (Farul Constanța);</p>
<p>Atacanți: Alexandru Stoian (FCSB), Jason Vescan-Kodor (Lecce / Italia), Vlad Dănciuțiu (Austin FC II / SUA), David Barbu (Universitatea Craiova), Ioan Vermeșan (Hellas Verona / Italia).</p>

]]></description>
    </item>
  </channel>
</rss>
