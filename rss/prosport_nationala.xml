<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jean Vlădoiu, internat în stare gravă din cauza unui infarct. Surse: „Va fi operat și i se vor pune 5 stenturi la inimă”</title>
      <link>https://www.prosport.ro/fotbal-intern/nationala/jean-vladoiu-internat-in-stare-grava-din-cauza-unui-infarct-surse-va-fi-operat-si-i-se-vor-pune-5-stenturi-la-inima-20163799</link>
      <description><![CDATA[<img src="https://www.prosport.ro/wp-content/uploads/2025/05/Jean-Vladoiu-internat-in-stare-grava-din-cauza-unui-infarct.-Surse-„Va-fi-operat-si-i-se-vor-pune-5-stenturi-la-inima-1400x1050.jpg"/><br/><p>Ioan „Jean” Vlădoiu (56 de ani), component al „Generației de Aur” din fotbalul românesc, a fost internat în stare gravă din cauza unui infarct. Din primele informații, fostul atacant central născut în Călinești va fi supus unei intervenții chirurgicale și i se vor monta 5 stenturi la inimă.</p>
<p>Deși este unul dintre jucătorii care s-au menținut cel mai bine după retragere, Jean Vlădoiu are probleme mari de sănătate, la inimă. Fostul fotbalist a suferit un infarct, iar acum trece prin momente dificile, urmând a fi tratat de medici de urgență. Acesta a oferit o declarație de pe patul de spital.</p>
<h2><span>Clipe grele pentru Jean Vlădoiu! A suferit un infarct și a ajuns în stare gravă la spital</span></h2>
<p>Jean Vlădoiu, unul dintre <span>jucătorii emblematici ai echipei naționale</span>, cu 28 de meciuri bifate în tricoul primei reprezentative, traversează câteva clipe critice, din nefericire.</p>
<p>Cei de la <span>WeLoveSport.ro</span> au aflat că fostul mare atacant al „Generației de Aur” a suferit un infarct, motiv pentru care a ajuns în stare gravă la spital și a fost internat de urgență, la secția de reanimare.</p>
<p>Surse din anturajul fostului atacant de la Steaua, Dinamo și Rapid au dezvăluit pentru <span>ProSport</span> că acesta va intra într-o intervenție complexă: „Miercuri va fi operat pe inimă și i se vor monta 5 stenturi. Situația este complicată”.</p>
<h2><span>Cum a reacționat Jean Vlădoiu</span></h2>
<p>Conform sursei precizate în debutul articolului, deși a suferit un infarct, Jean Vlădoiu a ajuns pe propriile picioare la spital.</p>
<p><span>Ex-atacantul echipei naționale</span> a simțit disconfort și, după ce a fost sfătuit și de un prieten medic, s-a urcat la volanul mașinii pe care o deține și a condus până la unitatea medicală. Acolo, doctorii au descoperit că problemele sale sunt cât se poate de grave și a fost internat de urgență:</p>
<blockquote><p>Sunt la reanimare, fraților! M-am dus cu mașina vineri, nici nu voiam și mă gândeam să amân că era weekend și de atunci, direct pe aparate, pentru că analizele au relevat lucruri despre care nici acum nu îmi vine să cred. Urmează alte investigații și intervenții, dar voi fi bine”, a declarat Jean Vlădoiu, conform WeLoveSport.ro.</p></blockquote>
<p>Infarctul pe care l-a suferit Jean Vlădoiu a fost confirmat deja de medici, potrivit sursei precizate, însă fostul fotbalist de la Steaua, Dinamo și Rapid nu este la prima astfel de experiență.</p>
<p>Jean Vlădoiu a mai suferit un infarct și în urmă cu aproximativ doi ani, iar atunci situația a fost similară. Precis, el a aflat de problema medicală abia după ce a ajuns la doctor pentru un control.</p>
<p>Pentru naționala mare a României, în tricoul căreia a debutat în 1992, Jean Vlădoiu a marcat două goluri în totalul de 28 de partide jucate.</p>
<p>Unul dintre meciurile bifate de el sub tricolor este celebrul Elveția – România 4-1, de la Campionatul Mondial din 1994. Trimis pe teren în minutul 70, Jean Vlădoiu a rezistat în joc doar 3 minute. Motivul? L-a faultat dur pe un adversar și a văzut direct cartonașul roșu.</p>
<p>La nivel de echipă de club, Jean Vlădoiu a cucerit trei titluri cu Steaua București (1993, 1996 și 2001), plus două Cupe ale României (1992 și 1996).</p>

]]></description>
    </item>
    <item>
      <title>Verdictul TAS, necruțător! Presa din Kosovo, uimită de decizia în procesul cu România</title>
      <link>https://www.prosport.ro/fotbal-intern/verdictul-tas-necrutator-presa-din-kosovo-uimita-de-decizia-in-procesul-cu-romania-20163749</link>
      <description><![CDATA[<img src="https://www.prosport.ro/wp-content/uploads/2025/05/ROMANIA-KOSOVO-LIGA-NATIUNILOR-15.11.2024-1400x933.jpg"/><br/><p>Verdictul Tribunalului de Arbitraj Sportiv (TAS) de la Lausanne, privind respingerea apelului făcut de Federația de Fotbal din Kosovo (FFK) în cazul meciului abandonat cu România, din Liga Națiunilor, este aspru criticat de presa din Kosovo.</p>
<p>În urma abandonului, <span>România a câștigat cu scorul de 3-0, la „masa verde”,</span> meciul disputat pe Arena Națională.</p>
<p>TAS a recunoscut caracterul inacceptabil al scandărilor făcute de suporterii români, dar a considerat că decizia jucătorilor kosovari de a părăsi terenul a fost unilaterală și nejustificată, astfel că a menținut decizia inițială, de victorie la „masa verde” pentru România.</p>
<h2><span>Kosovo pierde definitiv în fața României</span></h2>
<p>Presa din Kosovo a evidențiat care au fost argumentele TAS care au stat la baza eșecului naționalei din Kosovo.</p>
<p>„Tribunalul de Arbitraj Sportiv a respins apelul Federației de Fotbal din Kosovo (FFK) împotriva Federației Române de Fotbal și UEFA cu privire la meciul care a avut loc în Liga Națiunilor în noiembrie anul trecut.</p>
<p>Comisia a acceptat că decizia jucătorilor kosovaria fost luată din cauza unor scandări și, deși acestea sunt inacceptabile și pot fi supuse unor sancțiuni suplimentare din partea UEFA, nu pot justifica abandonarea terenului”, a scris <span>Telegrafi</span>.</p>
<h2><span>Ce spune TAS despre meciul România – Kosovo</span></h2>
<p>TAS și-a menținut decizia inițială, câștigarea la „masa verde” de către România a meciului disputat în noiembrie, la București.</p>
<p>„Tribunalul de Arbitraj Sportiv (TAS) a respins apelul formulat de Federația de Fotbal din Kosovo (FFK) împotriva Federației Române de Fotbal (RFF) și UEFA, privind pierderea unui meci din Liga Națiunilor UEFA de către FFK pe 15 noiembrie 2024.</p>
<p>Comisia de Apel a UEFA a decis („Decizia contestată”) că meciul din Liga Națiunilor UEFA dintre echipele naționale ale Kosovo și cele ale României a fost pierdut de FFK, deoarece jucătorii echipei naționale din Kosovo au părăsit terenul din cauza scandărilor suporterilor români.</p>
<p>FFK a făcut apel la TAS împotriva acestei decizii și a solicitat UEFA să tragă la răspundere FRF pentru pierdere și să anuleze amenda de 6.000 de euro aplicată de UEFA.</p>
<p>O audiere în persoană a avut loc la sediul TAS de la Lausanne pe 24 martie 2025. Comisia a examinat dovezile și a concluzionat că jucătorii din Kosovo au luat o decizie unilaterală de a părăsi terenul de joc în absența unei directive valide din partea arbitrului și au fost responsabili pentru desfășurarea meciului abandonat.</p>
<p>Comisia a recunoscut că decizia jucătorilor din Kosovo a fost luată din cauza anumitor scandări și, deși inacceptabile și subiectul altor sancțiuni din partea UEFA, acestea nu pot justifica abandonarea terenului de către echipa națională a Kosovo.</p>
<p>Arbitrul trebuia să decidă pașii de urmat. În plus, Comisia a remarcat că jucătorii kosovari au refuzat în mod clar să respecte instrucțiunile arbitrului, să se întoarcă pe teren și să continue meciul.</p>
<p>Comisia a decis că FFK, nu FRF, a fost responsabilă pentru nefinalizarea meciului. Apelul formulat de FFK este respins, iar decizia atacată este menținută”, se arată în comunicatul <span>TAS</span>.</p>
<p>Reamintim că rezultatul de la „masa verde” a decis ckasamentul Grupei a 2-a a Ligii C, unde România a terminat cu 18 puncte și și-a asigurat promovarea <span>în Liga B a competiției</span>.</p>

]]></description>
    </item>
    <item>
      <title>A venit decizia TAS în cazul Kosovo – România. Ce lovitură!</title>
      <link>https://www.prosport.ro/fotbal-intern/nationala/a-venit-decizia-tas-in-cazul-kosovo-romania-ce-lovitura-20163078</link>
      <description><![CDATA[<img src="https://www.prosport.ro/wp-content/uploads/2025/05/A-venit-decizia-TAS-in-cazul-Kosovo-Romania.-Ce-lovitura-1400x1050.jpg"/><br/><p>A venit decizia Tribunalului de Arbitraj Sportiv de la Lausanne în cazul meciului dintre România și Kosovo, din Liga Națiunilor, ediția 2024-2025.</p>
<p>Reamintim că „Tricolorii” au câștigat cu scorul de 3-0, la „masa verde”, meciul disputat la București, după ce oaspeții au părăsit terenul fără acordul arbitrului.</p>
<h2><span>TAS a luat decizia în legătură cu meciul dintre România și Kosovo</span></h2>
<p><span>România a câștigat cu scorul de 3-0, la „masa verde”, meciul disputat la București</span>, în fața naționalei din Kosovo, după ce oaspeții au părăsit terenul fără acordul arbitrului. Reamintim că, în prelungirile partidei, la scorul de 0-0, Amir Rrahmani l-a bruscat pe Denis Alibec, apoi le-a cerut coechipierilor să părăsească suprafața de joc, fiind deranjat de faptul că mai mulți ultrași au scandat „Serbia, Serbia”.</p>
<p>După partida respectivă, Federația Română de Fotbal s-a ales cu o amendă de 128.000 de euro de la UEFA, iar echipa națională va juca fără suporteri o partidă din următoarea competiție organizată de UEFA.</p>
<p>De partea cealaltă, Kosovo a pierdut meciul cu scorul de 3-0 și a primit și o amendă în valoare de 6.000 de euro.</p>
<p>Kosovarii nu au fost de acord cu această decizie și<span> au făcut apel la TAS</span>, dar Tribunalul de Arbitraj Sportiv de la Lausanne și-a menținut verdictul inițial.</p>
<p>În cursul zilei de astăzi, 5 mai 2025, TAS a anunțat că și-a menținut decizia inițială.</p>
<p>„Lausanne, 5 mai 2025 – Tribunalul de Arbitraj Sportiv (TAS) a respins apelul formulat de Federația de Fotbal din Kosovo (FFK) împotriva Federației Române de Fotbal (RFF) și UEFA, privind pierderea unui meci din Liga Națiunilor UEFA de către FFK pe 15 noiembrie 2024.</p>
<p>Comisia de Apel a UEFA a decis (”Decizia contestată”) că meciul din Liga Națiunilor UEFA dintre echipele naționale ale Kosovo și cele ale României a fost pierdut de FFK, deoarece jucătorii echipei naționale din Kosovo au părăsit terenul din cauza scandărilor suporterilor români.</p>
<p>FFK a făcut apel la TAS împotriva acestei decizii și a solicitat UEFA să tragă la răspundere FRF pentru pierdere și să anuleze amenda de 6.000 de euro aplicată de UEFA.</p>
<p>O audiere în persoană a avut loc la sediul TAS de la Lausanne pe 24 martie 2025. Comisia a examinat dovezile și a concluzionat că jucătorii din Kosovo au luat o decizie unilaterală de a părăsi terenul de joc în absența unei directive valide din partea arbitrului și au fost responsabili pentru desfășurarea meciului abandonat.</p>
<p>Comisia a recunoscut că decizia jucătorilor din Kosovo a fost luată din cauza anumitor scandări și, deși inacceptabile și subiectul altor sancțiuni din partea UEFA, acestea nu pot justifica abandonarea terenului de către echipa națională a Kosovo.</p>
<p>Arbitrul trebuia să decidă pașii de urmat. În plus, Comisia a remarcat că jucătorii kosovari au refuzat în mod clar să respecte instrucțiunile arbitrului, să se întoarcă pe teren și să continue meciul.</p>
<p>Comisia a decis că FFK, nu FRF, a fost responsabilă pentru nefinalizarea meciului. Apelul formulat de FFK este respins, iar decizia atacată este menținută.</p>
<p>La 13 februarie 2025, TAS a respins un apel separat al FRF împotriva UEFA, privind sancțiunile în timpul aceluiași meci pentru comportamentul rasist și/sau discriminatoriu al suporterilor și transmiterea de mesaje politice provocatoare, nepotrivite pentru un eveniment sportiv. În acest caz, TAS a decis că încălcările comise de susținătorii României au fost grave și că sancțiunile (amenzi multiple în valoare totală de 128.000 de euro) nu au fost disproporționate”, a transmis <span>TAS</span>.</p>

]]></description>
    </item>
    <item>
      <title>Mircea Lucescu a intervenit în forță în cazul Dennis Man. Ce a văzut selecționerul României la antrenamentul Parmei: „De asta suferă”</title>
      <link>https://www.prosport.ro/fotbal-extern/stranieri/mircea-lucescu-a-intervenit-in-forta-in-cazul-dennis-man-ce-a-vazut-selectionerul-romaniei-la-antrenamentul-parmei-de-asta-sufera-20163000</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-intervenit-in-forta-in-cazul-Dennis-Man.-Ce-a-vazut-selectionerul-Romaniei-la-antrenamentul-Parmei-„De-asta-sufera-1.jpg"/><br/><p>Dennis Man nu traversează o perioadă prea bună la Parma și selecționerul Mircea Lucescu a sărit în apărarea internaționalului român.</p>
<p>După meciul cu Como, <span>Dennis Man a fost făcut praf de italieni</span>, însă atât Cristi Chivu cât și Mircea Lucescu au făcut tot posibilul să îi ofere suport fotbalistului aflat în cea mai slabă perioadă a carierei. Selecționerul României a vizitat Parma și a vorbit despre situația lui Dennis Man, după ce l-a urmărit la un antrenament al echipei.</p>
<h2><span>Mircea Lucescu, verdict despre situația lui Dennis Man: „Are nevoie de sprijin”</span></h2>
<p>Internaționalul român a pierdut locul de titular la Parma. Nici de la venirea lui Cristi Chivu la cârma nou-promovatei nu a primit mai multe minute, însă atunci când a fost introdus pe teren pe finalul meciurilor, nu a avut un impact pozitiv. La ultimul meci cu Como a ieșit în lacrimi de pe teren, vizibil afectat de ratările care au costat-o scump pe Parma.</p>
<p>Mircea Lucescu s-a aflat zilele acestea în Italia. I-a vizitat pe Chivu, Man și Mihăilă la Parma, acordând un interviu pentru Parma Today în care a vorbit deschis despre Dennis Man. Selecționerul consideră că în acest moment Man are nevoie de încrederea echipei și de liniște pentru a reveni la forma din sezonul trecut.</p>
<p>„Nu este corect să se arunce vina pe el în felul acesta. Man este în progres, dar are nevoie de sprijinul întregului mediu. Criticile nu-i fac bine. Publicul din Parma trebuie să înțeleagă că traversează un moment delicat. Dennis este un jucător care poate decide un meci de unul singur. trebuie doar să-și regăsească starea de spirit potrivită.</p>
<p>(…) Am văzut antrenamentul de joi, Dennis a fost printre cei mai buni. Vorbind cu el, am simțit însă că nu este liniștit: îi lipsește încrederea. În ceea ce mă privește, a jucat mereu bine la echipa națională. Are nevoie să trăiască situații pozitive și să aibă mai multă încredere în sine. Avem de-a face cu un băiat introvertit, care trebuie înțeles.</p>
<p>Anul trecut, în Serie B, a fost unul dintre cei mai buni, iar fluierăturile nu-l ajută. Sfatul meu? Trebuie să fie liniștit și să nu sufere din cauza tuturor acestor comentarii negative. L-aș încuraja să fie mai implicat în viața grupului. Din punct de vedere tehnic nu se discută, trebuie doar să fie disponibil și să se sacrifice, chiar dacă nu este ușor pentru cineva cu caracteristicile lui.</p>
<p>Trebuie să simtă încrederea celor din jurul său. A greșit, ok. Dar acest moment va trece și va reveni mai puternic ca înainte. Chivu este mulțumit de cum se antrenează și sperăm că echipa se va salva. Apoi, la anul, se va sta la masă și se vor face toate analizele necesare”, a spus Mircea Lucescu pentru <span>Parma Today.</span></p>
<h2><span>Cristi Chivu, susținere totală pentru Dennis Man: „Am trecut și eu prin asta”</span></h2>
<p>Eșecul suferit în fața celor de la Como a crescut tensiunile la Parma, echipă care se luptă pentru evitarea retrogradării. <span>Venirea lui Cristi Chivu</span> într-un moment extrem de dificil le-a reaprins speranțele fanilor, dar aceștia l-au taxat dur pe Dennis Man pentru evoluțiile modeste din acest an.</p>
<p>Antrenorul „cruciaților” a vorbit despre situația lui Man și a precizat că jucătorul are nevoie de ajutor din punct de vedere moral. Și Chivu a traversat perioade de acest gen, astfel că își înțelege elevul.</p>
<p>„Man este un băiat care are nevoie de ajutor din punct de vedere mental, nu trece printr-o perioadă ușoară. Știm cât de important este, calitatea lui poate face diferența. (…)Sunt momente dificile de gestionat, am trecut și eu prin perioade de genul acesta. Mă interesează reacția lui, pentru a-l putea pune apoi pe teren”, a declarat Cristi Chivu, citat de <span>tuttomercatoweb.</span></p>
<ul>
<li>12.5 milioane de euro e cota jucătorului, potrivit Transfermarkt.</li>
<li>A bifat 33 de meciuri, a marcat 4 goluri și a dat 5 pase decisive la revenirea în Serie A.</li>
</ul>

]]></description>
    </item>
    <item>
      <title>Scoțienii anunță plecarea lui Ianis Hagi de la Rangers! Unde ar urma să joace fiul „Regelui”</title>
      <link>https://www.prosport.ro/fotbal-extern/scotienii-anunta-plecarea-lui-ianis-hagi-de-la-rangers-unde-ar-urma-sa-joace-fiul-regelui-20162615</link>
      <description><![CDATA[<img src="https://www.prosport.ro/wp-content/uploads/2025/05/Scotienii-anunta-plecarea-lui-Ianis-Hagi-de-la-Rangers-Unde-ar-urma-sa-joace-fiul-„Regelui-1400x765.jpg"/><br/><p>Ianis Hagi a ieșit accidentat de pe teren, după numai 17 minute, în derby-ul Rangers – Celtic, scor 1-1, iar la final i-a fost anunțată plecarea de la echipă.</p>
<p>Conform presei scoțiene, destinația băiatului „Regelui” va fi Turcia, acolo un de este dorit cu ardoare de către granzii Galatasaray și Fenerbahce.</p>
<h2><span>A fost anunțată plecarea lui Ianis Hagi de la Rangers! Unde va juca din vară internaționalul român</span></h2>
<p>Foarte probabil, Ianis Hagi a jucat ultimele sale minute în tricoul echipei de pe „Ibrox Park”. <span>Tricolorul a părăsit teren accidentat</span>, la puțin timp după ce intrase în derby-ul Rangers – Celtic, încheiat 1-1. La finalul întâlnirii i-a fost anunțată plecarea!</p>
<p>Potrivit jurnaliștilor scoțieni, acesta va semna în vară cu o echipă din Turcia, fiind dorit de granzii Galatasaray și Fenerbahce. Prima este echipa unde a făcut istorie tatăl său, iar la cea de-a doua este antrenată de Jose Mourinho, prieten la cataramă cu Giovanni Becali, impresarul jucătorului.</p>
<p>„Tragica despărțire a lui Ianis Hagi Ibrox. Ianis Hagi a jucat în Glasgow Derby doar 17 minute. Cum contractul său expiră la finalul sezonului, este greu de grezut ca Hagi să mai joace în vreunul dintre cele 3 meciuri fără miză pe care echipa lui Barry Ferguson le mai are de disputat.</p>
<p>Mijlocașul român și-a sucit genunchiul într-o simulare pentru un penalty. După ce a primit îngrijiri pe teren și părea că își revine, a plecat rapid spre vestiare și a pus aproape sigur capăt carierei sale la Ibrox. După ce a jucat în Spania, Italia, Belgia și Scoția, se pare că Turcia va fi următoarea destinație a lui Ianis Hagi, a cărui carieră se îndreaptă spre anonimat”, scrie <span>Video Celts</span>.</p>
<p><img alt="" class="size-full wp-image-20162167" decoding="async" fetchpriority="high" height="957" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/profimedia-0995066888.jpg" srcset="https://www.prosport.ro/wp-content/uploads/2025/05/profimedia-0995066888.jpg 1400w, https://www.prosport.ro/wp-content/uploads/2025/05/profimedia-0995066888-768x525.jpg 768w" width="1400"/></p>
<h2><span>Accidentare la celălalt genunchi. Se așteaptă vești de la staff-ul medical</span></h2>
<p>Pe 21 ianuarie 2022, Ianis suferea o ruptură a ligamentelor încrucișate la genunchiul drept. Accidentarea a fost una mai gravă decât se preconiza inițial, astfel că, românul revenea pe teren după un an de zile, pe 28 ianuarie 2023.</p>
<p>De data aceasta, <span>fotbalistul s-a accidentat la genunchiul stâng</span>, în urma unui duel în careul advers, cu mijlocașul Callum McGregor de la Celtic.</p>
<p>„Probabil e un fault asupra mea, dacă e ceva. Nu e o greșeală să îți pui corpul în față într-un duel. Mă lovește el cu piciorul. Deci, nicio șansă”, a spus McGregor, potrivit <span>bbc.com</span>.</p>
<p>Românul a primit îngrijiri medicale și a ieșit pe picioare de pe gazon, veste bună la prima vedere. După ce a fost schimbat, Ianis Hagi a fost tare nervos și nu a rămas pe banca de rezerve, plecat golonț la vestiare.</p>
<p> </p>
<p> </p>

]]></description>
    </item>
  </channel>
</rss>
