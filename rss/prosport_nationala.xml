<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ovidiu Ioanițoaia, prietenul lui Mircea Lucescu, confirmă gravitatea problemelor de sănătate, susținută de ProSport: „Merge la un specialist în oncologie pentru second opinion”</title>
      <link>https://www.prosport.ro/fotbal-intern/nationala/ovidiu-ioanitoaia-prietenul-lui-mircea-lucescu-confirma-gravitatea-problemelor-de-sanatate-sustinuta-de-prosport-merge-la-un-specialist-in-oncologie-pentru-second-opinion-20380084</link>
      <description><![CDATA[<img src="https://www.prosport.ro//wp-content/uploads/2026/02/Ovidiu-Ioanitoaia-prietenul-lui-Mircea-Lucescu-confirma-gravitatea-problemelor-de-sanatate-sustinuta-de-ProSport-e1770727182119.jpg"/><br/><p>Mircea Lucescu va merge în Belgia pentru a fi consultat de către prof. dr. Ștefan Constantinescu, anunță Ionițioaia, prieten apropiat al selecționerului.</p>
<p><span>ProSport a anunțat în exclusivitate la sfârșitul lui ianuarie faptul că Mircea Lucescu are probleme serioase de sănătate</span> și că a ajuns sub supraveghere medicală.</p>
<h2><span>Mircea Lucescu, control medical la un specialist în oncologie moleculară</span></h2>
<p>Deși s-a susținut varianta unei răceli, de fapt situația nu este tocmai simplă. De altfel, <span>Mircea Lucescu nu va fi prezent la tragerea la sorți pentru Liga Națiunilor, așa cum ProSport a scris în exclusivitate</span>.</p>
<p>La începutul lui februarie, selecționerul echipei naționale a României a ajuns la Spitalul Universitar, unde a primit îngrijiri medicale pentru o săptămână.</p>
<p>Întărind varianta prezentată de <span>ProSport</span>, Ovidiu Ioanițoaia a explicat acum, potrivit GSP: „A ieșit din spital. E clar că, dacă i-au dat drumul, l-au externat, înseamnă că lucrurile merg bine, că starea lui e bună. Stă câteva zile acasă, se pregătește să plece săptămâna viitoare la Bruxelles, pentru a afla o a doua opinie de la un specialist de renume mondial, un român, spre bucuria noastră, un compatriot care are și cetățenie belgiană.</p>
<p>E vorba despre prof. dr. Ștefan Constantinescu, 61 de ani, care a terminat Facultatea de Medicină la București, «Carol Davila», în 1988. A plecat între timp la specializări, are una la Memphis, în Tennessee, una la Cambridge, în Massachusetts. Este unul dintre primii specialiști în oncologie moleculară din lume. Este profesor la Universitatea Catolică din Leuven, la 20 de kilometri de Bruxelles, universitate fondată la 1425. Consultă și la Spitalul Saint-Luc din Bruxelles”.</p>
<h2><span>„El vrea să afle, cum se spune, un second opinion”</span></h2>
<p>Naționala se pregătește de barajul cu Turcia, iar situația medicală a selecționerului nu e clarificată. „Mircea Lucescu ar fi vrut să se ducă mai repede, pentru că are treabă, vine barajul cu Turcia, dar nu erau locuri disponibile atât de rapid. Profesorul Constantinescu l-a programat abia săptămâna viitoare. Merge selecționerul pentru a afla o altă opinie, pentru a se lămuri ce afecțiune are și cât de serioasă este. La București, părerile sunt oarecum împărțite și să sperăm că prof. dr. Ștefan Constantinescu va ajunge la o concluzie mulțumitoare din punctul de vedere al pacientului…Starea lui Mircea Lucescu este bună. Dacă n-ar fi fost, nu l-ar fi lăsat să plece din spital, medicii sunt precauți. El vrea să afle, cum se spune, un second opinion, a mai explicat Ioanițoaia.</p>
<ul>
<li>România se va duela cu Turcia la data de 26 martie, în semifinalele barajului pentru CM 2026. Dacă învinge, naționala noastră va întâlni învingătoarea dintre Slovacia şi Kosovo, pe 31 martie, în finala barajului.</li>
<li>În ultima perioadă, <span>Lucescu a fot internat de trei ori</span></li>
</ul>

]]></description>
    </item>
    <item>
      <title>EXCLUSIV Mircea Lucescu a luat decizia înainte de tragerea la sorți pentru Liga Națiunilor! Ce va face selecționerul României</title>
      <link>https://www.prosport.ro/fotbal-extern/liga-natiunilor/mircea-lucescu-a-luat-decizia-inainte-de-tragerea-la-sorti-pentru-liga-natiunilor-ce-va-face-selectionerul-romaniei-20380027</link>
      <description><![CDATA[<img src="https://www.prosport.ro//wp-content/uploads/2026/02/Mircea-Lucescu-a-luat-decizia-inainte-de-tragerea-la-sorti-pentru-Liga-Natiunilor-Ce-va-face-selectionerul-Romaniei-e1770721814179-1400x784.jpg"/><br/><p>Mircea Lucescu a luat o decizie importantă chiar înainte de tragerea la sorți pentru Liga Națiunilor, care va avea loc pe data de 12 februarie 2026, în Belgia, la Bruxelles, la Palais 3 Expo Hall.</p>
<p>Selecționerul echipei naționale a României, care s-a confruntat cu mai multe probleme de sănătate în ultima perioadă, nu va fi prezent la acest eveniment important.</p>
<h2><span>Mircea Lucescu nu va fi prezent la tragerea la sorți pentru Liga Națiunilor</span></h2>
<p>Joi, pe data de 12 februarie 2026, în Belgia, la Bruxelles, la Palais 3 Expo Hall, va avea loc tragerea la sorți pentru Liga Națiunilor. Conform informațiilor obținute de <span>ProSport</span>, selecționerul Mircea Lucescu a decis să nu se prezinte la acest eveniment important pentru prima reprezentativă.</p>
<p>Selecționerul echipei naționale a României<span> s-a confruntat cu mai multe probleme de sănătate în ultima perioadă</span>, iar acest lucru poate reprezintă motivul pentru care a ales să nu zboare până la Bruxelles. Reamintim că „Il Luce”<span> a fost internat la Spitalul Universitar din București</span>, unde a beneficiat de tratament de specialitate și a fost ținut sub strictă supraveghere medicală.</p>
<p>Totodată, este foarte probabil ca experimentatul tehnician să plece în străinătate, pentru a obține o a doua opinie din partea medicilor.</p>
<h2><span>România, în Liga B</span></h2>
<p>Reamintim că echipa națională a României a reușit să câștige grupa din care a făcut parte în ediția precedentă a Ligii Națiunilor, în Liga C, unde s-a clasat peste Kosovo, Cipru și Lituania. Astfel, prima reprezentativă a țării noastre a promovat în Liga B și face parte din urna a treia, alături de naționale precum Slovenia, Georgia și Irlanda, echipe pe care nu le mai poate întâlni în următoarea ediție de Nations League.</p>
<p>Componența urnelor este următoarea:</p>
<p>Urna 1: Scoția, Ungaria, Polonia, Israel<br/>
Urna 2: Elveția, Bosnia, Austria, Ucraina<br/>
Urna 3: Slovenia, Georgia, Irlanda, ROMÂNIA<br/>
Urna 4: Suedia, Macedonia de Nord, Irlanda de Nord, Kosovo</p>
<p>Liga Națiunilor va debuta în luna septembrie. Începând cu această ediție, echipele naționale masculine nu vor mai avea trei perioade FIFA în toamnă, ci doar două.  În prima, între 24 septembrie și 6 octombrie, se vor disputa primele patru meciuri, iar ultimele două etape vor avea loc în luna noiembrie.</p>
<h2><span>Programul Nations League</span></h2>
<p>Etapa 1: 24-26 septembrie 2026.<br/>
Etapa 2: 27-30 septembrie 2026.<br/>
Etapa 3: 30 septembrie – 3 octombrie 2026.<br/>
Etapa 4: 4-6 octombrie 2026.<br/>
Etapa 5: 12-14 noiembrie 2026.<br/>
Etapa 6: 15-17 noiembrie 2026.</p>

]]></description>
    </item>
    <item>
      <title>DECLARAȚII Răzvan Burleanu a anunțat când va hotărî cine va sta pe banca naționalei României la barajul cu Turcia: „Decizia finală o vom lua atunci”</title>
      <link>https://www.prosport.ro/fotbal-intern/razvan-burleanu-a-anuntat-cand-va-hotari-cine-va-sta-pe-banca-nationalei-romaniei-la-barajul-cu-turcia-decizia-finala-o-vom-lua-atunci-20379580</link>
      <description><![CDATA[<img src="https://www.prosport.ro//wp-content/uploads/2026/02/Razvan-Burleanu-a-anuntat-cand-va-hotari-cine-va-sta-pe-banca-nationalei-Romaniei-la-barajul-cu-Turcia-„Decizia-finala-o-vom-lua-atunci.jpeg"/><br/><p>Răzvan Burleanu a vorbit despre  situația lui Mircea Lucescu și a anunțat când se va decide dacă va mai continua pe banca naționalei sau va veni un alt selecționer pentru barajul din martie.</p>
<p>Mircea Lucescu nu s-a simțit bine la începutul acestui an<span><span>. </span></span><span>Problemele selecționerului s-ar fi agravat</span>, dar președintele FRF a anunțat că situația sa e stabilă în acest moment și va merge în străinătate pentru a doua opinie. Decizia privind selecționerul care va pregăti lotul pentru barajul cu Turcia va fi luată pe 20 februarie.</p>
<h2><span>20 februarie, zi decisivă pentru soarta lui Lucescu la națională</span></h2>
<p><span>Starea de sănătate </span>a lui Mircea Lucescu a fost un subiect dezbătut în ultimele zile, dat fiind faptul că a mai rămas puțin timp până la barajul decisiv pentru calificarea la Cupa Mondială.</p>
<p>Răzvan Burleanu a anunțat că actualul selecționer se simte mai bine, dar se va discuta pe 20 februarie dacă va putea continua sau nu pe banca tehnică. Abia de atunci vor începe discuțiile cu alți antrenori, dacă va fi cazul.</p>
<p>„Am purtat o nouă discuție cu domnul Lucescu, înainte de a fi externet. Situația nu s-a schimbat. Domnul Lucescu se va deplasa în afara țării pentru a cere a doua opinie. Decizia finală o vom lua pe 20 februarie.</p>
<p>Azi se simțea foarte bine. Însă, ținând cont de vârstă, de experiența medicală prin care a trecut, pentru a se simți încrezător are nevoie de altă opinie medicală. Am convenit ca până pe 20 februarie să luăm o decizie finală, legată de starea lui de sănătate și să avem un selecționer optim ca să pregătească meciurile.</p>
<p>Toți selecționerii cu care am lucrat știu foarte bine. Dacă nu am dreptate, vă rog să interveniți. Nu am discutat cu alt selecționer cât cel actual avea contract și era în obiectiv. Discuțiile le vom face după 20 februarie, dacă starea de sănătate a domnului Lucescu nu va putea sta pe banca tehnică. Această întrebare ar trebui s-o adresați domnului Lucescu.</p>
<p>Nu s-a discutat niciodată despre numele viitorului selecționer, ci despre echipa națională și pe îndeplinirea obiectivului, câștigarea meciului cu Turcia. Prioritatea federației este starea de sănătate a domnului Lucescu. Meciurile naționale sunt diferite de ale echipelor de club, din punctul de vedere al stresului și al tensiunii. Și noi și el vrem să fim siguri că nu vom avea surprize.” ,a declarat Răzvan Burleanu, la <span>FRF TV</span>.</p>

]]></description>
    </item>
    <item>
      <title>Cât costă înlocuirea gazonului care a stricat ultimul meci al echipei naționale</title>
      <link>https://www.prosport.ro/fotbal-intern/nationala/cat-costa-inlocuirea-gazonului-care-a-stricat-ultimul-meci-al-echipei-nationale-20379513</link>
      <description><![CDATA[<img src="https://www.prosport.ro//wp-content/uploads/2026/02/Cat-costa-inlocuirea-gazonului-care-a-stricat-ultimul-meci-al-echipei-nationale-1400x656.jpg"/><br/><p>Naționala României a terminat anul 2025 la Ploiești. Tricolorii au jucat contra primei reprezentative din San Marino, pe stadionul „Ilie Oană”, încheind preliminariile CM 2026 cu un categoric 7-1.</p>
<p>Un <span>meci jucat pe un gazon care a arătat înfiorător</span> și care strică toate partidele atunci când vremea este nefavorabilă.</p>
<h2><span>„Trebuie să identificăm banii anul acesta”</span></h2>
<p>Din păcate, șansele de a fi înlocuit acest gazon, care nu a fost schimbat niciodată din 2011, de la inaugurarea stadionului unde <span>Petrolul Ploiești joacă meciurile de acasă</span>, sunt destul de mici.</p>
<p>Deși anul trecut au fost realizate documentațiile necesare pentru înlocuirea gazonului, oficialitățile locale au ajuns la concluzia că suma necesară estimată pentru această operațiune s-ar ridica la circa 800.000 de euro.</p>
<p>Bani care nu există, Primăria Ploiești anunțând azi că urmează caute fonduri pentru a acoperi o astfel de investiție, dată fiind situația financiară precară actuală. „Trebuie să bugetăm, să găsim banii, anul trecut erau bugetați. A fost dorința clubului să nu intervenim pe gazon anul trecut. Trebuie să identificăm banii anul acesta, dar până nu se aprobă bugetul local nu avem o garanție. Dorința există, atât din partea mea, cât și a CSM și a colegilor din Consiliul Local”, a declarat primarul Mihai Polițeanu.</p>
<h2><span>„Este un cerc vicios”</span></h2>
<p>Edilul Ploieștiului a mai spus:  „Este un cerc vicios, noi suntem alături de club, dar Petrolul are datorii către Primărie și trebuie să-și stingă datoriile. Abia după aceea, clubul, ca orice ONG, va putea depune proiecte pentru obținerea de finanțare de la primărie. Cu cât mai repede vor plăti, cu atât mai repede vor putea depune proiecte pentru finanțare locală, pe legea 350”.</p>
<p>De la inaugurarea stadionului „Ilie Oană”, care a avut loc pe 25 septembrie 2011, gazonul nu a fost schimbat complet până acum, ci doar „cârpit”. Problemele sunt cauzate în principal din cauza sistemului de drenaj care este complet depășit.</p>
<p>Deși are un gazon delicat, în special în condiții de vreme rea, arena ploieșteană găzduiește destul de des meciuri internaționale, fiind clasificat de UEFA la nivelul 4. În afara meciului naționalei cu San Marino, anul trecut pe „Ilie Oană” s-au jucat și trei meciuri de la Campionatul European Under 19. Petrolul Ploiești, echipă care joacă meciurile de acasă acolo, este doar chiriașă, stadionul aparținând Primăriei.</p>

]]></description>
    </item>
    <item>
      <title>EXCLUSIV Gică Hagi a refuzat să preia naționala României la barajul cu Turcia!</title>
      <link>https://www.prosport.ro/fotbal-intern/nationala/gica-hagi-a-refuzat-sa-preia-nationala-romaniei-la-barajul-cu-turcia-20379502</link>
      <description><![CDATA[<img src="https://www.prosport.ro//wp-content/uploads/2026/02/Gica-Hagi-a-refuzat-sa-preia-nationala-Romaniei-la-barajul-cu-Turcia.jpg"/><br/><p>Gică Hagi a refuzat să preia echipa națională a României la barajul cu Turcia, pentru calificarea la Cupa Mondială din 2026, iar <span>ProSport </span>vă prezintă detalii despre negocierile purtate de „Rege” cu FRF.</p>
<p>Având în vedere că Mircea Lucescu s-a confruntat cu mai multe probleme de sănătate în ultima perioadă, Răzvan Burleanu a căutat o soluție pentru banca tehnică a primei reprezentative, care se află în fața unui meci extrem de dificil și important.</p>
<h2><span>Gică Hagi a refuzat oferta de a prelua naționala României</span></h2>
<p><span>Gică Hagi nu va fi selecționerul României pentru barajul cu Turcia</span>, chiar dacă Mircea Lucescu va decide să se retragă până la partida din martie. Surse <span>ProSport</span>, din anturajul patronului de la Farul Constanța, au dezvăluit că „Regele” a refuzat oferta pe care a primit-o din partea Federației Române de Fotbal.</p>
<p>Conform informațiilor obținute, se pare că Gică Hagi nu vrea să preia prima reprezentativă într-un moment critic și să riște un nou eșec usturător, de tipul celui cu Slovenia. „Regele” și-ar dori să fie implicat într-un proiect pe termen lung, pentru a avea ocazia să construiască o echipă națională puternică.</p>
<p>„Răzvan Burleanu i-a oferit naționala României pe tavă lui Gică Hagi. Sănătatea lui Mircea Lucescu este șubredă, în ciuda tuturor aparențelor pe care vor unii să le păstreze, inclusiv din presa apropiată de selecționer. Președintele FRF a fost obligat să ia în calcul un alt antrenor pentru barajul cu Turcia. I-a propus lui Hagi să vină de acum, dar acesta l-a refuzat categoric.</p>
<p>Nu vrea să vină într-un moment critic și să riște un nou eșec, de tipul celui cu Slovenia. Dacă va accepta, Hagi o va face doar cu un proiect pe termen lung”, au dezvăluit sursele noastre, care au precizat că discuțiile pentru viitor rămân deschise între cele două părți.</p>
<p>Reamintim că România va da piept cu Turcia, la Istanbul, în barajul pentru calificarea la Cupa Mondială din 2026, într-o partidă programată pe data de 26 martie. În cazul în care vor reuși să se impună, „Tricolorii” vor da piept cu câștigătoarea meciului dintre Slovacia și Kosovo.</p>
<h2><span>Ce probleme a întâmpinat Mircea Lucescu</span></h2>
<p>Conform informațiilor existente, <span>Mircea Lucescu s-a confruntat în ultimele luni cu probleme </span>cardiace, dar și cu o grivă severă, care l-a pus la pat. Ulterior, experimentatul tehnician s-a ales și cu un furuncul în zona inghinală, pentru care a avut nevoie de tratament de specialitate, fiind ținut sub strictă supraveghere medicală, la Spitalul Universitar din București.</p>

]]></description>
    </item>
  </channel>
</rss>
