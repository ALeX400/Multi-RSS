<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Uluitor! Fotbalistul român n-a vrut să semneze cu Manchester City, dar a fost obligat de patron: „El m-a împins!”</title>
      <link>https://www.prosport.ro/fotbal-extern/uluitor-fotbalistul-roman-n-a-vrut-sa-semneze-cu-manchester-city-dar-a-fost-obligat-de-patron-el-m-a-impins-20354950</link>
      <description><![CDATA[<img src="https://www.prosport.ro//wp-content/uploads/2026/01/Uluitor-Fotbalistul-roman-n-a-vrut-sa-semneze-cu-Manchester-City-dar-a-fost-obligat-de-patron-„El-m-a-impins-1400x933.jpg"/><br/><p>Costel Pantilimon (38 de ani), fost portar la Manchester City în intervalul 2011-2014, a rememorat momentul în care a ajuns să semneze cu „cetățenii”.</p>
<p>Legitimat pe atunci la Poli Timișoara, Pantilimon a mers la o grupare din Premier League aflată în plină ascensiune. De altfel, portarul și-a trecut în palmares și două titluri cucerite în prima divizie a fotbalului englez.</p>
<h2><span>Cum a ajuns Costel Pantilimon să semneze cu Manchester City, deși visul său era Serie A</span></h2>
<p>Costel Pantilimon a fost legitimat la Manchester City timp de trei ani, în perioada 2011-2014, și a făcut parte din prima generație de succes a „cetățenilor”, din secolul XXI.</p>
<p><span>Pantilimon a fost antrenat de Roberto Mancini, iar în teren a făcut echipă cu fotbaliști precum Mario Balotelli și Edin Dzeko</span>, aflați pe mare val la începutul anilor 2010. Iar după aventura de pe Etihad, portarul român a rămas în palmares cu două titluri cucerite în Premier League, 2012 și 2014, o Cupă a Ligii și o Supercupă a Angliei. A fost primele titluri din dreptul lui Manchester City, după o așteptare de peste patru decenii. Concret, în 1968 câștigase City ultimul campionat în Anglia.</p>
<p>Revenind în prezent, <span>Costel Pantilimon, care deține licența de antrenor</span>, a rememorat în cadrul unui podcast momentul în care a ajuns să semneze cu formația din Premier League.</p>
<p>Pantilimon traversa o formă foarte bună alături de Poli Timișoara și visa să facă un pas important în carieră, doar că nu în Anglia, ci în Serie A din Italia. Astfel, atunci când a auzit prima oară de interesul lui Manchester City, „Panti” s-a gândit să îi refuze pe „cetățeni” și să mai aștepte pentru o eventuală propunere din campionatul italian, de unde negociase deja cu Udinese.</p>
<p>„Eu îmi doream foarte mult să plec în Italia, aveam niște discuții destul de avansate. Eu aveam în cap școala de portari italiană. Nu s-a concretizat, fusesem chiar la Barcelona să negociem cu Udinese, dacă nu mă înșel. Voiam să plec. (n.r. – Îți doreai la City) Mă crezi că nu-mi doream? Domnul Iancu (n.r. – Marian Iancu, patronul Politehnicii Timișoara pe atunci) a avut un cuvânt greu de spus, el m-a împins. Eu nu știam foarte mult despre fotbalul englez. Fotbalul italian era în vogă atunci. Dânsul îmi spunea de Anglia”, a declarat Costel Pantilimon, la <span>podcastul lui Cătălin Oprișan</span>.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/gMU8o6yDiks?si=uBF6y5ecdLTz5Zwm" title="YouTube video player" width="560"></iframe></p>
<h2><span>Răzvan Lucescu a pus și el umărul la materializarea transferului</span></h2>
<p>Pe de altă parte, Costel Pantilimon a dezvăluit că la plecarea sa în Premier League a contribuit și Răzvan Lucescu, selecționer al României în intervalul 2009-2011. Fiul actualului selecționer, Mircea Lucescu, a fost sunat personal de Roberto Mancini pentru a-i oferi referințe despre portarul Costel Pantilimon.</p>
<p>Așa cum era de așteptat, Lucescu Jr. i-a spus doar cuvinte frumoase italianului și, în același timp, după terminarea apelului l-a sunat pe Pantilimon:</p>
<p>„Răzvan Lucescu era antrenor la echipa națională și a avut un cuvânt foarte mare de spus (n.r. – în transferul la Manchester City). A fost sunat de Mancini, să-și ia referințe, și am avut atunci o discuție: «Sunt interesați, vezi cum gestionezi situația»”, a mai dezvăluit Costel Pantilimon.</p>
<p>În cei trei ani în care a fost legat contractual de Manchester City, Costel Pantilimon a bifat 29 de meciuri oficiale în toate competițiile, reușind să termine de 15 ori fără gol primit!</p>
<p>El și-a creat o imagine bună în fotbalul englez, drept dovadă că după despărțirea de City a ajuns să le reprezinte pe Sunderland, Watford și Nottingham Forest.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/oiPGnrDRBsM?si=CmVPY1UUqcA6ebk8" title="YouTube video player" width="560"></iframe></p>

]]></description>
    </item>
    <item>
      <title>Presa din Spania l-a văzut pe Ionuț Radu în Celta – Valencia și a decis. De ce i-a dat nota 5</title>
      <link>https://www.prosport.ro/fotbal-extern/presa-din-spania-l-a-vazut-pe-ionut-radu-in-celta-valencia-si-a-decis-de-ce-i-a-dat-nota-5-20354905</link>
      <description><![CDATA[<img src="https://www.prosport.ro//wp-content/uploads/2026/01/Presa-din-Spania-l-a-vazut-pe-Ionut-Radu-in-Celta-–-Valencia-si-a-decis.-De-ce-i-a-dat-nota-5-1400x933.jpg"/><br/><p>Sâmbătă, 3 ianuarie 2026, Ionuț Radu (28 de ani) a fost integralist în disputa Celta Vigo – Valencia 4-1, din etapa cu numărul 18 a primei ligi spaniole.</p>
<p>Portarul român a încasat un singur gol și a reușit să intervină salvator la patru șuturi ale oaspeților. Cu toate acestea, presa din Spania nu a fost tocmai generoasă cu el și i-a dat nota 5.</p>
<h2><span>Ionuț Radu a primit doar notă de trecere după Celta – Valencia 4-1. Ce a scris presa din Spania în dreptul său</span></h2>
<p><span>Ionuț Radu a început în forță anul în Spania</span>, iar sâmbătă, 3 ianuarie, el și Celta au avut programat un meci dificil împotriva Valenciei.</p>
<p>Din fericire pentru gazde, „liliecii” nu traversează cea mai bună formă, iar Celta a profitat din plin de acest lucru. Gazdele au deschis scorul în minutul 33, mulțumită unui penalty transformat de Iglesias, după care același Iglesias, în minutul 59, a făcut ca tabela să arate 2-0. Ulterior, pentru Celta au mai marcat El Abdellaoui și Alvarez, în minutele 83 și 90+4.</p>
<p>În schimb, singurul gol al Valenciei a fost înscris în minutul 70, de Popelu, cel care în debutul confruntării de pe Estadio de Balaidos, minutul 7 mai precis, a ratat și o lovitură de la 11 metri.</p>
<p>Ionuț Radu a fost integralist în poarta celor de la Celta Vigo și în ciuda golului încasat a reușit să intervină salvator la patru dintre șuturile expediate de fotbaliștii Valenciei.</p>
<p>S-ar putea spune că internaționalul român a avut o prestație cel puțin decentă, însă cu toate acestea, presa din Spania nu a fost tocmai blândă. Atunci când au acordat calificativele pentru toată echipa, jurnaliștii de la <span>Eldesmarque.com</span> <span>i-au dat lui Ionuț Radu doar notă de trecere</span>, 5.</p>
<p>„Își continuă povestea de dragoste cu penalty-urile. Încă unul care nu s-a transformat în gol, dar de data aceasta șutul lui Pepelu a lovit bara. Nu a fost nevoie să aibă vreo altă intervenție în prima repriză, deoarece Valencia a fost o echipă care a scăzut pe măsură ce jocul a avansat. În schimb, în repriza secundă, seria fără gol primit a portarului s-a încheiat, după ce Pepelu a șutat și mingea a fost deviată de un fundaș. A mai primit o lovitură puternică din partea lui Hugo Duro (n.r. – atacant al Valenciei), dar și-a revenit imediat”, au notat jurnaliștii iberici.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/qXrQ4NIpWXw?si=sMF33lXVLY0Pwug_" title="YouTube video player" width="560"></iframe></p>
<h2><span>Pe ce loc a urcat Celta Vigo în clasament și statisticile lui Ionuț Radu din acest sezon</span></h2>
<p>Mulțumită victoriei din etapa 18, Celta Vigo a urcat pe locul 7 în La Liga, cu 26 de puncte. Formația lui Ionuț Radu se află la doar două puncte în spatele celor de la Betis, care ocupă ultima poziție de Europa, Conference League în cazul de față.</p>
<p>Așa cum au precizat și jurnaliștii spanioli, Celta venea după o perioadă bună, trei meciuri mai precis, în care nu primise gol. Este vorba despre victoriile cu Real Madrid și Athletic Bilbao, ambele cu 2-0, plus remiza cu Oviedo, 0-0.</p>
<p>Aceste trei partide, plus un duel câștigat în deplasare cu Alaves, scor 1-0 pe 22 noiembrie, sunt toate pe care Ionuț Radu le-a terminat fără gol primit în sezonul 2025-2026.</p>
<p>În restul de 17 meciuri din La Liga și Europa League, portarul naționalei României a încasat 25 de goluri.</p>
<p>Pe Celta Vigo o așteaptă un nou meci tare, programat pe 12 ianuarie, în deplasare cu Sevilla, ocupanta locului 11 din La Liga.</p>

]]></description>
    </item>
    <item>
      <title>Prima mișcare importantă pe care Mircea Lucescu o va face în Antalya n-are vreo legătură cu forțele Superligii. Cine mai vine alături de selecționerul României. EXCLUSIV</title>
      <link>https://www.prosport.ro/corespondenta-antalya/prima-miscare-importanta-pe-care-mircea-lucescu-o-va-face-in-antalya-n-are-vreo-legatura-cu-fortele-superligii-cine-mai-vine-alaturi-de-selectionerul-romaniei-exclusiv-20355210</link>
      <description><![CDATA[<img src="https://www.prosport.ro//wp-content/uploads/2026/01/Prima-miscare-importanta-pe-care-Mircea-Lucescu-o-va-face-in-Antalya-1400x933.jpg"/><br/><p><span>CORESPONDENȚĂ DIN ANTALYA. </span>Mircea Lucescu va ajunge duminică seara în Antalya, iar de luni începe munca și pentru staff-ul tehnic al primei reprezentative.</p>
<p>La început, până când echipele din Superliga vor începe amicalele, Lucescu vrea să-l urmărească neapărat pe Virgil Ghiță, care a ajuns și el în Turcia cu Hannover 96, echipa din Zweite Bundesliga unde este printre lideri.</p>
<h2><span>Mircea Lucescu vine în Antalya și pentru Virgil Ghiță, eroul victoriei cu Austria</span></h2>
<p>Mircea Lucescu va urmări echipele importante din Superliga în Antalya, mai ales că se apropie și marele meci cu Turcia, programat în luna martie.</p>
<p>Totuși,<span> selecționerul României vrea să-l vadă pe viu și pe Virgil Ghiță</span>, care în mod normal are șanse mari să fie titular la Istanbul, acolo unde se va da bătălia importantă cu Turcia.</p>
<p>Aflat la Hannover 96, Virgil Ghiță a ajuns cu echipa sa în Belek, iar luni are parte de un amical tare. Formația sa va da peste Borussia Monchengladbach, sosită și ea în Turcia în această perioadă. Interesant este că formația din Bundesliga a venit în Antalya doar pentru cinci sesiuni de antrenamente și o partidă amicală de 90 de minute. Fosta echipă a lui Ionuț Lupescu începe campionatul peste doar o săptămână.</p>
<p>Spre deosebire de prima ligă germană, Virgil Ghiță va începe campionatul abia pe 18 ianuarie, atunci când Hannover 96 va evolua pe terenul lui Kaiserslautern.</p>
<h2><span>Costin Curelea și Marius Niculae vin și ei în Antalya</span></h2>
<p>Alături de Mircea Lucescu și oamenii lui din staff-ul tehnic, în Antalya va ajunge și Costin Curelea, dornic să vadă la lucru jucătorii pe care se bazează la naționala de tineret a României.</p>
<p>Marius Niculae<span> nu va lipsi nici el din avionul care va decola cu direcția Antalya </span>în această seară. Cu siguranță, fostul internațional român nu va ezita nici să o vadă pe Dinamo, în condițiile în care echipa lui Kopic va juca un meci tare și cu elvețienii de la Young Boys.</p>
<p>Așa cum a scris <span>ProSport</span>, staff-ul tehnic al naționalei României va fi cazată la un hotel care oferă condiții excelente. Mircea Lucescu a stat aici și în 2025, atunci când de asemenea a venit în Antalya pentru a urmări la lucru echipele importante din Superliga.</p>
<p>Rămâi pe <span>ProSport</span> pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</p>

]]></description>
    </item>
    <item>
      <title>Condiții de cinci stele pentru Mircea Lucescu și oamenii lui! Ce program are staff-ul tehnic al naționalei României în Antalya. EXCLUSIV</title>
      <link>https://www.prosport.ro/corespondenta-antalya/conditii-de-cinci-stele-pentru-mircea-lucescu-si-oamenii-lui-ce-program-are-staff-ul-tehnic-al-nationalei-romaniei-in-antalya-exclusiv-20354839</link>
      <description><![CDATA[<img src="https://www.prosport.ro//wp-content/uploads/2026/01/Conditii-de-cinci-stele-pentru-Mircea-Lucescu-si-oamenii-lui.jpg"/><br/><p>Mircea Lucescu și oamenii din staff-ul său tehnic se mută în Antalya, acolo unde echipele cu pretenții la titlu au ales să-și înceapă anul.</p>
<p>Din informațiile noastre, Lucescu, secunzii Ionel Gane și Florin Constantinovici, dar și antrenorul de portari Leo Toader vor sta în Turcia mai bine de o săptămână, în intervalul 4-12 ianuarie. Lucescu va avea parte de condiții excelente în hotelul unde va sta mai bine de o săptămână. Acesta se află la aproximativ 40 de kilometri de aeroportul din Antalya.</p>
<h2><span>Mircea Lucescu și oamenii lui se mută în Antalya. Condiții de cinci stele pentru selecționerul României</span></h2>
<p>Multe dintre echipele din Superliga au ajuns deja în Turcia, acolo unde vor încerca să se antreneze cât mai bine în perspectiva reluării sezonului.</p>
<p>Mircea Lucescu va sosi pe 4 ianuarie în Antalya, iar acesta va fi însoțit atât de Florin Constantinovici și Jerry Gane, cât și de Leo Toader, cel care pregătește portarii primei reprezentative. Aceștia vor sta în Antalya până pe 12 ianuarie, în condițiile în care Superliga se va relua pe 16 ianuarie, cu partida pe care FCSB o joacă la Mioveni cu FC Argeș.</p>
<p>În Turcia, Mircea Lucescu va avea parte de condiții de cinci stele. Din informațiile noastre, Lucescu și oamenii lui vor fi cazați la hotelul Sueno din Belek, acolo unde majoritatea camerelor au vedere spre mare, iar iubitorii sportului pot juca fotbal, baschet, tenis, iar cei cu pretenții mai mari se pot bucura și de golf.</p>
<p>Staff-ul tehnic al naționalei a stat aici și anul trecut, atunci când de asemenea a fost urmărit parcursul echipelor de top din Superliga.</p>
<p>Despre sosirea lui Lucescu în Antalya a scris și Fanatik.</p>
<h2><span>Amicalul FCSB – Beșiktaș este principalul obiectiv</span></h2>
<p>În Antalya, <span>cel mai important meci din această perioadă este cel dintre FCSB și Beșiktaș</span>, mai ales că se și apropie barajul din luna martie, care poate apropia naționala României de mult dorita prezență la Campionatul Mondial.</p>
<p>Beșiktaș ar putea trimite jucători la partida cu echipa lui Mircea Lucescu, iar FCSB va avea cu siguranță destui oameni la lot, pentru că asta s-a întâmplat și în perioada în care jocul roș-albaștrilor a mers destul de rău.</p>
<p>Staff-ul tehnic al naționalei nu va rata nici disputa dintre Dinamo și Young Boys, mai ales că roș-albii au de această dată șanse la titlu și pot spera să se bazeze pe anumiți oameni la marele meci din Turcia.</p>
<p>În plus, secunzii lui Mircea Lucescu vor urmări și celelalte echipe tari aflate în Antalya, în frunte cu Rapidul lui Costel Gâlcă.</p>
<p>Cu șanse mici să prindă play-off-ul în acest sezon, CFR Cluj a ales să meargă tot în Spania, acolo unde Daniel Pancu va încerca să-și mobilizeze elevii pentru ca aceștia să reușească un miracol.</p>
<p>Rămâi pe <span>ProSport </span>pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</p>

]]></description>
    </item>
    <item>
      <title>Valentin Ceaușescu a răbufnit din cauza lui Gică Popescu și a dat imediat ordin: „L-am deranjat într-o partidă de tenis”</title>
      <link>https://www.prosport.ro/diverse/valentin-ceausescu-a-rabufnit-din-cauza-lui-gica-popescu-si-a-dat-imediat-ordin-l-am-deranjat-intr-o-partida-de-tenis-20354717</link>
      <description><![CDATA[<img src="https://www.prosport.ro//wp-content/uploads/2026/01/Valentin-Ceausescu-a-rabufnit-din-cauza-lui-Gica-Popescu-si-a-dat-imediat-ordin-„L-am-deranjat-intr-o-partida-de-tenis.jpg"/><br/><p>Constantin „Tică” Dănilescu (77 de ani), fost angajat al clubului Steaua București în intervalul 1987-1999, a rememorat momentul în care Valentin Ceaușescu (77) a izbucnit din cauza lui Gică Popescu (58).</p>
<p>Totul s-a întâmplat ca urmare a încăpățânării fundașului de a nu reveni la echipa Armatei și de a rămâne la Universitatea Craiova, formația de suflet a tatălui.</p>
<h2><span>Valentin Ceaușescu s-a descărcat nervos pe Tică Dănilescu din cauza lui Gică Popescu. Firul poveștii de acum 37 de ani</span></h2>
<p><span>Gică Popescu, fost căpitan la FC Barcelona</span> și fundaș la cluburi ca PSV, Tottenham, Galatasaray, Lecce și Hannover, și-a început cariera de fotbalist la Dunărea Calafat, iar în 1985 a ajuns la echipa de suflet a tatălui, Universitatea Craiova.</p>
<p>A evoluat în Bănie timp de două sezoane, după care a fost mutat, cu forța, în Capitală. Pe scurt, Clubul Sportiv al Armatei Steaua l-a chemat pentru încorporare și s-a bucurat de serviciile sale timp de un an. Ulterior, în 1988, Gică Popescu a „dezertat” și a revenit la Craiova.</p>
<p>Însă, decizia nu a fost pe placul „militarilor” și inclusiv Valentin Ceaușescu, creator al Generației ’86 de la Steaua, a izbucnit nervos.</p>
<p>Acesta din urmă a fost înștiințat de decizia lui Gică Popescu de a nu mai continua în Ghencea și din 1988, însă în momentul în care a primit vestea de la Tică Dănilescu se afla în timpul unei partide amicale de tenis. Astfel, vestea în sine, plus faptul că a fost deranjat din timpul relaxării, l-a determinat pe Valentin Ceaușescu să răbufnească la adresa lui Constantin Dănilescu:</p>
<p>„L-am luat atunci când a fost pentru încorporare, a venit la Steaua pentru un an de zile cât a fost cu armata. În momentul când a terminat armata, a zis că o să semneze, că face, că drege, și n-a mai semnat. Și a plecat la Craiova. M-am dus la Craiova după el. Am mai stat de vorbă și de astea, de la Craiova l-am sunat pe Valentin și i-am spus că nu vrea. Valentin s-a supărat foarte rău că l-am deranjat, era la un teren de tenis, juca tenis și l-am deranjat. A zis: «Nu mai mă interesează, să nu vină!». Deci el, practic, nu și-a dorit Steaua decât în perioada în care a fost în armată”, a povestit Tică Dănilescu, la <span>Un Podcast</span>.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/PUXKcKPttNY?si=rEXwkW4iDJDbYrOp" title="YouTube video player" width="560"></iframe></p>
<h2><span>Gică Popescu a revenit la Craiova de dragul tatălui</span></h2>
<p>Într-un interviu acordat în urmă cu mai mulți ani, <span>Gică Popescu a vorbit despre curajul său de a-i refuza pe oficialii Armatei</span> într-o perioadă în care risca inclusiv să fie închis, la un eventual ordin al lui Nicolae Ceaușescu. De altfel, s-a și încercat intimidarea fostului căpitan de la Barcelona, după cum și-a adus aminte chiar el:</p>
<p>„În fiecare lună, Steaua îmi dădea cadou un video, dar îmi aduc aminte că tata nici nu mă mai băga în seamă pentru că am ajuns să joc la Steaua. Atunci mi-am spus că trebuie să îndrept lucrurile. În 1988, Ilie Ceaușescu (n. red – fratele lui Nicolae Ceaușescu și general de armată însărcinat cu buna funcționare a clubului Steaua) m-a chemat la el în birou și m-a întrebat dacă rămân la Steaua. I-am spus că nu. A apăsat pe buton, au venit doi soldați înarmați și m-au dus într-o cameră alăturată. M-au pus să semnez pe propria răspundere că prelungesc contractul, iar eu le-am zis că nu semnez nimic. M-au luat sub pază și m-au dus la garnizoană. Eram liniștit, pentru că știam că nu se poate întâmpla nimic. Peste două săptămâni, Steaua juca împotriva Craiovei. Am primit bilet de voie, l-am rupt și le-am zis că nu mă voi întoarce vreodată în acea garnizoană. Am plecat la Craiova, dar, una peste alta, perioada pe care am petrecut-o la Steaua m-a ajutat enorm”, Gică Popescu, în urmă cu mai mulți ani, la TVR 1.</p>
<p>Revenirea lui Gică Popescu în Bănie nu a fost de lungă durată. În 1990, el a semnat cu PSV Eindhoven, pentru frumoasa sumă de 800 de mii de euro. Le-a reprezentat ulterior, pe rând, pe Tottenham, Barcelona, Galatasaray, Lecce, Dinamo și Hannover, de la care s-a și retras, în 2003.</p>

]]></description>
    </item>
  </channel>
</rss>
