<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Va fi din ce în ce mai greu pentru Radu Drăguşin la Tottenham: „El va fi mai bun decât Romero”</title>
      <link>https://www.prosport.ro/fotbal-extern/va-fi-din-ce-in-ce-mai-greu-pentru-radu-dragusin-la-tottenham-el-va-fi-mai-bun-decat-romero-20270185</link>
      <description><![CDATA[<img src="https://www.prosport.ro//wp-content/uploads/2025/09/Va-fi-din-ce-in-ce-mai-greu-pentru-Radu-Dragusin-la-Tottenham-„El-va-fi-mai-bun-decat-Romero22-1400x933.jpg"/><br/><p>Martin Jol (69 de ani), fost antrenor la Tottenham în intervalul 2004-2007, crede că lui Radu Drăgușin (23) îi va fi din ce în ce mai greu să se impună în nordul Londrei.</p>
<p>Motivele sunt multiple. În primul rând, echipa se bazează în prezent pe trei fundași centrali de top, iar în perioada următoare l-ar putea avea aproape pe unul dintre cei mai apreciați stoperi de pe continent.</p>
<h2><span>Martin Jol crede că fundașul central Luka Vuskovic va fi noul „diamant” al lui Tottenham. Vestea nu e deloc bună pentru Radu Drăgușin</span></h2>
<p>Radu Drăgușin a revenit la antrenamentele lui Tottenham după accidentarea groaznică din ianuarie, însă până când va bifa primele minute într-o partidă oficială ar mai putea dura ceva timp.</p>
<p><span>Cristian Romero, liderul din vestiarul lui Tottenham, a semnat prelungirea contractului</span> în această vară și cu greu va putea fi scos din echipă. Pe de altă parte, Micky Van de Ven a început și el stagiunea 2025-2026 într-o notă promițătoare și cuplul dintre el și Romero, consolidat în sezonul trecut, pare să fie de neatins. În plus, managerul Thomas Frank îl are la dispoziție și pe Kevin Danso, internațional austriac care a bifat deja 17 meciuri oficiale pentru Tottenham.</p>
<p>Însă, adevăratul motiv de teamă pentru Drăgușin ar trebui să fie <span>Luka Vuskovic, fundașul de 18 ani despre care s-a afirmat la începutul anului că parcă ar fi „creat într-un laborator”</span>.</p>
<p>Vuskovic a fost cumpărat de Tottenham de la Hajduk Split, pentru 11 milioane de euro, iar în actuala stagiune a fost trimis sub formă de împrumut la Hamburg, care luptă să promoveze în Bundesliga.</p>
<p>Martin Jol, fost manager la Tottenham, crede că Vuskovic va avea parte de o ascensiune fulminantă în următorii ani și va deveni „diamantul” clubului din nordul Londrei, mai bun inclusiv decât liderul Cristian Romero:</p>
<p>„Cristian Romero ar putea ajunge foarte departe, dar ai senzația că dacă joacă o perioadă la cel mai înalt nivel al lui, inevitabil urmează să se accidenteze. Romero este un fundaș bun, decent, dar îți spun un lucru. Tipul pe care l-au trimis acum la Hamburg, Luka Vuskovic, va fi mai bun!”, a declarat Martin Jol, citat de <span>HotspurHQ.com</span>.</p>
<h2><span>Opinia jurnaliștilor englezi</span></h2>
<p>În continuare, jurnaliștii englezi de la aceeași sursă și-au exprimat și ei opinia vizavi de pariul pe care Martin Jol l-a făcut. Aceștia consideră că fostul manager a fost puțin prea dur cu Cristian Romero, care în ultimele 6 luni a fost monitorizat intens de Real Madrid:</p>
<p>„Jol îl minimalizează puțin pe Romero, subestimându-l și numindu-l doar «bun» și «decent», când este evident că e un fotbalist de talie mondială prin ceea ce a realizat pentru Argentina și Tottenham. E un câștigător în serie de trofee. Dar realitatea este că Vuskovic chiar are potențialul de a fi și mai bun. Deci să zicem că nu este vorba despre o declarație împotriva lui Romero, ci mai degrabă de o laudă vulcanică la adresa potențialului lui Vuskovic. Desigur, cuvântul potențial reprezintă și o modalitate subtilă de a spune că un jucător nu a realizat nimic, ceea ce ne oferă încă un motiv pentru a ne scoate pălăria în fața lui Romero”, notează jurnaliștii de la HotspurHQ.com.</p>
<p>Potrivit site-ului de specialitate Transfermarkt, Luka Vuskovic are o cotă de piață de 12 milioane de euro.</p>

]]></description>
    </item>
    <item>
      <title>Cel mai dur atac împotriva vedetelor României. Marcel Răducanu i-a făcut praf: „Răzvan Marin e bun de fotomodel, Dennis Man a fost varză!”</title>
      <link>https://www.prosport.ro/fotbal-intern/nationala/cel-mai-dur-atac-impotriva-vedetelor-romaniei-marcel-raducanu-i-a-facut-praf-razvan-marin-e-bun-de-fotomodel-dennis-man-a-fost-varza-20270160</link>
      <description><![CDATA[<img src="https://www.prosport.ro//wp-content/uploads/2025/09/Cel-mai-dur-atac-impotriva-vedetelor-Romaniei.-Marcel-Raducanu-i-a-facut-praf-1400x931.png"/><br/><p>Marcel Răducanu (70 de ani), fost internațional cu meciuri la Steaua, Hannover și Borussia Dortmund, a lansat cel mai dur atac împotriva vedetelor României, după meciurile cu Canada (0-3) și Cipru (2-2).</p>
<p>Răzvan Marin (29) a fost acuzat că face pe fotomodelul la lot, deoarece e mai atent cu podoaba capilară decât cu mingea, în timp ce Dennis Man a fost numit „varză”.</p>
<h2><span>Marcel Răducanu i-a făcut praf pe „tricolori” după meciurile cu Canada și Cipru</span></h2>
<p><span>Acțiunea naționalei României din luna septembrie a început cu o înfrângere usturătoare, scor 0-3 în amicalul cu Canada</span>, și a continuat într-o notă la fel de rea, după ce <span>„tricolorii” lui Mircea Lucescu au înregistrat o remiză, 2-2, în deplasarea cu Cipru</span> din preliminariile Cupei Mondiale 2026.</p>
<p>Acest egal le-a anulat șansa fotbaliștilor noștri de a mai merge la turneul final din SUA, Mexic și Canada pe traseul calificărilor directe. În schimb, România încă mai poate ajunge la Mondial, mulțumită barajului din Liga Națiunilor.</p>
<p>Așa cum era de așteptat, ultimele două jocuri ale României au stârnit o mulțime de reacții aspre din partea foștilor internaționali, iar poate cele mai dure declarații au venit din gura lui Marcel Răducanu, fost jucător la Steaua, Hannover, Dortmund sau Zurich.</p>
<p>Răducanu l-a pus la zid pe Mircea Lucescu pentru alegerile făcute, după care și-a mutat rapid focusul către jucători și i-a distrus pe Răzvan Marin și Dennis Man:</p>
<p>„Nu înțeleg de ce insistă cu Răzvan Marin și cu Marius Marin. Răzvan, cel puțin, ar fi mai bun ca fotomodel în acest moment. E foarte atent cu părul, mereu și-l așază. Cu fotbalul, mai puțin. Iar Dennis Man a fost varză după ce a ratat ocazia aia în situație de singur cu portarul. El trebuia înlocuit în primul rând, era clar că a picat psihic și nu-i mai iese nimic oricât l-ai ține în joc”, a răbufnit Marcel Răducanu, potrivit <span>Gsp.ro</span>.</p>
<h2><span>Ce a spus despre nefolosirea lui Mitriță</span></h2>
<p>La meciul cu Cipru, la fel de tare ca rezultatul a supărat și faptul că fotbaliști ca Alexandru Mitriță și Ștefan Baiaram au fost lăsați doar pe banca de rezerve.</p>
<p>„(N.r. – Despre Alexandru Mitriţă) E un jucător foarte tehnic, le putea destabiliza ciprioților apărarea. N-o fi având China un campionat nemaipomenit, dar acolo el joacă și înscrie constant, față de alții care cam freacă banca pe la cluburi modeste din Europa”, a completat fostul mijlocaș.</p>
<p>În încheiere, Marcel Răducanu a fost pus în postura de a comenta și vestea că Gică Hagi ar putea fi numit pe banca naționalei în locul lui Mircea Lucescu:</p>
<p>„Ce să facă Hagi? Repet, jucătorii n-au calitate. Eu nici nu cred că va accepta să preia naționala, chiar dacă e liber. Ca de atâtea alte ori, va găsi un motiv ca să refuze postul, pentru că-i e teamă să nu se facă de râs. Așa cel puțin cred eu. De acum ar trebui să câștigăm toate meciurile, ca să ajungem la baraj, dar la cum jucăm ne bate toată lumea”, a încheiat Marcel Răducanu.</p>

]]></description>
    </item>
    <item>
      <title>Cum l-a umilit Mircea Lucescu pe Alexandru Mitriță la ședința tehnică: „Am pus două faze în paralel”</title>
      <link>https://www.prosport.ro/fotbal-intern/nationala/cum-l-a-umilit-mircea-lucescu-pe-alexandru-mitrita-la-sedinta-tehnica-am-pus-doua-faze-in-paralel-20270027</link>
      <description><![CDATA[<img src="https://www.prosport.ro//wp-content/uploads/2025/09/Cum-l-a-umilit-Mircea-Lucescu-pe-Alexandru-Mitrita-la-sedinta-tehnica-e1757587748775.jpg"/><br/><p>Mircea Lucescu a discutat despre situația lui Alexandru Mitriță de la echipa națională a României, care a călătorit 22.000 de kilometri pentru a juca doar 17 minute. Selecționerul l-a pus pe fotbalist într-o lumină mai puțin plăcută de față cu toți colegii, atunci când a arătat două faze în paralel, în care Mitriță a abandonat cursa după un adversar.</p>
<p>Alexandru Mitriță a fost convocat la echipa națională după prestațiile bune din China, astfel că a călătorit aproape jumătate de Glob pentru a juca sub „tricolor”, dar <span>Mircea Lucescu l-a folosit doar câteva minute pe teren</span>. Selecționerul admite că a existat un episod care l-a pus pe fotbalist într-o postură nedorită, chiar în fața colegilor lui.</p>
<h2><span>Alexandru Mitriță, scos vinovat la unul dintre goluri de Mircea Lucescu</span></h2>
<p>Mitriță a fost folosit în meciul cu Canada, acolo unde a greșit la golul 3 al nord-americanilor. Mircea Lucescu s-a folosit la ședința tehnică de filmarea cu respectivă fază, în care <span>„Mitriță nu a mai alergat pentru a recupera</span>, apoi a comparat-o o altă filmare, în care un jucător canadian are o altă atitudine.</p>
<p>„(n.r. – Dacă a avut vreo problemă cu Mitriță) Nu, absolut deloc, n-am avut nicio problemă. După meciul cu Canada i-am arătat, a fost o fază cu Răzvan Marin, care a preluat o minge din preajma careului nostru, a plecat vreo 40 de metri, în spatele lui era Ahmed, care a plecat într-o viteză extraordinară și l-a deposedat dincolo de mijlocul terenului.</p>
<p>Apoi am dat o imagine cu golul 3 primit de noi, când Mitriță a vrut să recupereze și apoi a abandonat. Și nu a făcut un efort ca să blocheze. Am pus paralel cum a procedat Ahmed și cum a procedat el. Asta trebuie să aducem în fotbalul nostru, determinare și disponibilitate de a te sacrifica!”, a spus Mircea Lucescu, conform <span>Fanatik</span>.</p>
<h2><span>Alexandru Mitriță, discurs acid după un nou episod controversat la națională</span></h2>
<p>Mitriță a dezvăluit că nu s-a întâmplat nimic în cantonamentul echipei naționale care să îl pună într-o postură ingrată. Fotbalistul e de părere că în multe momente este judecat prea aspru, fiind socotit vinovat pe nedrept.</p>
<p>„Încă o dată, vă dau cuvântul că nu s-a întâmplat absolut nimic și că am fost chiar foarte bine, dar mereu când se întâmplă ceva, Mitriță este de vină. Îmi doresc să joc, dar dacă acestea au fost deciziile domnului Lucescu, le respect”, a spus Mitriță, conform sursei de mai sus.</p>
<p>Sub „tricolor”, fostul jucător al Universității Craiova are 23 de selecții, în care a punctat de doar 4 ori. Fotbalistul a fost adus pentru prima oară la lot de către Cosmin Contra, în anul 2018, pentru un amical cu Israel, încheiat cu victoria României cu 2-1.</p>

]]></description>
    </item>
    <item>
      <title>„Prima variantă e Gică Hagi”. Bomba detonată de Gică Popescu legată de viitorul selecționer al României: „Regele” cedează Farul!</title>
      <link>https://www.prosport.ro/fotbal-intern/nationala/prima-varianta-e-gica-hagi-bomba-detonata-de-gica-popescu-legata-de-viitorul-selectioner-al-romaniei-regele-cedeaza-farul-20269971</link>
      <description><![CDATA[<img src="https://www.prosport.ro//wp-content/uploads/2025/09/„Prima-varianta-e-Gica-Hagi.-Bomba-detonata-de-Gica-Popescu-legata-de-viitorul-selectioner-al-Romaniei-„Regele-cedeaza-Farul-scaled-e1757580907420-1400x855.jpg"/><br/><p>Gică Popescu a detonat o adevărată bombă despre posibila sosire a lui Gheorghe Hagi pe banca echipei naționale a României. „Regele” ar putea fi instalat că selecționer după eventuala plecare a lui Mircea Lucescu. Dacă mutarea va avea loc, Hagi va trebui să renunțe la acțiunile pe care le deține la Farul Constanța.</p>
<p>Gheorghe Hagi este din nou <span>propus de mai multe voci din lumea fotbalului românesc</span> pentru a prelua naționala României. După ce Mircea Lucescu a clacat în campania de calificare pentru Campionatul Mondial, Gică Popescu, Gigi Becali, ori multe alte personaje din fotbalul românesc, îl cer pe „Rege” pe banca „tricolorilor”.</p>
<h2><span>Gică Popescu anunță că „Regele” Hagi ar putea ajunge pe banca naționalei României</span></h2>
<p>Gică Popescu, partener al lui Gheorghe Hagi la Farul Constanța, anunță că <span>prima variantă a Federației Române de Fotbal</span> de a-l înlocui pe Mircea Lucescu este chiar „Regele”.</p>
<p>Acesta este pregătit să renunțe la acțiunile pe care le deține în cadrul clubului Farul Constanța. „Cred că e prima variantă, în eventualitatea în care Mircea Lucescu pleacă de la echipa națională. Prima variantă e Gică Hagi. (n.r. Este pregătit să cedeze clubul?) 100%! Dacă se va ajunge acolo, variante avem. Cum am avut și în trecut, atunci când Gică a fost curtat de echipa națională.</p>
<p>Pregătit.. Nu putem să vorbim despre asta, a dovedit-o de multe ori la Farul, cu o echipă fără buget, să câștige campionatul, să fie aproape an de an în play-off. Cred că nu avem niciun dubiu, e foarte pregătit! Lumea se mai gândește, mai face analize. Acum, nu știu dacă se va ajunge acolo.</p>
<p>Deocamdată îl avem selecționer pe Mircea Lucescu. Atât timp cât dânsul este acolo, din respect, nu ar trebui să vorbim despre alt antrenor. Federația trebuie să ajungă la concluzia că nu mai vrea să continue cu Mircea Lucescu, iar apoi vin celelalte opțiuni pe masă”, a spus Gică Popescu, conform <span>Digisport</span>.</p>
<h2><span>Gheorghe Hagi a refuzat oferta anul trecut</span></h2>
<p>Înainte de a fi instalat pe banca tehnică a echipei chiar Mircea Lucescu, Gheorghe Hagi a fost propus ca selecționer de federali, care au purtat discuții cu „Regele”. Acesta a refuzat să preia naționala, astfel că apar semne de întrebare privind o nouă posibilă discuție.</p>
<p>Ar fi practic o revenire a lui Hagi ca selecționer, care a mai avut acest rol chiar după retragerea din cariera de fotbalist, în perioada anilor 2000. La vremea respectivă, „Regele” a stat la cârma echipei naționale doar câteva luni, în anul 2001, apoi a luat o pauză de doi ani în antrenorat, înainte de a semna cu Bursaspor. De-a lungul carierei sale, Hagi a mai antrenat Galatasaray, Politehnica Timișoara, FCSB, Viitorul Constanța și Farul Constanța.</p>

]]></description>
    </item>
    <item>
      <title>„Știu, dar nu pot să vorbesc”. Gigi Becali și misterul despre cum a ajuns România în prăpastie</title>
      <link>https://www.prosport.ro/fotbal-intern/nationala/stiu-dar-nu-pot-sa-vorbesc-gigi-becali-si-misterul-despre-cum-a-ajuns-romania-in-prapastie-20270013</link>
      <description><![CDATA[<img src="https://www.prosport.ro//wp-content/uploads/2025/09/„Stiu-dar-nu-pot-sa-vorbesc.-Gigi-Becali-si-misterul-despre-cum-a-ajuns-Romania-in-prapastie--1400x847.png"/><br/><p>Pus în postura de a vorbi despre prestațiile șterse ale „tricolorilor” din meciurile cu Canada și Cipru, Gigi Becali (67 de ani) a oferit o reacție misterioasă.</p>
<p>Patronul campioanei României din ultimele două sezoane, FCSB, a transmis că știe precis ce se întâmplă la lotul primei reprezentative, dar a spus că nu poate prezenta detaliile publicului larg.</p>
<h2><span>Gigi Becali știe de ce România a dezamăgit cu Canada și Cipru, dar nu o poate spune public</span></h2>
<p>Acțiunea echipei naționale din luna septembrie trebuie uitată cât mai curând posibil, însă din păcate, aceasta a lăsat și răni care nu se vor vindeca rapid.</p>
<p>Dacă <span>amicalul cu Canada, pierdut cu 0-3, a dezamăgit</span> doar prin prisma rezultatului înregistrat pe tabelă, <span>remiza cu Cipru, 2-2, a avut consecințe mai mari</span>. Practic, naționala de fotbal a României a ratat calificarea la Campionatul Mondial din 2026 prin intermediul preliminariilor, iar acum, singura șansă a „tricolorilor” de a mai merge la turneu final este pe traseul barajului din Liga Națiunilor.</p>
<p>Pe de altă parte, jocul echipei a arătat mult sub așteptări, iar deciziile selecționerului au stârnit și ele semne de întrebare. Cel mai bun exemplu în acest sens au fost chiar schimbările de la meciul cu Cipru. În minutul 80, după ce adversarii României au revenit de la 0-2, Mircea Lucescu i-a scos pe Răzvan Marin și Dennis Man și i-a introdus pe teren pe Adrian Șut și Deian Sorescu. Mutările au fost considerate defensive și au deranjat, mai ales pentru că pe banca de rezerve au rămas jucători ca Alexandru Mitriță și Ștefan Baiaram.</p>
<p>Pus în postura de a trage câteva concluzii după acțiunea naționalei din septembrie, Gigi Becali a sugerat că la nivelul lotului se întâmplă ceva, despre care el are detalii exacte, doar că nu poate vorbi public despre asta:</p>
<p>„Părerea mea – și excludem pe Lucescu, nu vreau să vorbesc de Lucescu – este ce antrenezi, aia joacă jucătorul. Dacă antrenezi pressing agresiv, primești pressing. Dacă antrenezi anduranță, primești anduranță. Și nu mai vreau să vorbesc mai multe, că intru în detalii… Știu mai demult. Dar nu putem să vorbim. Știi care e treaba? Toți jucătorii vorbesc, spun asta. Nu înțeleg de ce nu se informează lucrurile astea”, a declarat Gigi Becali, potrivit <span>Fanatik</span>.</p>
<h2><span>Ce urmează pentru naționala României</span></h2>
<p>În luna octombrie, pe 9 mai precis, naționala României va primi vizita Moldovei într-o partidă amicală. Ulterior, pe 12 octombrie, „tricolorii” îi vor găzdui și pe austrieci, în preliminariile Cupei Mondiale 2026.</p>
<p>În schimb, ultimele două jocuri din campania de calificare pentru SUA, Mexic și Canada sunt programate pe 15, respectiv 18 noiembrie 2025, în deplasare cu Bosnia Herțegovina și acasă cu San Marino.</p>
<p>Cât despre barajul pentru Cupa Mondială, acesta este programat în primăvară. Semifinala va avea loc pe 26 martie, într-o singură manșă, în timp ce finala pentru prezența la turneul final va avea loc pe 31 martie.</p>
<p>Italia, Turcia, Ucraina sau Serbia sunt câteva dintre potențialele adversare pe care „tricolorii” le-ar putea întâlni.</p>

]]></description>
    </item>
  </channel>
</rss>
