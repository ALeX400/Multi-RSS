<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Presa din Bosnia a scris despre fotbalistul din naționala României care e așteptat „să fie crucial” în meciul de la Zenica</title>
      <link>https://www.prosport.ro/fotbal-intern/nationala/presa-din-bosnia-a-scris-despre-fotbalistul-din-nationala-romaniei-care-e-asteptat-sa-fie-crucial-in-meciul-de-la-zenica-20309857</link>
      <description><![CDATA[<img src="https://www.prosport.ro//wp-content/uploads/2025/10/Presa-din-Bosnia-a-scris-despre-fotbalistul-din-nationala-Romaniei-care-e-asteptat-„sa-fie-crucial-in-meciul-de-la-Zenica-scaled-e1761656990496-1400x889.jpg"/><br/><p>Presa din Bosnia &amp; Herțegovina a discutat despre echipa națională a României, cu aproape trei săptămâni înainte de meciul care poate decide ocupanta locului 2 în clasamentul final. Meciul de la Zenica este unul crucial pentru „tricolori”. Gazdele l-au evidențiat pe un titular al lui Mircea Lucescu, Vlad Dragomir.</p>
<p>Echipa națională a României se află în fața unui moment important în <span>grupa de calificare pentru Campionatul Mondial din vara anului viitor</span>. Lucescu&amp;Co. se deplasează la Zenica pentru un meci de „totul sau nimic”, în care au nevoie de cele trei puncte și o victorie cât mai clară pentru a rotunji un golaveraj mai bun.</p>
<h2><span>Vlad Dragomir, „cheia” meciului Bosnia – România de la Zenica</span></h2>
<p>Jurnaliștii bosniaci l-au analizat pe unul dintre titularii lui Mircea Lucescu, Vlad Dragomir. Jucătorul celor de la Pafos strălucește în tricoul ciprioților, pentru care evoluează cu brio în Liga Campionilor. Fostul tunar este acum considerat drept omul „cheie” pentru calificarea României la CM 2026.</p>
<p>„Presa românească este încântată de prestațiile descoperirii lor, Vlad Dragomir. Acesta este un tip care a crescut în academia lui Arsenal și a jucat la cea mai bună formă în Cipru recent.</p>
<p>Dragomir a fost cel mai bun jucător al lui Pafos în derby-ul extrem de important de astăzi, în deplasare cu Omonia. Pafos a fost învinsă cu 2-1, dar Dragomir a marcat un gol, al treilea consecutiv.</p>
<p>Dacă nu se întâmplă ceva neprevăzut, Dragomir este așteptat să fie titular în următorul meci al României, iar presa locală îl descrie ca fiind unul dintre cei mai periculoși în atac și că multe vor depinde de forma sa la acest meci”, au scris cei de la <span>sportsport.ba</span>.</p>
<h2><span>Echipa națională a României își joacă ultima „carte” pentru calificarea la CM 2026</span></h2>
<p>Echipa națională a României speră să prindă barajul de calificare pentru CM 2026, acolo unde poate ajunge doar de pe locul 2. „Tricolorii” trebuie să obțină 6 puncte în cele două meciuri rămase de disputat, contra Bosniei &amp; Herțegovina și San Marino. Este de așteptat ca elevii lui Mircea Lucescu să „strălucească” în cele două meciuri.</p>
<p>Dacă România și Bosnia vor termina la egalitate de puncte la final, golaverajul va fi cel care va decide ocupanta locului secund. La acest moment, gazdele de la Zenica au un golaveraj pozitiv de +8, iar „tricolorii” de +5. Cu o victorie la cel puțin un gol, România mai are de recuperat un ecart de doar două reușite în clasamentul „adevărului” la golaveraj.</p>

]]></description>
    </item>
    <item>
      <title>Informații de ultimă oră despre noua Lege 4 cu impact pentru toți românii! „De aceea sunt optimist privind votul în Parlament”, dezvăluie într-un interviu deputatul Răzvan Cadar, fost campion național de juniori și președinte AJF Arad. EXCLUSIV</title>
      <link>https://www.prosport.ro/fotbal-intern/informatii-de-ultima-ora-despre-noua-lege-4-cu-impact-pentru-toti-romanii-de-aceea-sunt-optimist-privind-votul-in-parlament-dezvaluie-intr-un-interviu-deputatul-razvan-cadar-fost-20308779</link>
      <description><![CDATA[<img src="https://www.prosport.ro//wp-content/uploads/2025/10/Informatii-de-ultima-ora-despre-noua-Lege-4-cu-impact-pentru-toti-romanii.jpg"/><br/><p><span>ProSport</span> a fost prima publicație din România care a scris despre proiectul legislativ menit să înlocuiască în 2025 controversata Lege 4, schimbând major cadrul în care ar trebui să se desfășoare evenimentele sportive la noi. Am continuat să urmărim pas cu pas proiectul, dezvăluind mereu în exclusivitate informații de ultimă oră despre evoluția lui.</p>
<p>Încă din 13 ianuarie, pe <span>ProSport</span> <span>ai putut descoperi aici în exclusivitate detaliile proiectului</span> coordonat de deputatul Ciprian Paraschiv, care are ca inițiatori mai mulți deputați din diferite partide politice. O raritate! Ulterior, au avut loc consultări cu reprezentanți ai cluburilor din Superliga, FRF, LPF și AFAN, alte federații sportive, dar și cu reprezentanții galeriilor și ai instituțiilor implicate în organizarea de evenimente sportive. Apoi, forma finală a proiectului a fost depusă în Parlament și a intrat pe circuitul legislativ.</p>
<p><span>Ciprian Paraschiv, deputat AUR de Iași care a dezvăluit aici culisele proiectului,</span> este fost fotbalist și campion național de juniori cu Poli Iași (1994), ulterior cu activitate în managementul fotbalistic la nivel FRF și UEFA. El este președinte al Comisiei de Tineret și Sport din Camera Deputaților. Iar un alt inițiator al proiectului este Răzvan Cadar, deputat PNL și secretar al aceleiași Comisii, care este tot fost campion național de juniori, în 1996 cu FC Arad, iar azi inclusiv președinte AJF Arad!</p>
<p>Într-un interviu exclusiv, Răzvan Cadar oferă informații de ultimă oră despre noua Lege 4 cu impact pentru toți românii. De când am putea avea în vigoare „noua Lege 4”, cu show-uri pirotehnice pe arene în mediu controlat, cu bere pe stadioane, cu libertate pentru suporteri, fără abuzuri, fără „zonă-tampon” în tribune și cu proceduri dedicate pentru persoanele cu nevoi speciale?</p>
<h2><span>Informații de ultimă oră despre noua Lege 4 cu impact pentru toți românii!</span></h2>
<p>ProSport: Dacă v-ar întreba cineva direct, din start, de ce trebuie modificată Legea 4 și de ce acum, cum i-ați răspunde pe scurt, astfel încât să îl convingeți, din postura de deputat?</p>
<p>Răzvan Cadar: Avem o lege deja învechită pentru organizarea de evenimente sportive, care trebuie actualizată, în acord cu realitatea de astăzi din România și cu ceea ce se întâmplă în Europa. Legea trebuie să ofere condiții mai bune pentru spectacolul sportiv, ținând cont, evident, de prioritatea absolută de a asigura un climat de siguranță.</p>
<div class="wp-caption aligncenter" id="attachment_20294511" style="width: 2570px"><img alt="31.906.622,17 lei pentru Arena Națională. Cum e „defalcată” pe costuri suma amețitoare de întreținere în 2025 a celui mai mare stadion din România" aria-describedby="caption-attachment-20294511" class="size-full wp-image-20294511" decoding="async" fetchpriority="high" height="1706" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-scaled.jpg" srcset="https://www.prosport.ro/wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-scaled.jpg 2560w, https://www.prosport.ro/wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-1400x933.jpg 1400w, https://www.prosport.ro/wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-768x512.jpg 768w, https://www.prosport.ro/wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-1536x1024.jpg 1536w, https://www.prosport.ro/wp-content/uploads/2025/10/31.906.62217-lei-pentru-Arena-Nationala.-Cum-e-„defalcata-pe-costuri-suma-ametitoare-de-intretinere-in-2025-a-celui-mai-mare-stadion-din-Romania-2048x1365.jpg 2048w" width="2560"/><p class="wp-caption-text" id="caption-attachment-20294511">FOTO: Sport Pictures</p></div>
<p>Dorim să renunțăm la zona de 10% tampon față de teren, să permitem băuturi slab alcoolizate în incintă, să permitem persoanelor cu dizabilități să stea aproape de teren. Aceste prevederi sunt respectate sau permise la evenimentele sportive din țările civilizate și cred că le putem reglementa și noi.</p>
<p>Și cum ar putea suna esența într-o singură frază, să spunem?</p>
<p>Dorim să ne aliniem la bunele practici din Europa, unde au fost aplicate măsuri împotriva persoanelor care încalcă legea fără să limiteze drepturile oamenilor de bun simț, care reprezintă majoritatea spectatorilor.</p>
<h2><span>Răzvan Cadar: „De aici pornește tot!”</span></h2>
<p>Proiectul de modificare a Legii 4 conține numeroase noutăți și modificări, dar cele care au stârnit cea mai multă dezbatere publică sunt legate de show-urile pirotehnice și de consumul de băuturi slab alcoolizate pe arenele sportive. Ce viziune aveți asupra lor?</p>
<p>Acestea sunt cele mai sensibile probleme din punctul de vedere al instituțiilor care asigură ordinea publică. Înțeleg punctul lor de vedere, dar luăm ca etalon ce se întâmplă în Occident. Sigur, trebuie un echilibru, pe primul loc este siguranța spectatorilor și a sportivilor, dar trebuie să ne gândim și la un climat favorabil spectacolului sportiv. Azi sunt multe mijloace de supraveghere și control care ne pot ajuta să prevenim eventualele probleme și să eliminăm din arenele sportive acei oameni care creează probleme.</p>
<p>Cu ce concluzie ați rămas după consultările pe care le-ați avut în Comisie cu conducerea cluburilor din Superliga, cu FRF, LPF, AFAN și COSR, cu celelalte federații sportive, cu reprezentanții galeriilor dar și cu cei ai autorităților implicate în organizarea de evenimente sportive?</p>
<p>Toți doresc modificarea legislației, există o așteptare în societate pentru un cadrul legislativ actualizat, care să favorizeze oamenii care iubesc sportul. În general, sportul se confruntă cu lipsa publicului de la competițiile organizate. Pasiunea oamenilor este un element esențial pentru performanța sportivă și pentru atragerea noilor generații spre cluburi și performanță. Copiii care azi poartă tricoul sportivului preferat vor ajunge mâine să facă performanță în sport, de aici pornește tot!</p>
<div class="wp-caption aligncenter" id="attachment_20308825" style="width: 1207px"><img alt="" aria-describedby="caption-attachment-20308825" class="size-full wp-image-20308825" decoding="async" height="781" sizes="(max-width: 1197px) 100vw, 1197px" src="https://www.prosport.ro//wp-content/uploads/2025/10/cadar3.webp" srcset="https://www.prosport.ro/wp-content/uploads/2025/10/cadar3.webp 1197w, https://www.prosport.ro/wp-content/uploads/2025/10/cadar3-768x501.webp 768w" width="1197"/><p class="wp-caption-text" id="caption-attachment-20308825">FOTO: sportarad.ro</p></div>
<h2><span>„Este un câștig, putem să lucrăm foarte bine împreună”</span></h2>
<p>Ați jucat fotbal de performanță, ați fost campion național de juniori, cum simțiți și prin această perspectivă, de fost fotbalist și astăzi președinte AJF Arad, dincolo de ipostaza de deputat, necesitatea schimbării Legii 4?</p>
<p>Legea se justifică prin nevoia de a atrage mai multă lume la spectacolul sportiv, de a oferi un ambient plăcut, primitor, prietenos. Cei care au legătură cu lumea sportului înțeleg bine că sportul este legat de spectatori, de tribune, de cei care își manifestă pasiunea pentru echipa favorită. Spectacolul tribunelor este important și pentru televiziunile care transmit competiții sportive, crește gradul de atractivitate al oricărei competiții. De aceea, sportivii susțin îmbunătățirea legislației.</p>
<p>Mi se pare foarte interesant că doi dintre oamenii-cheie în nașterea și susținerea acestui proiect, dumneavoastră și Ciprian Paraschiv, sunteți foști fotbaliști. Dar și oameni care ulterior au activat în managementul fotbalului!</p>
<p>Facem parte din partide diferite, dar așa cum ați spus provenim din sport și ne dorim un cadru legal și organizatoric mai bun. Sportul ne adună, nu ne dezbină, putem să lucrăm foarte bine împreună fără să ne gândim la politică. Este un câștig atunci când oamenii din sport pot să legifereze în acest domeniu, de fiecare dată este bine când cei care lucrează la legi sunt profesioniști în domeniul respectiv.</p>
<h2><span>„Contează mult valul de susținere publică pentru noua Lege 4”</span></h2>
<p>M-a surprins, privind în contextul trecutului unde avem multe proiecte admirabile pe sport care s-au blocat în jocul politic, faptul că, măcar de la nivelul Comisiei pentru Tineret și Sport din Camera Deputaților a existat o susținere transpartinică, aproape. Cum au stat lucrurile? Ne iluzionăm? 😊</p>
<p>Majoritatea celor din comisia noastră suntem foști sportivi și, mai presus de orice dezbatere politică, avem în vedere binele fenomenului sportiv. Sper să trecem legea repede și la votul final să primeze pentru toți parlamentarii interesul sportului, cu susținere de la toate partidele.</p>
<div class="wp-caption aligncenter" id="attachment_20308830" style="width: 1034px"><img alt="" aria-describedby="caption-attachment-20308830" class="size-full wp-image-20308830" decoding="async" height="630" sizes="(max-width: 1024px) 100vw, 1024px" src="https://www.prosport.ro//wp-content/uploads/2025/10/alegeri-ajf-5-1024x630-1.webp" srcset="https://www.prosport.ro/wp-content/uploads/2025/10/alegeri-ajf-5-1024x630-1.webp 1024w, https://www.prosport.ro/wp-content/uploads/2025/10/alegeri-ajf-5-1024x630-1-768x473.webp 768w" width="1024"/><p class="wp-caption-text" id="caption-attachment-20308830">FOTO: sportarad.ro</p></div>
<p>În ultima perioadă s-a declanșat un val important de susținere publică pentru noua Lege 4. Pe canalele oficiale, cluburi precum Dinamo și Universitatea Craiova, galerii iprecum Rapid și Steaua București, dar și jurnaliști cunoscuți au ieșit în față pentru proiect. Realist, cât contează acest val masiv de susținere, pentru șansele proiectului de a fi votat?</p>
<p>Contează mult, legea trebuie să reprezinte voința partenerilor implicați, voința publicului. Un climat de opinie favorabil ajută legea să treacă mai repede prin Parlament.</p>
<h2><span>„Avem o opinie favorabilă și în mediul politic pentru acest proiect”</span></h2>
<p>Ce pași urmează, concret, până când proiectul ar trebuie să devină realitate?</p>
<p>Acum proiectul de lege este depus la Senat, potrivit parcursului legislativ, va fi votat acolo, apoi ajunge la Camera Deputaților pentru dezbatere și vot final. Parcurge toate etapele unei legi care nu este adoptată prin OUG de către Guvern. Chiar dacă este un parcurs complicat, este bine să avem o dezbatere și să iasă o lege bună.</p>
<p>Care e orizontul de timp cel mai realist în care am putea avea „o nouă Lege 4”?</p>
<p>Depinde de toți factorii implicați, eu îmi doresc să meargă cât mai repede. Sperăm să nu avem crize politice care să pună alte priorități în fața Parlamentului și să avem această lege care, așa cum ați spus, este cerută de profesioniștii din sport și de public.</p>
<p>Prin prisma informațiilor de interior pe care le aveți, fiind conectat direct atât la poziția partidului dumneavoastră, cât și la tendințele de poziționare ale celorlalte partide parlamentare: simțiți că există șanse concrete, din punct de vedere politic, pentru ca proiectul să devină realitate, să primească vot pozitiv în plen?</p>
<p>Da, sunt optimist pentru că există în societate, în mediul sportiv și politic o opinie favorabilă. Este important desigur să nu aibă loc între timp incidente majore care schimbă climatul de opinie. Comportamentul de huligan al unei minorități de suporteri pune bariere, nu oferă deschidere. Îmi doresc să câștige iubitorii adevărați ai sportului, cei mai mulți, care își arată pasiunea dar înțeleg respectul și civilizația.</p>

]]></description>
    </item>
    <item>
      <title>Britanicii cred în revenirea lui Radu Drăgușin la Tottenham: „Poate ajunge la cea mai bună formă a lui!”</title>
      <link>https://www.prosport.ro/fotbal-extern/stranieri/britanicii-cred-in-revenirea-lui-radu-dragusin-la-tottenham-poate-ajunge-la-cea-mai-buna-forma-a-lui-20309872</link>
      <description><![CDATA[<img src="https://www.prosport.ro//wp-content/uploads/2025/10/Britanicii-cred-in-revenirea-lui-Radu-Dragusin-la-Tottenham-„Poate-ajunge-la-cea-mai-buna-forma-a-lui-e1761659176546.jpg"/><br/><p>Radu Drăgușin, starul celor de la Tottenham Hotspur, este aproape de revenirea pe teren. Presa britanică prevede o posibilă creștere de formă a fundașului central român, care nu și-a atins încă potențialul în tricoul londonezilor.</p>
<p>Ultimul meci în care „Dragonul” Drăgușin s-a aflat pe teren este în luna ianuarie, pe data de 30, când românul s-a accidentat într-un meci cu Elfsborg, încheiat cu scorul de 3-0. Încercând să prindă o minge inutilă, având în vedere scorul, fotbalistul londonezilor s-a accidentat la ligamentele încrucișate ale genunchiului.</p>
<h2><span>Anunțul revenirii lui Radu Drăgușin la Spurs „cutremură” Marea Britanie</span></h2>
<p>Jurnaliștii britanici au anunțat o posibilă revenire de formă a lui Radu Drăgușin, care are multe de spus în tricoul lui Spurs. <span>Fundașul central a intrat deja la antrenamentele echipei</span> conduse de danezul Thomas Frank, care vrea să-l vadă la lucru pe român.</p>
<p>„Cred că Drăgușin a fost privit cu scepticism de fani pentru că a trebuit să intre într-o defensivă de patru oameni care se schimba la fiecare meci în sezonul trecut sau pentru că a fost asociat cu un tânăr de 18 ani, Archie Gray.</p>
<p>Îmi amintesc de el la ultimul Campionat European pentru România și a fost remarcabil. Oamenii uită asta. Suntem într-un sistem în care nu vom fi atât de avansați și vom fi mai solizi din punct de vedere defensiv.</p>
<p>Nu există nicio garanție că Van de Ven și Romero se vor menține în formă și vor juca un sezon de 38 de meciuri în Premier League și, apoi, sperăm la un sezon de 60 de meciuri în total. Cred că cea mai bună versiune a lui poate fi încă văzută”, a spus John Wenham, autorul blogului <span>Lilywhite Rose</span>.</p>
<h2><span>Radu Drăgușin a revenit la antrenamentele lui Tottenham</span></h2>
<p>Fotbalistul celor de la Spurs anunță revenirea pe teren pentru londonezi. Printr-o postare pe rețelele de socializare, <span>„Dragonul” a optat pentru un mesaj scurt și misterios</span> pentru fanii lui. Drăgușin a scris ce ste „din ce în ce mai aproape”, cel mai probabil de revenire.</p>
<p>Concurenții pe post în lotul celor de la Tottenham sunt Micky van de Ven, Archie Gray, Kevin Danso, Kota Takai, Malachi Hardy și Jun’ai Byfield, Ben Davies și Cristian Romero. Ultimii doi sunt accidentați. Argentinianul s-a „rupt” în campania naționalei „Biancoceleste”, într-un meci cu Venezuela.</p>

]]></description>
    </item>
    <item>
      <title>Giovanni Becali rupe tăcerea despre scandalul Cămătaru – Răducioiu de la Campionatul Mondial din Italia: „Era greu să faci vreo combinație cu nea Ienei”</title>
      <link>https://www.prosport.ro/fotbal-intern/giovanni-becali-rupe-tacerea-despre-scandalul-camataru-raducioiu-de-la-campionatul-mondial-din-italia-era-greu-sa-faci-vreo-combinatie-cu-nea-ienei-20309313</link>
      <description><![CDATA[<img src="https://www.prosport.ro//wp-content/uploads/2025/10/Giovanni-Becali-rupe-tacerea-despre-scandalul-Camataru-Raducioiu-de-la-Campionatul-Mondial-din-Italia.jpg"/><br/><p>Giovanni Becali a dezvăluit ce s-a întâmplat în scandalul cu Rodion Cămătaru, cauzat de faptul că Florin Răducioiu i-a luat fața în primul 11 la Mondialul din Italia, în 1990.</p>
<p>Celebrul impresar a rememorat un episod din primul an după Revoluție. Sub comanda lui Emerich Ienei, naționala României ajungea la Campionatul Mondial din Italia. <span>Rodion Cămătaru i-a reproșat</span> că a făcut lobby pentru Răducioiu și Balint să evolueze și, astfel, ar fi ratat ultima sa șansă să mai prindă un transfer important în străinătate.</p>
<h2><span>Giovanni Becali face lumină în scandalul Cămătaru – Răducioiu: „Era greu să faci așa ceva”</span></h2>
<p>Fosta „gheată de aur” a Europei a fost convocat în lotul final pentru Campionatul Mondial din 1990, dar nu a reușit să bifeze niciun minute în cele patru meciuri. Rodion Cămătaru a fost supărat multă vreme pe Giovanni Becali că impresarul ar fi făcut lobby pentru alți fotbaliști să prindă minute pentru a le obține contracte în străinătate.</p>
<p>Giovanni Becali infirmă „acuzațiile” lui Cămătaru și are argumente solide. Era aproape imposibil ca cineva să îi impună lui Emerich Ienei ce jucători să folosească.</p>
<p>La acea vreme, Cămătaru evolua în Belgia pentru Charleroi. Pentru Florin Răducioiu Mondialul din 1990 a fost o rampă de lansare în lumea fotbalului mare, fiind transferat de Bari de la Dinamo. Ulterior, avea să ajungă la AC Milan.</p>
<blockquote><p>„Păcat de Cămătaru n-a jucat la un club mare! Dacă era mai tânăr cu doi-trei ani și juca la Mondial atunci … (n.r. în 1990). El a fost supărat pe mine că au jucat Răducioiu și Balint, că de ce n-a jucat el? Ei credeau că eu am făcut o combinație să joace Răducioiu, care semnase cu noi, ca să-l dăm la Bari. Cu nea Imi (n.r. selecționerul de atunci, Emeric Ienei) era greu să faci așa ceva. N-am putut să fac asta cu Iordănescu și Pițurcă, ei ziceau că sunt prietenii mei”, a declarat Ioan Becali pentru <span>Fanatik.</span></p></blockquote>
<h2><span>Rodion Cămătaru, out de la națională la scurt timp de la CM 1990</span></h2>
<p>Atacantul care a strâns 75 de prezențe și a marcat 22 de goluri pentru „tricolori” a bifat ultima apariție în septembrie 1990, cu Scoția. Se întâmpla la doar câteva luni de la Campionatul Mondial din Italia, acolo unde Cămătaru a văzut cele patru meciuri cu URSS, Camerun, Argentina și Irlanda de pe banca de rezerve.</p>
<p>Trei ani mai târziu, a pus definitiv „ghetele în cui”. A evoluat pentru Craiova, Dinamo, Charleroi și Heerenveen. Nu a cucerit niciun trofeu la nivel de club, dar la nivel personal a rămas cu „Gheata de Aur”, cucerită <span>pe vremea când evolua la Dinamo.</span></p>

]]></description>
    </item>
    <item>
      <title>Sebastian Mailat îi răspunde în premieră lui Mircea Lucescu, după ce a fost numit „jucător de antrenament”: „Mă frustrează. Să vă spun ce m-a deranjat cel mai tare”. EXCLUSIV</title>
      <link>https://www.prosport.ro/fotbal-intern/superliga/sebastian-mailat-ii-raspunde-in-premiera-lui-mircea-lucescu-dupa-ce-a-fost-numit-jucator-de-antrenament-ma-frustreaza-sa-va-spun-ce-m-a-deranjat-cel-mai-tare-ex-20306871</link>
      <description><![CDATA[<img src="https://www.prosport.ro//wp-content/uploads/2025/10/Sebastian-Mailat-ii-raspunde-in-premiera-lui-Mircea-Lucescu-dupa-ce-a-fost-numit-„jucator-de-antrenament-„Ma-frustreaza-Sa-va-spun-ce-m-a-deranjat-cel-mai-tare-EXCLUSIV-1400x788.jpg"/><br/><p>Selecționerul Mircea Lucescu n-a avut ochi pentru convocarea lui Sebastian Mailat (27 de ani) pentru „dubla” naționalei României cu Republica Moldova și Austria, deși la ora meciurilor fotbalistul era pe locul 2 în clasamentul golgheterilor și era lider cu FC Botoșani în Superliga.</p>
<p>Ba chiar, <span>Mircea Lucescu a reacționat ciudat când a fost întrebat de reporterul ProSport care este explicația pentru care a convocat 5 jucători de la FCSB</span>, ocupanta locului 11, și niciunul de la liderul FC Botoșani. I-a numit jucători de antrenament pe fotbaliștii lui Leo Grozavu și a spus că fotbaliștii moldovenilor dacă sunt scoși din angrenajul liderului nu mai dau același randament.</p>
<h2><span>Sebastian Mailat îi răspunde în premieră lui Mircea Lucescu, după ce a fost numit „jucător de antrenament”: „Mă frustrează”</span></h2>
<p><span>ProSport </span>a mers la Botoșani pentru a sta de vorbă direct cu Sebastian Mailat, jucător care se află în acest moment pe locul 3 în clasamentul golgheterilor, cu 6 reușite și 3 pase de gol, după Florin Tănase (8 goluri) și Alexandru Dobre (7 goluri).</p>
<p>„Nu pot să spun că am trăit într-un anumit fel (n.r. neconvocarea la națională). E clar că mă frustrează puțin, pentru că suntem o echipă mică, dar jucăm fotbal. Și e clar că numai eu, dar sunt jucători care dau randament, arată și cred că am putea fi acolo”, și-a început discursul Sebastian Mailat în interviul pentru <span>ProSport</span>.</p>
<p>Întrebat dacă mai speră la convocarea la națională, după declarațiile selecționerului Mircea Lucescu, Mailat a răspuns încrezător: „Da, încă țin să cred că pot ajunge la națională, poate sunt copil. Mă gândesc că dacă joc bine în continuare, marchez…</p>
<p>Mă forțez singur să intru în calculele antrenorului. E clar, e greu să ajungi la națională. Cum a spus domnul Rădoi, că sunt 18 criterii parcă pentru a convoca un jucător. E clar că sunt jucători buni, care au demonstrat la echipele de club. Dar încă sper, atâta vreme cât am evoluții bune, de ce nu?”.</p>
<h2><span>Sebastian Mailat, uitat de staff-ul naționalei: „Asta m-a deranjat cel mai tare”</span></h2>
<p>Deși în sezonul 2022-2023 Sebastian Mailat a terminat campionatul pe locul 3 în topul golgheterilor, cu 16 reușite, după Marko Dugandzic (22 de goluri) și Andrea Compagno (20 de goluri), selecționerul de la acea vreme, <span>Edward Iordănescu, nu l-a convocat la națională</span>.</p>
<p>Acum, după doi ani, nici Mircea Lucescu nu i-a transmis hârtia de convocare. Însă marea dezamăgire a fotbalistului este că nimeni din staff-ul naționalei nu a vorbit niciodată cu el.</p>
<div class="wp-caption aligncenter" id="attachment_20306913" style="width: 1410px"><p class="wp-caption-text" id="caption-attachment-20306913"><em>Sebastian Mailat, dezamăgit pe bancă. FOTO: Razvan Pasarica/Sport Pictures</em></p></div>
<p>„Niciodată n-am primit vreun semn de la națională. Asta m-a deranjat cel mai tare. Acum m-am obișnuit cu ideea, dar când am marcat 16 goluri într-un sezon, atunci m-a deranjat cel mai tare. Am și făcut o greșeală că am ieșit public să zic asta. M-a deranjat că efectiv nu eram băgat în seamă. Eu marcam la fiecare meci un gol, două, un gol, două și nimic.</p>
<p>Măcar să fi primit un telefon sau nu știu, să-mi spună orice lucru. Măcar să-mi spună «s-ar putea», pe mine mă ajuta enorm. Dar nu… Eram inexistent. Înțelesesem atunci că nu poți vorbi despre un jucător care e la retrogradare. Acum e opusul. Suntem o echipă mică, e Botoșani, e urât să chemi un jucător de la Botoșani”, a încheiat Sebastian Mailat.</p>
<ul>
<li>750.000 de euro e cota de piață a lui Sebastian Mailat pe transfermarkt, fiind al doilea cel mai bine cotat jucător din lotul lui FC Botoșani, după Michael Pavlovic, care are o cotă mai mare cu 100.000 de euro</li>
</ul>

]]></description>
    </item>
  </channel>
</rss>
