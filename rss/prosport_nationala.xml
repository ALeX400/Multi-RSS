<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adevărul despre retragerea lui Ilie Dumitrescu din fotbal, la doar 29 de ani. Ce s-a întâmplat în hotelul în care a luat decizia rămâne învăluit în mister: „Probabil s-a certat cu ei”</title>
      <link>https://www.prosport.ro/fotbal-intern/adevarul-despre-retragerea-lui-ilie-dumitrescu-din-fotbal-la-doar-29-de-ani-ce-s-a-intamplat-in-hotelul-in-care-a-luat-decizia-ramane-invaluit-in-mister-probabil-s-a-certat-cu-ei-20201922</link>
      <description><![CDATA[<img src="https://www.prosport.ro/wp-content/uploads/2025/06/Adevarul-despre-retragerea-lui-Ilie-Dumitrescu-din-fotbal-la-doar-29-de-ani.-Ce-s-a-intamplat-in-hotelul-in-care-a-luat-decizia-ramane-invaluit-in-mister.-„Probabil-s-a-certat-cu-ei-1400x834.jpg"/><br/><p>Ilie Dumitrescu s-a lăsat de fotbal la doar 29 de ani, în hotel, la Norcia, însă motivul din spatele deciziei sale intempestive nu a fost dezvăluit nici în până în ziua de azi.</p>
<p>Vivi Răchită, coleg la acea vreme la Steaua cu fostul mare internațional, susține că acesta s-ar fi lăsat „de meserie” după o ceartă cu Emerich Ienei și Marius Lăcătuș.</p>
<h2><span>Cauza retragerii lui Ilie Dumitrescu din fotbal, la doar 29 de ani. Ce s-a întâmplat în hotelul din Norcia</span></h2>
<p>Ilie Dumitrescu s-a lăsat de fotbal la doar 29 de ani. Și nu oriunde, ci în hotel, la Norcia, în cantonamentul Stelei. Motivele din spatele deciziei sale surprinzătoare nu au fost aflate nici până acum.</p>
<p>Vivi Răchită, coleg la acea vreme la Steaua cu actualul analist TV, susține că acesta <span>a decis să spună stop carierei </span>în urma unui diferend cu Emerich Ienei și Marius Lăcătuș.</p>
<p>„Eram la Norcia, am primit o seară liberă. Am mers cu Adi Matei și Ilie Dumitrescu și n-am venit la ora stabilită de nea Imi și Lăcă, am venit mai târziu. Ei ne așteptau în holul hotelului. Ne-au zis că vorbim mâine. Nu știu ce s-a întâmplat, dar a doua zi dimineața, ne-a zis Ilie că se lasă, că nu mai suportă.</p>
<p>Noi am rămas perplecși. Probabil că a avut o ceartă ori cu nea Imi (n.r. Emeric Ienei), ori cu Lăcă (n.r. Marius Lăcătuș). Cred că avea 29 de ani. Așa s-a lăsat Ilie Dumitrescu, la Norcia”, a declarat Valeriu Răchită, pentru <span>iAMsport</span>.</p>
<p><img alt="Ilie Dumitrescu nu a înțeles decizia lui Gică Hagi, dar l-a protejat ca un adevărat prieten „Nu a demisionat”" class="size-full wp-image-20186570" decoding="async" fetchpriority="high" height="745" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/06/Ilie-Dumitrescu-nu-a-inteles-decizia-lui-Gica-Hagi-dar-l-a-protejat-ca-un-adevarat-prieten-„Nu-a-demisionat.jpg" srcset="https://www.prosport.ro/wp-content/uploads/2025/06/Ilie-Dumitrescu-nu-a-inteles-decizia-lui-Gica-Hagi-dar-l-a-protejat-ca-un-adevarat-prieten-„Nu-a-demisionat.jpg 1280w, https://www.prosport.ro/wp-content/uploads/2025/06/Ilie-Dumitrescu-nu-a-inteles-decizia-lui-Gica-Hagi-dar-l-a-protejat-ca-un-adevarat-prieten-„Nu-a-demisionat-768x447.jpg 768w" width="1280"/></p>
<h2><span>În plin război pentru palmares, Mister n-a stat pe gânduri și a răspuns instant. „Am jucat la Steaua înainte de Revoluție și tot la Steaua când m-am întors din Mexic”</span></h2>
<p>În plin conflict între CSA Steaua și FCSB pentru palmares, Ilie Dumitrescu <span>a transmis cât se poate de ferm </span>unde crede el că a jucat înainte și după Revoluție, atunci când a revenit în țară din Mexic.</p>
<p>„Am jucat în ’88-’89, la Steaua. (…) El nu își mai aduce aminte la ce echipă am jucat eu? M-a întrebat unde am jucat. Păi, mă întrebi unde am jucat?</p>
<p>Am jucat la Steaua înainte de Revoluție și tot la Steaua când m-am întors din Mexic. Și atunci se numea Steaua (n.r. când a fost antrenorul echipei lui Gigi Becali). Asta cu palmaresul din perioada 1998-2003 n-am înțeles-o”, a declarat Ilie Dumitrescu la <span>DigiSport</span>.</p>
<p>Ilie Dumitrescu a fost jucător la Steaua în intervalul 1986-1994 și apoi în 1998, înainte de retragerea din carieră.</p>
<p> </p>

]]></description>
    </item>
    <item>
      <title>Soluție din La Liga pentru Mircea Lucescu: „Știu ce trebuie să fac”</title>
      <link>https://www.prosport.ro/fotbal-extern/stranieri/solutie-din-la-liga-pentru-mircea-lucescu-stiu-ce-trebuie-sa-fac-20201383</link>
      <description><![CDATA[<img src="https://www.prosport.ro/wp-content/uploads/2025/06/Solutie-din-La-Liga-pentru-Mircea-Lucescu-„Stiu-ce-trebuie-sa-fac-e1750700322165.jpg"/><br/><p>Mircea Lucescu are reale motive de bucurie. Selecționerul are o nouă soluție pentru echipa națională a României, care vine chiar din Spania.</p>
<p>Daniel Paraschiv, fotbalist în vârstă de 26 de ani, a reușit să promoveze în La Liga, alături de cei de la Real Oviedo, după victoria obținută în fața celor de la Mirandes, scor 3-2, la general, în finala barajului pentru promovarea pe prima scenă a fotbalului din Spania.</p>
<h2><span>Daniel Paraschiv, soluție pentru naționala lui Mircea Lucescu</span></h2>
<p><span>Daniel Paraschiv, fotbalist în vârstă de 26 de ani</span>, a reușit o performanță importantă. Acesta a promovat în La Liga, alături de cei de la Real Oviedo, după victoria pe care echipa lui a obținut-o în fața celor de la Mirandes, scor 3-2, la general, în finala barajului pentru promovarea pe prima scenă a fotbalului românesc.</p>
<p>Acum, atacantul român a oferit un interviu în cadrul căruia a vorbit și despre echipa națională a României. Daniel Paraschiv a recunoscut că își dorește să îmbrace tricoul primei reprezentative, dar a declarat că nu face un scop din asta.</p>
<p>„Eu nu am dubii (n.r. că nu va rămâne la Oviedo), mai am contract doi ani aici, nu prea s-a vorbit de plecări. Îmi place viața aici, acum am nevoie de odihnă. A fost un sezon lung. Cum am spus, reprezinți o comunitate, a fost un lucru bun să fiu aici chiar la promovare. Au fost zile de sărbătoare pe care vreau să le petrec în fiecare sezon. Merită toți anii de muncă din spate. Nu, nu aș fi avut un regret că nu m-am dus la Dinamo, dacă nu promovam.</p>
<p>Experiența de aici e de neprețuit. Campionatul foarte puternic, cu nivel ridicat. Vreau să evoluez și în cupele europene, dar aici e cea mai bună alegere. Orice jucător vrea la națională, dar nu e o presiune. Sunt conștient de ce trebuie să fac ca să ajung acolo. Nu e un scop, ar fi ca un premiu pentru mine. Dacă nu voi fi convocat înseamnă că va trebui să evoluez mult mai bine”, a declarat Daniel Paraschiv, conform <span>digisport.ro</span>.</p>
<h2><span>Cum s-a descurcat Daniel Paraschiv în ultimul sezon</span></h2>
<p><span>De-a lungul carierei, Daniel Paraschiv a trecut pe la mai multe echipe din România</span>, precum Viitorul Tg. Jiu, FC Voluntari, CFR Cluj sau FC Hermannstadt. În vara anului trecut, acesta se despărțea de sibieni și se transfera în al doilea eșalon fotbalistic al Spaniei, la Real Oviedo. La momentul respectiv, spaniolii achitau suma de 700.000 de euro în schimbul fotbalistului născut în Brașov.</p>
<p>În primul sezon petrecut în Spania, în tricoul celor de la Real Oviedo, Daniel Paraschiv a bifat nu mai puțin de 30 de meciuri, în care a reușit să marcheze de trei ori și să ofere și o pasă decisivă.</p>

]]></description>
    </item>
    <item>
      <title>Ianis Hagi, considerat prea slab pentru Legia! „Vor să transfere pe cineva mult mai puternic ofensiv”</title>
      <link>https://www.prosport.ro/fotbal-extern/ianis-hagi-considerat-prea-slab-pentru-legia-vor-sa-transfere-pe-cineva-mult-mai-puternic-ofensiv-20201888</link>
      <description><![CDATA[<img src="https://www.prosport.ro/wp-content/uploads/2025/06/Ianis-Hagi-considerat-prea-slab-pentru-Legia-„Vor-sa-transfere-pe-cineva-mult-mai-puternic-ofensiv.webp"/><br/><p>Ianis Hagi (26 de ani) este considerat prea slab pentru un transfer la Legia Varșovia, în opinia unui jurnalist din Polonia.</p>
<p>Este vorba despre Marek Jozwiak, care a dezvăluit, prin intermediul unei scurte declarații, că formația antrenată de Edi Iordănescu (47) are o opțiune mult mai tentantă pe masă.</p>
<h2><span>Pică varianta transferului lui Ianis Hagi la Legia Varșovia? Ce a aflat un jurnalist din Polonia</span></h2>
<p><span>Transferul lui Ianis Hagi la Legia Varșovia</span> a părut foarte plauzibil în ultimele zile, după ce mai multe publicații, inclusiv din Polonia, au scris despre discuțiile purtate între noua grupare a lui Edi Iordănescu și fiul lui Gică Hagi.</p>
<p><span>Ianis Hagi a vorbit și el despre transferul său, însă fără să pomenească numele Legia Varșovia</span>. Cu toate acestea, a confirmat că „se poartă diverse negocieri” și că impresarii lui sunt foarte activi.</p>
<p>Mai nou, pe lista celor care au comentat subiectul și-a trecut numele și jurnalistul polonez Marek Jozwiak. Acesta nu a negat potențialul interes al Legiei pentru fotbalistul naționalei României, însă a spus că, din informațiile sale, Ianis este departe de a fi prima opțiune a grupării din Polonia:</p>
<blockquote><p>Știu că Legia este în discuții cu câțiva jucători foarte buni. Iar unul dintre ei, în mod special, este mult mai puternic decât Ianis Hagi din punct de vedere ofensiv. Și da, ar putea să semneze cu Legia”, a declarat Marek Jozwiak, potrivit platformei X, pentru <span>Sportowy Kanal</span>.</p></blockquote>
<blockquote class="twitter-tweet">
<p dir="ltr" lang="pl">🚨Marek Jóźwiak: Wiem, że Legia rozmawia z bardzo dobrymi zawodnikami. Może trafić do Legii ktoś zdecydowanie mocniejszy niż Ianis Hagi jeśli chodzi o ofensywę.</p>
<p>ℹ️ @Sportowy_Kanal</p>
<p>— Polish Merkury (@Merkuury) June 24, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Legia vrea să dea din nou tonul în fotbalul polonez</span></h2>
<p>Legia Varșovia este una dintre cele mai titrate echipe din istoria fotbalului polonez, cu 15 titluri de campioană națională în palmares. De asemenea, gruparea care l-a instalat pe banca tehnică pe Edi Iordănescu a cucerit de 21 de ori Cupa Poloniei și de 5 ori Supercupa Poloniei. În plus, la capătul sezonului 1968-1969 s-a impus în fosta Cupă Intertoto.</p>
<p>În ciuda triumfurilor menționate, Legia nu a mai cucerit titlul în Polonia de la capătul stagiunii 2020-2021. Lech Poznan (2021-2022), Rakow Czestochowa (2022-2023), Jagiellonia Bialystok (2023-2024) și din nou Lech Poznan (2024-2025) s-au bucurat de succese în ultimii ani, însă acum, sub comanda fostului selecționer al României, Legia va încerca să recâștige supremația la nivelul fotbalului polonez.</p>
<p>În intervalul 2016-2021, Legia a pierdut o singură dată titlul, în 2019, în fața lui Piast Gliwice.</p>
<p>Revenind la Ianis Hagi, mijlocașul român i-ar putea ajuta pe polonezi pe plan ofensiv. În sezonul 2024-2025, fiul lui Gică Hagi a contribuit cu 4 goluri și 7 pase decisive, într-un total de 23 de partide jucate în prima ligă a Scoției.</p>

]]></description>
    </item>
    <item>
      <title>Gigi Becali, atenție! Atacantul pentru care e gata să dea cel mai mare salariu din istoria FCSB poate fi transferat</title>
      <link>https://www.prosport.ro/fotbal-intern/superliga/gigi-becali-atentie-atacantul-pentru-care-e-gata-sa-dea-cel-mai-mare-salariu-din-istoria-fcsb-poate-fi-transferat-20200792</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-atentie-Atacantul-pentru-care-e-gata-sa-dea-cel-mai-mare-salariu-din-istoria-FCSB-poate-fi-transferat.webp"/><br/><p>Gigi Becali (66 de ani) poate face transferul mult visat în această vară, deoarece atacantul căruia i-a pus pe masă 50.000 de euro lunar, cel mai mare salariu din istoria FCSB, poate fi ofertat.</p>
<p>Este vorba despre Denis Drăguș (25), care inițial a refuzat vehement un transfer de la Trabzonspor. Însă, după ce a văzut că nu mai e dorit de antrenor, internaționalul și-a schimbat opinia.</p>
<h2><span>Intră Gigi Becali în cursa pentru semnătura lui Denis Drăguș? Cu ce echipă ar trebui să se lupte patronul FCSB</span></h2>
<p>În prima jumătate a lunii iunie, <span>la nunta lui Florinel Coman, Gigi Becali i-a pus în față lui Denis Drăguș o ofertă fabuloasă de a semna cu FCSB</span>. Este vorba despre un salariu de 50.000 de euro lunar, care l-ar fi plasat pe atacantul naționalei direct în istoria echipei roș-albastre.</p>
<p>Cu toate acestea, Denis Drăguș l-a refuzat pe Gigi Becali și a spus că este „fericit la Trabzonspor”, echipă alături de care vrea să dovedească în sezonul 2025-2026 de ce este capabil.</p>
<p>Lucrurile păreau să fie clare, însă în urmă cu aproximativ o săptămână, totul s-a schimbat la 180 de grade. <span>Gigi Becali a primit liber să facă transferul bombă al lui Denis Drăguș la FCSB</span>, după ce atacantul a aflat că nu reprezintă o prioritate în planurile antrenorului.</p>
<p>Iar după ce a digerat informația, fotbalistul naționalei și-ar fi schimbat opinia și ar fi devenit deschis la un transfer. Doar că o altă echipă i-a luat fața FCSB-ului și, potrivit turcilor de la <span>Gaziantepinhabercisi</span>, a demarat deja negocierile. Este vorba despre Gaziantep, unde Drăguș a făcut deja impresie în sezonul 2023-2024, care ar dori să îl împrumute pe atacant pe un an.</p>
<p>Mai mult, aceeași sursă informează cu privire la faptul că Denis Drăguș și-a dat deja acordul pentru revenirea la Gaziantep.</p>
<h2><span>Statisticile lui Drăguș de la Gaziantep: a dat 15 goluri și două pase decisive</span></h2>
<p>Și în sezonul 2023-2024, Denis Drăguș s-a aflat tot sub formă de împrumut la Gaziantep, însă de la Standard Liege, nu de la Trabzonspor.</p>
<p>Însă, acel împrumut s-a dovedit a fi un real succes, deoarece atacantul a fost cel mai bun jucător al lui Gaziantep și a izbutit să contribuie cu 15 goluri și două pase decisive într-un total de 35 de partide.</p>
<p>Mulțumită acestor prestații, Trabzonspor a fost convinsă, în iulie 2024, să plătească 1.700.000 de euro către Standard Liege pentru a-l transfera definitiv pe Denis Drăguș.</p>
<p>În prezent, cota de piață a fotbalistului este de 3.500.000 de euro, potrivit site-ului de specialitate Transfermarkt.</p>

]]></description>
    </item>
    <item>
      <title>Doar 1.500.000 de euro pentru Ianis Hagi. A pierdut 5.500.000 de euro</title>
      <link>https://www.prosport.ro/fotbal-extern/doar-1-500-000-de-euro-pentru-ianis-hagi-a-pierdut-5-500-000-de-euro-20200943</link>
      <description><![CDATA[<img src="https://www.prosport.ro/wp-content/uploads/2025/06/Doar-1.500.000-de-euro-pentru-Ianis-Hagi.-A-pierdut-5.500.000-de-euro-1400x785.jpg"/><br/><p>Cariera lui Ianis Hagi a luat-o serios la vale. Nu de acum, ci din momentul accidentării grave din urmă cu trei ani, atunci când a suferit o ruptură a ligamentelor încrucișate.</p>
<p>De la cotă de 7 milioane de euro euro, internaționalul român a pierdut 5.500.000 de euro și a ajuns să fie cotat la doar 1.500.000 de euro, conform site-ului de specialitate Transfermarkt.</p>
<h2><span>Cota lui Ianis Hagi a ajuns la nivelul anului 2018, când valora 1.500.000 de euro</span></h2>
<p>Cariera lui Ianis Hagi, liber de contract după despărțirea de Rangers, <span>e într-o cădere abruptă în ultimii ani</span>. Totul a plecat din momentul accidentării de la genunchi în 2023, atunci când a suferit o ruptură a ligamentelor încrucișate. De la cotă de 7.000.000 de euro, băiatul lui Gică Hagi a ajuns să valoreze numai 1.500.000 de euro, conform portalului Transfermarkt.</p>
<p>În intervalul decembrie 2021 – decembrie 2022, vedeta naționalei României ajunsese la apogeu și era cotat la 7 milioane de euro. A urmat apoi căderea, una fără frână până acum. Accidentare gravă de la genunchi, care l-a ținut în afara terenului un an de zile, a fost începutul declinului total.</p>
<p>Inițial, transfermarkt.com i-a scăzut cota la 5.000.000 de euro. Apoi, în luna martie 2024, după împrumutul în La Liga, la Deportivo Alaves, ajunsese să coste doar 2 milioane de euro, înregistrând astfel o scădere radicală de 3.000.000 de euro. Și asta în doar un an de zile.</p>
<p>Sezonul trecut a fost trimis la Rangers B din cauza problemelor contractuale, însă a încheiat stagiunea ca titular. Cu doar 4 goluri marcate și șapte assist-uri în 30 de meciuri jucate, Hagi jr. a ajuns să fie evaluat la doar 1,5 milioane de euro.</p>
<p>O cotă similară a mai avut doar pe vremea când evolua la Farul Constanța, în 2018, și avea doar 19 ani.</p>
<p><img alt="" class="size-large wp-image-20200951" decoding="async" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-1400x1000.jpg" srcset="https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-1400x1000.jpg 1400w, https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-768x549.jpg 768w" width="1400"/></p>
<h2><span>Zeci de jucători din SuperLiga sunt cotați mai bine decât băiatul „Regelui”</span></h2>
<p>Conform Transfermarkt, 29 de jucători din SuperLiga României <span>sunt evaluați în momentul de față mai bine </span>decât Ianis Hagi. Darius Olaru este lider, cu 7,5 milioane de euro, în timp ce Daniel Bîrligea și Ștefan Târnovanu îl urmează pe podium, ambii cu o cotă de 5.000.000 de euro fiecare.</p>
<p>Chiar și Ianis Stoica valorează mai mult, atacantul pe picior de plecare de la Hermannstadt fiind evaluat acum la 2 milioane de euro.</p>
<p>Și Cătălin Cîrjan, mijlocașul lui Dinamo, este peste Ianis Hagi, ex-juniorul lui Arsenal Londra având o cotă actuală de 1.800.000 de euro.</p>
<blockquote><p>Transferul la Legia Varșovia ar putea să fie un pas în spate pentru Ianis Hagi. Fostul star al celor de la Rangers analizează și cântărește următoarea sa mutare”, a notat sursa menționată – Daily Record</p></blockquote>

]]></description>
    </item>
  </channel>
</rss>
