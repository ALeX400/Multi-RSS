<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lotul României U21 pentru meciurile cu Kosovo şi San Marino</title>
      <link>https://www.prosport.ro/u21/lotul-romaniei-u21-pentru-meciurile-cu-kosovo-si-san-marino-20259194</link>
      <description><![CDATA[<img src="https://www.prosport.ro//wp-content/uploads/2025/08/Lotul-Romaniei-U21-pentru-meciurile-cu-Kosovo-si-San-Marino-scaled-e1756463902391-1400x789.jpg"/><br/><p>Federația Română de Fotbal a anunțat lotul echipei naționale a României U21 pentru dubla cu Kosovo și San Marino. Costin Curelea a ales 23 de jucători pentru a ataca cele două meciuri din campania de calificare pentru Campionatul European de peste 2 ani.</p>
<p>În aceeași zi în care Mircea Lucescu a anunțat lotul pentru dubla cu Canada și Cipru, reprezentanții Federației Române de Fotbal au anunțat și lotul cu care selecționata U21 <span>va ataca calificarea la Campionatul European U21</span> din 2027.</p>
<h2><span>Costin Curelea a ales lotul pentru dubla U21 cu Kosovo și San Marino</span></h2>
<p>Echipa națională de tineret pornește într-o nouă campanie de calificare pentru turneul european final U21. Drumul „tricolorilor mici” începe cu Kosovo și San Marino, două naționale cotate mai slab decât jucătorii noștri. Costin Curelea a optat pentru un lot din 23 de jucători.</p>
<p>Pentru a asigura buturile naționalei „mici”, Costin Curelea i-a convocat pe Ștefan Lefter (Universitatea Cluj), Vlad Rafailă (Real Betis) și Codruț Sandu (Corvinul Hunedoara). În apărare, tehnicianul l-a convocat pe proaspăt transferatul Tony Strata, care a ajuns la Vitoria Guimaraes, în Portugalia.</p>
<p>Alături de acesta se mai află nume precum David Maftei (Farul Constanța), Matteo Duțu (AC Milan), Răzvan Pașcalău (Dinamo), Mario Tudose (FC Argeș), Robert Jălade (Sevilla), Antonio David (Inter Milano) și Kevin Ciobotaru (Hermannstadt).</p>
<p>În linia mediană, echipa națională U21 se va baza pe Eduard Radaslavescu (Farul Constanța), Mihnea Rădulescu (Universitatea Craiova), Alexandru Musi (Dinamo), Ștefan Bană (Oțelul Galați), Lorenzo Biliboc (CFR Cluj), Cristian Mihai (Dinamo), Cătălin Vulturar (Rapid), Alin Boțogan (Petrolul Ploiești) și Luca Szimionaș (Hellas Verona).</p>
<p>Atacul va fi asigurat de trei nume importante, anume Rareș Burnete (Juve Stabia), Atanas Trică (Universitatea Cluj) și Ioan Vermeșan (Hellas Verona). Lotul pare unul echilibrat și pregătit pentru dubla manșă cu Kosovo și San Marino.</p>
<h2><span>Misiune dificilă de calificare la Campionatul European U21 din 2027</span></h2>
<p>„Tricolorii mici” au parte de o misiune cel puțin dificilă în calificarea la Campionatul European U21 din 2027. Trupa lui Costin Curelea a fost atribuită în grupă cu Spania U21, formație care ne-a învins și la precedentul CE, din Slovacia.</p>
<p>O altă favorită în grupă pare a fi Finlanda U21. Pe lângă cele două, selecționata U21 va mai da piept cu Cipru, Kosovo și San Marino. Grupa este una mai ușoară din punct de vedere al adversarilor din urnele valorice inferioare, dar mai grea din punct de vedere al favoritei. În campania precedentă de calificare,<span> favorita grupei era Elveția</span>, o echipă aflată departe de rigorile fotbalului spaniol de tineret.</p>

]]></description>
    </item>
    <item>
      <title>Experimentele lui Mircea Lucescu la naționala României: „Sunt 3 sau 4 jucători”</title>
      <link>https://www.prosport.ro/fotbal-intern/nationala/experimentele-lui-mircea-lucescu-la-nationala-romaniei-sunt-3-sau-4-jucatori-20259168</link>
      <description><![CDATA[<img src="https://www.prosport.ro//wp-content/uploads/2025/08/Experimentele-lui-Mircea-Lucescu-la-nationala-Romaniei-„Sunt-3-sau-4-jucatori-1400x787.jpg"/><br/><p>România va disputa un amical cu Canada, înaintea partidei cu Cipru din grupa de calificare pentru Campionatul Mondial din 2026. Mircea Lucescu a precizat că își dorește să tragă câteva concluzii privind nivelul unor internaționali români.</p>
<p>Meciul amical cu Canada este programat pe 5 septembrie, iar la patru zile distanță „tricolorii” se vor deplasa în Cipru, pentru confruntarea cu selecționata țării.</p>
<h2><span>Experimentele lui Mircea Lucescu la naționala României: „Sunt 3 sau 4 jucători”</span></h2>
<p>Mircea Lucescu și-a exprimat dorința de a urmări evoluția a trei sau patru internaționali români la <span>meciul amical cu Canada</span>, care va avea loc peste o săptămână pe Arena Națională din București. Totodată, „Il Luce” a subliniat că meciurile dintre echipele naționale sunt tot mai rare, rezultând în dificultatea de a-i observa pe jucători la nivel internațional.</p>
<p>„(n.r. – Despre amicalul cu Canada) Asta o să vedem. Din ce în ce mai puține meciuri amicale. Sunt jucători care trebuie văzuți. Sigur, vor fi 3-4 jucători pe care îi urmărim și am vrea să știm exact care e potențialul lor la nivelul ăsta internațional. Sunt atâtea categorii de jucători. Cei care sunt sănătoși reușesc să aibă o carieră foarte lungă”, a declarat Mircea Lucescu, la <span>Digi Sport.</span></p>
<p>Ultimele meciuri amicale disputate de naționala României au fost înainte de parcursul formidabil de la EURO 2024. Atunci, „tricolorii” pierdeau cu Columbia și terminau la egalitate cu Irlanda de Nord, Bulgaria și Liechtenstein.</p>
<p>Calendarul echipei naționale de fotbal a României pentru meciurile rămase din 2025: amicale și preliminarii CM 2026.</p>
<p>• 5 septembrie: România – Canada (amical);</p>
<p>• 9 septembrie: Cipru- România;</p>
<p>• 9 octombrie: România – Moldova (amical);</p>
<p>• 12 octombrie: România – Austria;</p>
<p>• 15 noiembrie: Bosnia – România;</p>
<p>• 18 noiembrie: România – San Marino.</p>
<h2><span>Nicolae Stanciu precaut dar și încrezător privind șansele României de a se califica la CM 2026</span></h2>
<p>România nu a mai ajuns la o ediție de Cupă Mondială din 1998, iar „generația de suflet” își propune să rupă blestemul absențelor de la Mondiale. În urma înfrângerilor cu Bosnia și Austria, șansele naționalei par să scadă, însă căpitanul <span>Nicolae Stanciu rămâne încrezător, dar realist în privința calificării</span>.</p>
<p>„Realistic vorbind, din grupa preliminară, şansele noastre sunt mici, mult mai mici decât înainte să înceapă grupa, clar. Am pierdut deja două meciuri, dar asta nu înseamnă că vom renunța la luptă.</p>
<p>Mai sunt puncte în joc, iar noi trebuie să facem tot ce depinde de noi pe teren, ca să ne câştigăm meciurile rămase şi pe urmă la sfârşit, în noiembrie, vom vedea dacă vom reuşi să fim pe primul loc, pe al doilea, sau unde vom fi”, a declarat Nicolae Stanciu, într-un interviu difuzat pe <span>site-ul oficial FRF.</span></p>

]]></description>
    </item>
    <item>
      <title>Cipru ne așteaptă cu doi fotbaliști din Superligă și se apără cu un brazilian naturalizat. Lotul adversarilor convocat pentru meciul cu România. SPECIAL</title>
      <link>https://www.prosport.ro/fotbal-intern/nationala/cipru-ne-asteapta-cu-doi-fotbalisti-din-superliga-si-se-apara-cu-un-brazilian-naturalizat-lotul-adversarilor-convocat-pentru-meciul-cu-romania-special-20259294</link>
      <description><![CDATA[<img src="https://www.prosport.ro//wp-content/uploads/2025/08/Cipru-ne-asteapta-cu-doi-fotbalisti-din-Superliga-si-se-apara-cu-un-brazilian-naturalizat.-Lotul-adversarilor-convocat-pentru-meciul-cu-Romania.-SPECIAL-scaled-e1756475026745-1400x791.jpg"/><br/><p>Naționala României joacă două meciuri în luna septembrie. Primul va fi un amical, pe 5 septembrie, contra Canadei, iar cel de-al doilea meci oficial cu Cipru, în deplasare, pe 9 septembrie, în preliminariile CM 2026.</p>
<p>Înaintea confruntării cu noi, ciprioții vor juca în deplasare, împotriva Austriei, pe 6 septembrie. Antrenorul Apostolos Mantzios a selecționat 26 de jucători pentru cele două meciuri. Printre aceștia este și Fabiano Freitas, care a obținut recent cetățenia cipriotă. Fabiano joacă din 2019 în Cipru, fiind al doilea căpitan al Omoniei. El a evoluat anterior pentru Sao Paolo, Porto și Fenerbahce.</p>
<p>Ciprioții au jucători care evoluează în Elveția, Polonia, Germania, Grecia, Anglia, Bulgaria și România.</p>
<p>Din Superliga României au fost chemați Marinos Tzionis (UTA) și Charalambos Kyriakou (Dinamo București). Primul are 35 de selecții și trei goluri, în ciuda faptului că abia a împlinit 24 de ani. Înainte de a ajunge în România, el a evoluat la Omonia Nicosia, Sporting Kansas City și Cucaricki. Dinamovistul Kyriakou, venit la Dinamo în această vară, are 69 de meciuri la națională, fiind unul dintre cei mai experimentați jucători din lotul naționalei cipriote. El a venit de la Apollon Limassol, unde a jucat peste 250 de meciuri.</p>
<ul>
<li>Vezi aici lotul României pentru meciurile cu Cipru și Canada!</li>
</ul>
<h2><span>Lotul naționalei din Cipru, adversara României de pe 9 septembrie</span></h2>
<p>PORTARI: Joel Moll (Servette), Neofytos Michael (Pafos), Fabiano Freitas (Omonia Nicosia)</p>
<p>FUNDAȘI: Nicolas Panagiotou (Omonia Nicosia), Costas Pileas (Pafos), Christos Sielis (Panaitolikos), Konstantinos Laifis (APOEL Nicosia), Anderson Correia (Aris Limassol), Giorgos Malekidis (Apollon Limassol), Andreas Siikkis (Apollon Limassol), Stelios Andreou (Widzew Łódź)</p>
<p>MIJLOCAȘI: Charalambos Charalambous (Aris Limassol), Ioannis Kousoulos (Omonia Nicosia), Giannis Satsias (APOEL Nicosia), Antonio Fotis (Borussia Dortmund II), Grigoris Kastanos (Verona), Ioannis Kostis (Levadiakos), Kostakis Artymatas (Anorthosis Famagusta), Ektor Kyprianou (Watford), Charalambos Kyriakou (Dinamo București)</p>
<p>ATACANȚI: Marinos Tzionis (UTA), Loizos Loizou (Omonia Nicosia), Pieros Sotiriou (APOEL Nicosia), Ioannis Pittas (CSKA Sofia), Nicolas Koutsakos (APOEL Nicosia), Andronikos Kakoullis (Aris Limassol)</p>
<h3><span>Programul meciurilor</span></h3>
<p>Sâmbătă, 6 septembrie: Austria – Cipru, San Marino – Bosnia și Herțegovina (21:45)</p>
<p>Marți, 9 septembrie: Bosnia și Herțegovina – Austria, Cipru – ROMÂNIA (21:45)</p>
<p>Joi, 9 octombrie: Austria – San Marino, Cipru – Bosnia și Herțegovina (21:45)</p>
<p>Duminică, 12 octombrie: San Marino – Cipru (16:00), ROMÂNIA– Austria (21:45)</p>
<p>Sâmbătă, 15 noiembrie: Cipru – Austria (19:00), Bosnia și Herțegovina – ROMÂNIA (21:45)</p>
<p>Marți, 18 noiembrie: Austria – Bosnia și Herțegovina, ROMÂNIA– San Marino (21:45)</p>
<p>CLASAMENT</p>
<p>1. Bosnia-Herțegovina 9 puncte (3 meciuri)</p>
<p>2. Austria 6 puncte (2 meciuri)</p>
<p>3. ROMÂNIA 6 puncte (4 meciuri)</p>
<p>4. Cipru 3 puncte (3 meciuri)</p>
<p>5. San Marino 0 puncte (4 meciuri)</p>

]]></description>
    </item>
    <item>
      <title>Mircea Lucescu a anunțat lotul României pentru meciurile cu Cipru şi Canada. Deciziile selecționerului: Ianis Hagi e out plus ce jucători surpriză a convocat!</title>
      <link>https://www.prosport.ro/fotbal-intern/nationala/mircea-lucescu-a-anuntat-lotul-romaniei-pentru-meciurile-cu-cipru-si-canada-deciziile-selectionerului-ianis-hagi-e-out-plus-ce-jucatori-surpriza-a-convocat-20259172</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-a-anuntat-lotul-Romaniei-pentru-meciurile-cu-Cipru-si-Canada.-Deciziile-selectionerului-Ianis-Hagi-e-out-plus-ce-jucatori-surpriza-a-convocat.webp"/><br/><p>Vineri, 29 august 2025, Mircea Lucescu (80 de ani) a anunțat lotul României pentru meciurile cu Cipru și Canada, care sunt programate în debutul lunii septembrie.</p>
<p>Prima partidă este una de pregătire, cea cu reprezentativa Canadei, și e aranjată pentru data de 5 septembrie, de la ora 21:00. Ulterior, pe 9 septembrie, de la 21:45, „tricolorii” vor evolua cu Cipru în preliminariile Cupei Mondiale din 2026.</p>
<h2><span>Mircea Lucescu a decis: fără Ianis Hagi în lotul României pentru meciurile cu Canada și Cipru! Ce alte surprize a anunțat selecționerul</span></h2>
<p>Mircea Lucescu a avut de luat decizii grele pe parcursul ultimelor săptămâni, însă în cele din urmă, vineri, 29 august, a anunțat lotul pentru meciurile României cu Canada și Cipru.</p>
<p>Faptul că <span>Ianis Hagi nu și-a găsit nici până la această dată o echipă cu care să semneze oficial</span> l-a influențat pe selecționerul naționalei, care a decis să nu îl includă pe mijlocaș pe listă.</p>
<p>Mai jos lotul complet convocat de Mircea Lucescu, potrivit <span>FRF.ro</span>:</p>
<ul>
<li>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</li>
<li>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Andrei BORZA (FC Rapid 1923, 0/0);</li>
<li>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</li>
<li>Atacanți<br/>
Denis DRĂGUȘ (Eyüpspor | Turcia, 24/5), Daniel BÎRLIGEA (FCSB, 4/1), Louis MUNTEANU (CFR Cluj, 1/0).</li>
</ul>
<p>Trebuie amintit faptul că <span>Ianis Hagi nu s-a aflat nici în lotul preliminar al României, pentru meciurile cu Cipru și Canada</span>, care a fost anunțat la mijlocul lunii august.</p>
<h2><span>Louis Munteanu are ocazia să bifeze a doua apariție în tricoul naționalei mari</span></h2>
<p>Mircea Lucescu l-a convocat și pe Louis Munteanu, care în debutul actualei stagiuni nu traversează cea mai bună formă și chiar a avut mici probleme la CFR Cluj.</p>
<p>Totuși, chiar dacă l-a lăsat acasă în momente în care se descurca mult mai bine, Mircea Lucescu a decis să îi întindă o mână în acest moment și atacantul poate bifa a doua apariție a sa în tricoul naționalei mari.</p>
<p>Munteanu a debutat pentru prima reprezentativă pe 12 octombrie 2023, într-un Belarus – România 0-0 din preliminariile Europeanului.</p>
<p>„Golgheterul sezonului trecut, Louis Munteanu, a fost convocat de selecționerul Mircea Lucescu la prima reprezentativă a României pentru meciul amical cu Canada și pentru duelul cu Cipru din preliminariile Campionatului Mondial! Multă baftă, Louis!”, au transmis cei de la CFR Cluj, prin intermediul unei postări pe care au realizat-o pe rețelele de socializare.</p>
<p>Un singur gol a marcat Louis Munteanu în totalul de 10 partide pe care le-a jucat în sezonul 2025-2026.</p>

]]></description>
    </item>
    <item>
      <title>Super transfer în Portugalia pentru fotbalistul român care a surprins la EURO U21</title>
      <link>https://www.prosport.ro/fotbal-extern/stranieri/super-transfer-in-portugalia-pentru-fotbalistul-roman-care-a-surprins-la-euro-u21-20257824</link>
      <description><![CDATA[<img src="https://www.prosport.ro//wp-content/uploads/2025/08/Super-transfer-in-Portugalia-pentru-fotbalistul-roman-care-a-surprins-la-EURO-U21-1400x1050.jpg"/><br/><p>Fundașul Tony Strata (20 de ani), titular la EURO 2025 U21, a prins un super transfer în Portugalia. Internaționalul cu dublă cetățenie, franceză și română, a rămas liber de contract, după ce fosta sa echipă, AC Ajaccio, a fost exclusă din toate competițiile și i s-a declarat falimentul.</p>
<p>În sezonul trecut, Strata a jucat în 28 de meciuri, cu un gol înscris și trei pase decisive. Potrivit site-ului specializat <span>Transfermarkt</span>, Strata are o cotă de piață de 400.000 de euro.</p>
<p>Vitoria Guimaraes a încheiat sezonul precedent pe locul 6, cu 54 de puncte, iar în actualul sezon are doar trei puncte după trei etape (o victorie și două înfrângeri).</p>
<h2><span>Super transfer în Portugalia pentru Tony Strata, titularul naționalei de U21</span></h2>
<p>Tony Strata, născut în Marsilia, s-a format în fotbalul francez, iar în 2021 a ajuns la academia de fotbal a clubului AC Ajaccio. A evoluat atât în Ligue 1, cât și în eșalonul secund, însă acest an a rămas liber de contract după ce clubul a fost exclus din competiții și i s-a declarat falimentul.</p>
<p>Strata a semnat cu Vitoria Guimaraes pentru următorii patru ani, iar unul dintre obiectivele sale majore este să capete experiență îndeajuns pentru a ajunge la naționala de seniori a României.  Titular la EURO 2025 U21, din Slovacia, Strata <span>se află pe lista lui Costin Curelea, noul selecționer U21</span>, pentru meciurile cu Kosovo și San Marino, din preliminariile EURO 2027.</p>
<p>„Sunt foarte fericit că pot reprezenta Vitoria Guimaraes. Cunosc clubul mai ales prin intermediul fanilor săi. Sunt cei mai buni din Portugalia!</p>
<p>Am urmărit câteva meciuri ale lui Vitoria. Este o echipă bună. Au avut niște eșecuri la începutul sezonului, dar sunt sigur că își vor reveni repede și vor reveni la forma lor bună.</p>
<p>Obiectivele mele sunt foarte clare: vreau să joc și să iau parte la cât mai multe victorii. În plus, jucând regulat pentru Vitoria SC, cred că pot ajunge la echipa națională de seniori a României.</p>
<p>Îl admir pe Messi. Jucând pe poziția mea, îl admir pe Achraf Hakimi. Este cel mai bun fundaș dreapta din lume. Am ceva în comun cu el? Habar n-am (n.r. râde). Lucrez mereu să mă perfecționez. Sunt un jucător calm, dar dau totul pe teren pentru a ajuta echipa”, a declarat Tony Strata, conform <span>site-ului oficial</span> al clubului portughez.</p>
<h2><span>Tony Strata, prima experiență internațională</span></h2>
<p>Înainte de a ajunge la academia celor de la Ajaccio, Tony Strata a jucat la SC AirBel, Burel și Istres U17. În 2021 a făcut pasul spre Ajaccio, la echipa de U19, apoi la echipa a doua. În 2023 s-a transferat la echipa de seniori și a apărut și prima sa cotă de piață, la acel moment era de 50.000 de euro.</p>
<p>Pe parcursul evoluției la FC Ajaccio, valoarea cotei sale de piață a crescut până la 400.000 de euro. De când a ajuns la Ajaccio, Tony Strata a jucat în 84 de meciuri, atât în Ligue 1, cât și în Ligue 2, cu patru goluri marcate și trei pase decisive.</p>
<p>Astfel, pentru Tony Strata, experiența din Portugalia este prima la nivel internațional. În campionatul portughez <span>mai evoluează și Ianis Stoica, la Estrela</span>, unde s-a transferat în această vară de la Hermannstadt.</p>

]]></description>
    </item>
  </channel>
</rss>
