<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Edi Iordănescu e antrenor mai mare decât taică-su”. Reacția care naște o dezbatere imposibilă</title>
      <link>https://www.prosport.ro/fotbal-intern/edi-iordanescu-e-antrenor-mai-mare-decat-taica-su-reactia-care-naste-o-dezbatere-imposibila-20150236</link>
      <description><![CDATA[<img src="https://www.prosport.ro/wp-content/uploads/2025/02/Asta-e-oferta-pe-care-seicii-i-au-facut-o-lui-Edi-Iordanescu.-Ce-au-scris-arabii-despre-roman-4-1400x1050.jpg"/><br/><p>Edward „Edi” Iordănescu poartă pe umerii săi „povara” numelui, la fel ca alți copii care au pășit pe urmele părinților și care au fost nevoiți să se ridice la nivelul acestora sau poate chiar să îl depășescă.</p>
<p>Florin Gâtejan (79 de ani), fost membru în comisiile FRF și LPF, bun prieten cu Anghel Iordănescu, a avut o reacție surprinzătoare la adresa lui Edi Iordănescu, despre care spune că a reușit să își depășească părintele.</p>
<p>Edi Iordănescu (46 ani), la fel ca și tatăl său Anghel „Puiu” Iordănescu (74 de ani), a fost selecționerul echipei naționale a României. Anul trecut s-a remarcat prin calificarea la EURO, dar și grație parcursului pe care l-a avut „Generația de suflet”.. De altfel, vara trecută, la scurtă vreme după EURO 2024, <span>Edi Iordănescu a surprins pe toată lumea când s-a retras de la echipa națională</span>.</p>
<h2><span>Florin Gâtejan: „Edi Iordănescu e antrenor mai mare decât taică-său. Edi face echipe, taică-său le-a preluat”</span></h2>
<p>Florin Gâtejan a vorbit despre capacitatea lui Edi Iordănescu de a forma o echipă – fie ea națională sau de club – uneori chiar din jucători necunoscuți, dar de perspectivă.</p>
<p>„Edi Iordănescu e antrenor mai mare decât taică-său. Puiu a luat echipa națională făcută, Steaua făcută. Când a mers în Cipru să facă echipă, a dat chix și l-au trimis acasă.</p>
<p>Edi a făcut echipă la Pandurii (n.r. a fost antrenorul echipei în perioada 2014-2016). Nistor, Pintilii, Chiricheș au fost acolo. Edi face echipe, taică-său le-a preluat. Edi a creat un nucleu, din necunoscuți”, a declarat Florin Gâtejan, pentru <span>iAMsport</span>.</p>
<p>Mai mult decât atât, Gâtejan susține că Edi Iordănescu este peste tatăl său și la „capitolul minte”, subliniind faptul că Edi nu are echipă „pentru că nu vrea el”.</p>
<p>„Edi, oriunde merge, într-un an-doi face echipă. Dar, cei din țările arabe vor peste noapte. Edi este tipul de antrenor care să îți crească (n.r. echipa)”, a mai spus Gâtejan.</p>
<p><span>Prinții arabi de la Al-Taawon au pus în joc o sumă uriașă pentru a-l convinge pe Edi Iordănescu să ajungă la un acord de principiu pentru preluarea băncii tehnice</span>. Suma vehiculată este de 1,8 milioane de euro pe an ca salariu.</p>
<p>În campionat Emiratelor Arabe Unite, Al-Taawon se află pe locul 8, cu 38 de puncte, iar în Liga Campionilor Asiei 2 s-a oprit în semifinale, după ce a fost eliminată de echipa antrenată de Cosmin Olăroiu.</p>
<h2><span>Edi Iordănescu, de la jucător și antrenor la selecționer de națională</span></h2>
<p>În cariera sa de jucător, Edi Iordănescu a evoluat la Steaua, debutul la echipa de seniori l-a făcut în vara lui 1995, apoi a mai trecut, în România, pe la Sportul Studențesc, CSM Focșani, Rapid, Rocar, Petrolul și Vaslui, de unde s-a retras în vara lui 2004. A jucat în campionatul Greciei (1998-1999) și în cel al Ciprului (2001-2002).</p>
<p>Ca tehnician, Edi Iordănescu a debutat ca secund la FCSB (2010-2012), iar antrenor principal a ajuns în 2012, când a preluat echipa FC Vaslui. Printre echipele pe care le-a antrenat se numără Fortuna Brazi, FCM Târgu Mureș, Pandurii, Astra Giurgiu, CFR Cluj, FCSB și Gaz Metan Mediaș, precum și CSKA Sofia (Bulgaria).</p>
<p>Cu CFR Cluj a obținut trei trofee, Supercupa României (2018-2019 și 2020-2021), respectiv trofeul de campioană a României (2020-2021).</p>
<p>La echipa națională a debutat în vara lui 2022 și i-a condus pe „tricolori” în 28 de meciuri.</p>

]]></description>
    </item>
    <item>
      <title>Gigi Becali, reacție surprinzătoare despre convocarea lui Vlad Chiricheş la naționala României</title>
      <link>https://www.prosport.ro/fotbal-intern/superliga/gigi-becali-reactie-surprinzatoare-despre-convocarea-lui-vlad-chiriches-la-nationala-romaniei-20151459</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-reactie-surprinzatoare-despre-convocarea-lui-Vlad-Chiriches-la-nationala-Romaniei-scaled-e1745243321448-1400x819.jpg"/><br/><p>Gigi Becali a oferit o reacție surprinzătoare în momentul în care a fost întrebat dacă este de părere că Vlad Chiricheș trebuie să fie convocat la echipa națională a României.</p>
<p>În ultima perioadă, experimentatul fotbalist a avut evoluții foarte bune în tricoul celor de la FCSB, reușind să marcheze un gol superb în victoria cu CFR Cluj, scor 3-2.</p>
<h2><span>Ce crede Gigi Becali despre convocarea lui Vlad Chiricheș</span></h2>
<p>Vlad Chiricheș are parte de evoluții foarte bune în tricoul celor de la FCSB. Experimentatul fotbalist a reușit să marcheze un gol superb în victoria pe care campioana României a obținut-o în derby-ul cu CFR Cluj, scor 3-2. Astfel, foarte multe voci au început să vorbească deja despre faptul că Vlad Chiricheș trebuie să fie luat în considerare de către selecționerul Mircea Lucescu pentru echipa națională a României.</p>
<p>După victoria obținută de FCSB pe Arena Națională din București, în prima zi de Paște, Gigi Becali a fost întrebat despre această posibilitate și a oferit un răspuns surprinzător.</p>
<p>Latifundiarul din Pipera a precizat că nu își dorește să mai facă comentarii despre lotul pe care Mircea Lucescu îl pregătește la echipa națională și că îl interesează doar echipa pe care o patronează.</p>
<p>„Nu mă bag eu, nu mă interesează pe mine astea… Mă bag eu să dau eu la echipa națională… Nu mă mai interesează pe mine de echipa națională! Eu îmi văd de FCSB-ul meu”, a declarat Gigi Becali, luni, 21 aprilie, la palat.</p>
<p><span>Vlad Chiricheș a marcat al doilea gol al celor de la FCSB</span> în partida cu CFR Cluj. Experimentatul fotbalist a înscris cu un șut superb, după o schemă pe care „roș-albaștrii” au pus-o în practică la o lovitură de la colțul terenului.</p>
<h2><span>FCSB câștigă teren în lupta pentru titlu</span></h2>
<p><span>În urma victoriei pe care a obținut-o în derby-ul cu CFR Cluj, scor 3-2</span>, FCSB a mai adunat trei puncte extrem de importante în lupta pentru un nou titlu de campioana a României.</p>
<p>Astfel, echipa pregătită de Elias Charalambous și Mihai Pintilii ocupă prima poziție a clasamentului din Superliga, cu 39 de puncte acumulate. Pe poziția a doua se află CFR Cluj, care are un total de 34 de puncte.</p>
<p>Poziția a treia este ocupată de Universitatea Craiova, formație care are 33 de puncte dar care a disputat cu un meci mai puțin decât primele două clasate. Astăzi, 21 aprilie 2025, oltenii pregătiți de Mirel Rădoi dau piept cu Dinamo București, în încercarea de a micșora distanța față de liderul FCSB și de a recupera teren în lupta pentru titlu.</p>

]]></description>
    </item>
    <item>
      <title>Louis Munteanu, bomba cu ceas din selecția lui Mircea Lucescu. Anunțul FRF: „Am vorbit de el”</title>
      <link>https://www.prosport.ro/fotbal-intern/superliga/louis-munteanu-bomba-cu-ceas-din-selectia-lui-mircea-lucescu-anuntul-frf-am-vorbit-de-el-20151450</link>
      <description><![CDATA[<img src="https://www.prosport.ro/wp-content/uploads/2025/04/Louis-Munteanu-bomba-cu-ceas-din-selectia-lui-Mircea-Lucescu.-Anuntul-FRF-„Am-vorbit-de-el-1400x1050.jpg"/><br/><p>Louis Munteanu poate fi bomba cu ceas din selecția lui Mircea Lucescu pentru echipa națională a României, iar reprezentanții Federației Române de Fotbal au făcut anunțul în legătură cu atacantul celor de la CFR Cluj.</p>
<p>Mihai Stoichiță a vorbit despre fotbalistul pregătit de Dan Petrescu chiar după meciul pe care ardelenii l-au pierdut, scor 3-2, pe Arena Națională din București.</p>
<h2><span>Mihai Stoichiță, verdict despre Louis Munteanu după FCSB – CFR 3-2</span></h2>
<p>CFR Cluj a cedat în derby-ul disputat pe Arena Națională din București, scor 3-2, în fața celor de la FCSB, în etapa a cincea din play-off-ul Superligii României.</p>
<p><span>Louis Munteanu, golgheterul campionatului</span>, a reușit să marcheze de două ori în această partidă. Prima reușită a venit în minutul 67, când atacantul a ratat o lovitură de la 11 metri dar a profitat de respingerea lui Ștefan Târnovanu și a marcat.</p>
<p>Al doilea gol l-a înscris pe final de meci, în minutul 90+7, dar a fost prea târziu pentru CFR Cluj, iar ardelenii au plecat fără punct de la București.</p>
<p>La finalul partidei, Mihai Stoichiță a vorbit despre Louis Munteanu și a recunoscut că selecționerul Mircea Lucescu l-a urmărit cu atenție pe fotbalist. Totodată, oficialul FRF a dezvăluit că nu l-a impresionat evoluția atacantului din prima repriză.</p>
<p>„(n.r. Cum ți s-a părut Louis Munteanu?) Absent în prima repriză, prezent în a doua repriză. Valoarea individuală care îi permite să iasă la rampă prin tot ceea ce face el în teren. În prima repriză îmi schimb foarte, foarte absent. Nu știu dacă a atins mingea de cinci ori, nu știu, nu am ținut contabilitatea!</p>
<p>Singurul lucru important e când te uiți la Louis Munteanu, nu trebuie să te uiți cum joacă. Trebuie să urmărești constanța, pentru că valoarea lui este incontestabilă. Un jucător excelent din punctul meu de vedere.</p>
<p>Și atunci tot ce trebuie să urmărești este forma sportivă. Atât. Nimic altceva. Eu îl cunosc pe Louis de când era mic. Un băiat extrem de… în toate felurile. Un complex. Un caracter complex! (n.r. I-a plăcut lui Lucescu aseară de Louis Munteanu?) Normal că am discutat despre el. Normal că s-a uitat după el!”, a declarat Mihai Stoichiță, conform<span> fanatik.ro</span>.</p>
<h2><span>Cum a arătat partida de pe Arena Națională</span></h2>
<p>După ce CFR Cluj a dominat o mare parte din prima repriză,<span> FCSB a reușit să deschidă scorul chiar înainte de pauză, prin Juri Cisotti</span>, care a profitat de o pasă venită de la Adrian Șut. Astfel, echipa pregătită de Elias Charalambous și Mihai Pintilii a intrat la cabine în avantaj.</p>
<p>„Roș-albaștrii” au mai lovit o dată, în minutul 56, prin Vlad Chiricheș, care a înscris cu un șut superb, din afara careului, în urma unei lovituri de la colțul terenului.</p>
<p>În minutul 63, Juri Cisotti a profitat de o greșeală comisă de defensiva celor de la CFR Cluj și a marcat pentru 3-0.</p>
<p>CFR Cluj a revenit în meci în minutul 67, prin reușita lui Louis Munteanu. În minutul 90+7, tânărul atacant a mai lovit o dată și a stabilit scorul final, 3-2.</p>

]]></description>
    </item>
    <item>
      <title>Bombele lui Mircea Lucescu pentru meciul cu Austria pot fi 3 fotbalişti care au împreună 106 ani. Doi au 35 de ani, unul are 36: „Joacă toți trei ca nişte flăcăi”</title>
      <link>https://www.prosport.ro/campionatul-mondial-2026/bombele-lui-mircea-lucescu-pentru-meciul-cu-austria-pot-fi-3-fotbalisti-care-au-impreuna-106-ani-doi-au-35-de-ani-unul-are-36-joaca-toti-trei-ca-niste-flacai-20150832</link>
      <description><![CDATA[<img src="https://www.prosport.ro/wp-content/uploads/2025/04/Bombele-lui-Mircea-Lucescu-pentru-meciul-cu-Austria-pot-fi-3-fotbalisti-care-au-impreuna-106-ani-1400x762.jpg"/><br/><p>Naționala de fotbal a României întâlnește Austria pe 7 iunie, iar Mircea Lucescu ar putea să cheme la lot 3 fotbalişti care au împreună 106 ani.</p>
<p>„Tricolorii” continuă, în iunie, campania de calificare la Campionatul Mondial de fotbal care va avea loc în 2026, în Statele Unite ale Americii, Canada și Mexic.</p>
<h2><span>Doi jucători de 35 de ani și unul de 36 ar putea fi bombele lui Mircea Lucescu pentru meciul cu Austria</span></h2>
<p>Pe 7 iunie, formația <span>pregătită de Mircea Lucescu joacă în deplasare cu Austria</span>, iar trei zile mai târziu primește replica Ciprului. Mihai Stoichiță, director tehnic în cadrul Federației Rromâne de Fotbal, nu exclude varianta ca Lucescu să vină, din nou, cu surprize.</p>
<p>„Dacă ați fost atent la partida celor de la Universitatea Cluj de aseară, Nistor și Chipciu parcă joacă precum niște flăcăi, nu ca unii foarte experimentați.</p>
<p>Au o disponibilitate la efort și o știință extraordinară. La fel și Vlad. În această seară, a dominat terenul prin modul în care a gândit și a rezolvat fazele.</p>
<p>E o perioadă foarte, foarte bună pentru el. Nu am discutat cu Lucescu (n.r. – despre o eventuală revenire a lui Vlad Chiricheș la echipa națională), însă el este omul care te surprinde întotdeauna prin ceea ce face.</p>
<p>Alegerile lui Lucescu sunt logice și nu țin de alte considerente. Se uită mult la valoarea individuală a jucătorului și momentului pe care-l trăiește”, a spus Stoichiță, potrivit <span>gsp.ro</span>.</p>
<p>Dan Nistor face 36 de ani pe 6 mai, Alex Chipciu împlinește 36 de ani 12 zile mai târziu, iar Vlad Chiricheș s-a născut pe 14 noiembrie 1989.</p>
<h2><span>Ce a spus Mihai Stoichiță despre FCSB – CFR Cluj 3-2</span></h2>
<p>Directorul tehnic din cadrul Federației Rromâne de Fotbal s-a referit și la <span>meciul FCSB – CFR Cluj 3-2</span>, care s-a jucat pe Arena Națională, în etapa 5 din play-off-ul Superligii.</p>
<p>„CFR puternic, dar limitat ca exprimare în fazele de atac. La un moment dat, FCSB s-a apărat cu toată echipa.</p>
<p>Cei de la CFR nu știu să desfacă acest sistem de organizare, au jucători valoroși, însă experiența căpătată de FCSB în acest sezon internațional și valoarea individuală a jucătorilor rezolvă ușor fazele de finalizare, de aici și diferența pe care am văzut-o în această seară.</p>
<p>Cei de la FCSB sunt favoriți la titlu, dar orice se poate întâmpla în fotbal. Sunt primii la ora actuală, de ce să ne ascundem?! Au moral bun, și-au întrecut principala contracandidată, este un lucru extraordinar pentru etapele viitoare, au tras «asul» în această seară”, a transmis Mihai Stoichiță.</p>

]]></description>
    </item>
    <item>
      <title>„E utopia lui nea Mircea Lucescu”. Omul din FRF care nu crede în tactica selecționerului cu naționala României</title>
      <link>https://www.prosport.ro/fotbal-intern/nationala/e-utopia-lui-nea-mircea-lucescu-omul-din-frf-care-nu-crede-in-tactica-selectionerului-cu-nationala-romaniei-20150431</link>
      <description><![CDATA[<img src="https://www.prosport.ro/wp-content/uploads/2025/04/E-utopia-lui-nea-Mircea-Lucescu.-Omul-din-FRF-care-nu-crede-in-tactica-selectionerului-cu-nationala-Romaniei-1400x778.jpg"/><br/><p>Încă de la instalarea pe banca echipei naționale a României, Mircea Lucescu și-a făcut publică dorința de a implementa un joc bazat pe posesie. Tactica sa nu a stârnit, însă, doar reacții pozitive.</p>
<p>Aurel Țicleanu, fost component al Craiovei Maxima și actual membru în cadrul Comisiei Tehnice a Federației Române de Fotbal, s-a arătat sceptic. Din punctul său de vedere, jocul pozițional nu are prea multe șanse de reușită.</p>
<p>După un eșec pe propriul teren, în fața Bosniei și <span>o victorie categorică în San Marino</span>, pe tricolori îi așteaptă meciul cu Austria. Acesta este programat pe 7 iunie, la ora 21:45.</p>
<h2><span>Aurel Țicleanu, sceptic în privința filosofiei de joc a lui Mircea Lucescu</span></h2>
<p>Într-o apariție publică recentă, Țicleanu l-a avertizat pe selecționer că filosofia de joc pe care intenționează s-o imprime lui Nicolae Stanciu și colegilor săi se poate dovedi neinspirată. Ba chiar l-a sfătuit să meargă pe cartea contraatacului.</p>
<blockquote><p>„România nu e o echipă care să joace pozițional. Înțeleg că Mircea Lucescu vrea să schimbe profilul echipei. E un proces îndelungat, nu știu dacă nu cumva e o utopie ce vrea nea Mircea. Noi nu avem cultura atacului pozițional. Doar echipa lui Gică Hagi mai voia să aibă posesie. Nu e o chestie specifică fotbalului românesc, nu putem să facem chestia asta.</p>
<p> </p>
<p>România e o echipă modestă dacă joacă atac pozițional, dar, jucând contraatac, e o echipă foarte periculoasă. Lucescu se grăbește să facă din națională, în al patrulea an de dezvoltare, o echipă care să aibă posesie. E greu”, a declarat Aurel Țicleanu la <span>podcastul lui Costin Deșliu</span>.</p></blockquote>
<h2><span>Motivul pentru care nu a fost convocat Louis Munteanu: „E foarte tânăr, nu face parte din acest grup”</span></h2>
<p>În schimb, fostul mare fotbalist i-a dat dreptate lui Mircea Lucescu cu privire la <span>decizia de a-l lăsa pe Louis Munteanu la naționala U21</span>. În prima reprezentativă s-a format, potrivit spuselor sale, un grup pe care selecționerul nu dorește „să-l strice”.</p>
<blockquote><p>„După mine, criticile la adresa lui Mircea Lucescu sunt nefondate. Cine spune că trebuia selecționat Louis Munteanu pe ce se bazează? Varianta asta este valabilă din punctul de vedere al jucătorului Louis Munteanu, al antrenorului de la CFR Cluj, al președintelui de la CFR Cluj și al suporterilor de la CFR Cluj.</p>
<p> </p>
<p>Din punctul de vedere al selecționerului, din punctul de vedere al echipei naționale, din punctul de vedere al Comisiei Tehnice din cadrul Federației Române de Fotbal, care trebuie să facă în așa fel încât lucrurile să aibă o structură și să nu fie influențate de venirea și plecarea lui Mircea Lucescu, venirea și plecarea lui Edi Iordănescu, e un proces care trebuie să continue.</p>
<p> </p>
<p>Louis Munteanu este un copil foarte tânăr. Din punctul de vedere al Comisiei Tehnice, avem obiective de performanță pentru fiecare lot. Este al patrulea turneu final consecutiv la U21 și această echipă ne va reprezenta în vară. Antrenorul Daniel Pancu are un obiectiv de performanță. Louis Munteanu este una dintre vedetele acestei echipe, căpitanul ei. A ajutat foarte mult la calificarea dintr-o grupă foarte, foarte grea și au obiectiv să joace semifinală de turneu final și calificarea la Jocurile Olimpice. Obiectivul e acela de a egala performanța cu Mirel Rădoi din 2019.</p>
<p> </p>
<p>Din punctul de vedere al lui Mircea Lucescu și al echipei naționale, Louis Munteanu nu face parte din acest grup. Este un grup care și-a câștigat un anumit statut. Bravo lor că au făcut mai mult decât pace cu suporterii. Aici a fost o muncă extraordinară, noi nu avem individualități, e grupul. Nu poți să aduci un om din afară și să se integreze, Mircea Lucescu are dreptate. De ce să stric eu grupul ăsta și să-l aduc să stea pe margine? Dezvoltarea jucătorului până în momentul în care ajunge la maturitate este un proces. Tocmai pentru că avem obiective de performanță am luat două amicale cu Portugalia și Țările de Jos, adversari puternici. Copilul trebuie să joace. Cum să crească? Joacă. Cu cine? Cu adversari puternici”, a explicat Aurel Țicleanu.</p></blockquote>

]]></description>
    </item>
  </channel>
</rss>
