<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dorinel Munteanu s-a lămurit cu Ianis Hagi după ce l-a văzut căpitanul României. Verdictul fostului component al Generației de Aur</title>
      <link>https://www.prosport.ro/fotbal-intern/nationala/dorinel-munteanu-s-a-lamurit-cu-ianis-hagi-dupa-ce-l-a-vazut-capitanul-romaniei-verdictul-fostului-component-al-generatiei-de-aur-20298742</link>
      <description><![CDATA[<img src="https://www.prosport.ro//wp-content/uploads/2025/10/Dorinel-Munteanu-s-a-lamurit-cu-Ianis-Hagi-dupa-ce-l-a-vazut-capitanul-Romaniei.-Verdictul-fostului-component-al-Generatiei-de-Aur-1400x1050.jpg"/><br/><p>Dorinel Munteanu (57 de ani), cel mai convocat fotbalist din istoria naționalei, cu 134 de apariții bifate în tricoul primei reprezentative, a oferit o declarație tranșantă despre Ianis Hagi (26), după ce l-a văzut căpitanul „tricolorilor” la victoriile cu Moldova (2-1) și Austria (1-0).</p>
<p>Hagi Jr. va continua să poarte banderola pe braț și la acțiunea următoare, programată în noiembrie, chiar și în condițiile în care Nicolae Stanciu (32) va reveni la lot după accidentarea suferită recent.</p>
<h2><span>„Foarte bine, trebuia să fie de mult timp căpitanul”. Dorinel Munteanu, convins că Ianis Hagi e liderul perfect al României</span></h2>
<p>După ce a marcat cu San Marino în martie, în victoria cu 5-1 din deplasare, Ianis Hagi a lipsit de la echipa națională, din cauza unei accidentări suferite pe final de sezon la Rangers.</p>
<p>Talentatul mijlocaș a ratat acțiunile din iunie și septembrie, însă în octombrie a revenit la lot și a făcut-o cu stil. Cu banderola de căpitan pe braț, pe care a primit-o în absența lui Nicolae Stanciu, accidentat, Hagi Jr. a marcat un gol în victoria din amicalul cu Moldova, 2-1. Ulterior a păstrat banderola și a lovit cu un assist extrem de important în triumful cu Austria, scor 1-0, care ne-a redat speranțele cu privire la calificarea la Mondial.</p>
<p>„Tricolorii” au arătat foarte multă determinare la acțiunea din octombrie, iar <span>Mircea Lucescu a decis că Ianis Hagi va rămâne căpitanul României chiar dacă va reveni Stanciu</span>.</p>
<p>Totodată, Gică Mihali, <span>fost component al „Generației de Aur”, a spus că absența lui Stanciu a fost de bun augur pentru prima reprezentativă, deoarece Ianis s-a putut exprima</span> la adevăratul lui nivel.</p>
<p>Iar cuvinte de laudă la adresa mijlocașului a avut și Dorinel Munteanu, de asemenea parte a celebrei „Generații de Aur”, care se poate mândri și cu recordul pentru cele mai multe apariții bifate în tricoul primei reprezentative. Munteanu este de acord cu „Il Luce” de a-i lăsa banderola lui Ianis, despre care spune că este cel mai în măsură să o poarte pe braț:</p>
<p>„Cu Austria a fost o partidă foarte reușită a echipei naționale, sincer de mult nu am mai văzut un așa joc, ținând cont de valoarea Austriei, i-am anihilat calitățile printr-o foarte mare determinare și surpriza pentru mine a fost că foarte mulți jucători se băteau pentru orice minge în minutul 60. Aici mă refer la Man, Mihăilă, cei din atac… S-a văzut dorința de a câștiga care ne dă speranțe pentru meciul viitor. Toți mijlocașii sunt jucători importanți pe care echipa națională s-ar putea baza, iar antrenorul echipei naționale a decis să-i folosească pe Marius Marin, Dragomir și Hagi. A fost o alegere reușită și toți pot juca împreună. Noi am câștigat acest joc la capitolul determinare. E foarte bine (n.r. – că Ianis Hagi va fi căpitanul echipei naționale) Ianis trebuia să fie de mult timp căpitanul echipei naționale. Asta îi dădea încredere, pentru că jocul său nu a fost doar pentru că și-a găsit echipă, calitățile au fost aceleași. Diferența s-a făcut în încrederea antrenorului. Un antrenor care nu i-a dat încredere și a pus alte lucruri în fața calității lui”, a declarat Dorinel Munteanu, potrivit <span>Iamsport.ro</span>.</p>
<h2><span>Laudele au continuat</span></h2>
<p>Dorinel Munteanu a sugerat nu doar că Ianis Hagi este un lider mai bun decât Nicolae Stanciu, ci și un fotbalist capabil să decidă meciuri de unul singur.</p>
<p>„Ianis este căpitan de echipă și poate decide un meci. Toți jucătorii noștri au dat dovadă de atitudine. Dacă rămâne Hagi căpitan poate trage echipa după el. Și Stanciu a fost un căpitan foarte bun pentru România, dar dacă antrenorul a decis…Poate că Ianis are o mai mare responsabilitate. Acest joc a mai dat un semnal că putem merge la Cupa Mondială”, a completat fostul mare mijlocaș al echipei naționale.</p>
<p>Ianis Hagi este departe de recordul de selecții deținut de Dorinel Munteanu, însă în noiembrie ar putea bifa și el borna celor 50 de meciuri la echipa națională. În cele 49 de apariții, Hagi Jr. a contribuit cu 7 goluri.</p>

]]></description>
    </item>
    <item>
      <title>Atanas Trică, dedicaţie specială, după golul pentru naţionala U21 a României: „O seară mare”</title>
      <link>https://www.prosport.ro/fotbal-intern/nationala/atanas-trica-dedicatie-speciala-dupa-golul-pentru-nationala-u21-a-romaniei-o-seara-mare-20298747</link>
      <description><![CDATA[<img src="https://www.prosport.ro//wp-content/uploads/2025/10/Atanas-Trica-dedicatie-speciala-dupa-golul-pentru-nationala-U21-a-Romaniei-„O-seara-mare-1400x932.jpg"/><br/><p><span>Echipa naţională U21 a României a învins</span>, în Gruia, scor 2-0, reprezentativa similară a Ciprului, într-un meci din grupa A a preliminariilor pentru Euro 2027. <span>Nepotul legendarului Ilie Balaci, Atanas Trică,</span> a deschis scorul în minutul 4, iar atacantul de la Juve Stabia, Rareş Burnete, a închis tabela.</p>
<p>Atanas Trică (21 de ani), vârful celor de la Universitatea Cluj, a celebrat reuşita sa pentru naţionala de tineret arborând tricoul cu numărul 17, al colegului său de la lot şi totodată fotbalistul Universităţii Craiova, Mihnea Rădulescu (20 de ani). Acesta trece printr-o perioadă dificilă, după ce s-a accidentat grav în derby-ul cu FCSB şi a fost operat în Italia de ligamente încrucişate, urmând să lipsească de pe teren până la finalul acestui sezon.</p>
<h2><span>Atanas Trică i-a dedicat golul pentru naţionala U21 lui Mihnea Rădulescu</span></h2>
<p>„O nouă seară mare! Toate gândurile merg la Mihnea”, a fost postarea lui Atanas Trică pe reţelele de socializare. Mama sa, Lorena Balaci, lider al departamentului juvenil la Universitatea Craiova, a postat un comentariu emoţionant pe pagina sa de facebook.</p>
<p>„Nu toate golurile se sărbătoresc. Unele se simt în tăcere, cu ochii umezi și sufletul plin.</p>
<p>Ati n-a ridicat doar un tricou… a ridicat o prietenie, o durere și o promisiune: că Mihnea nu e singur.Că fotbalul adevărat nu e despre faimă, ci despre iubire, loialitate și inimă. Echipa națională nu înseamnă doar culori pe un tricou. Înseamnă suflet, prietenie și oameni care se ridică împreună. Că dincolo de trofee, camere și statistici, fotbalul adevărat trăiește în inimile celor care nu uită de ceilalți. Sunt mândră de tine, copilul meu. Tot ce am sădit în tine — dragoste, empatie, respect — acum înflorește în fața lumii. E despre inimă, despre oameni, despre puterea de a simți și de a dărui. Acolo unde unii văd un gol, eu văd sufletul tău. Și da… dincolo de gol, rămâne omul”, a fost postarea Lorenei Balaci pe pagina sa de facebook.</p>
<h2><span>Mihnea Rădulescu ratează restul sezonului, după ce s-a accidentat grav</span></h2>
<p>Mihnea Rădulescu a ţinut să-i mulţumească public „fratelui său”, Atanas Trică şi mamei acestuia, Lorena Balaci, pentru dedicaţie şi pentru cuvintele frumoase. „Un meci de fotbal ţine 90+minute..dar o frăție şi o familie țin toata viaţa, sunt recunoscător tuturor mai ales fratelui meu, Atanas, pentru ce caracter şi suflet are ca om şi mai ales ce fotbalist este! Dumnezeu te răsplăteşte după suflet întotdeauna! Respect şi Vă iubesc!” a scris Mihnea Rădulescu pe facebook.</p>
<p>Deşi nu au apucat să joace împreună la Universitatea Craiova, Atanas Trică şi Mihnea Rădulescu au fost coechipieri la naţionala U20 şi ambii au făcut pasul şi la lotul de tineret al României, sub comanda lui Costin Curelea.</p>
<p>„Golul i l-am dedicat lui Mihnea Rădulescu. A trecut printr-o accidentare mai urâtă. Trebuia să fie cu noi aici. Îmi doresc să revină cât mai repede. Pe această cale vreau să transmit multă sănătate și te iubesc mult, Mihnea!”, a declarat Atanas Trică, la ProTV, după victoria cu Cipru.</p>

]]></description>
    </item>
    <item>
      <title>Mircea Lucescu i-a dat telefon lui Gigi Becali și i-a urat să câștige cu Universitatea Craiova. Cum justifică selecționerul României gestul deplasat față de olteni</title>
      <link>https://www.prosport.ro/fotbal-intern/superliga/mircea-lucescu-i-a-dat-telefon-lui-gigi-becali-si-i-a-urat-sa-castige-cu-universitatea-craiova-cum-justifica-selectionerul-romaniei-gestul-deplasat-fata-de-olteni-20298723</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-i-a-dat-telefon-lui-Gigi-Becali-si-i-a-urat-sa-castige-cu-Universitatea-Craiova.-Cum-justifica-selectionerul-Romaniei-gestul-deplasat-fata-de-olteni-scaled-e1760519303632-1400x894.jpg"/><br/><p>Mircea Lucescu l-a contactat telefonic pe Gigi Becali, patronul celor de la FCSB, căruia i-a transmis să învingă Universitatea Craiova. Selecționerul și-a justificat gestul deplasat față de olteni printr-o încercare de motivare a fotbaliștilor campioanei Superligii.</p>
<p>Într-o intervenție recentă, Gigi Becali a anunțat că a fost sunat de către Mircea Lucescu înainte de meciul cu Universitatea Craiova, câștigat de bucureșteni cu scorul de 1-0, după golul din penalty înscris de Florin Tănase. Selecționerul le-ar fi transmis jucătorilor formației „roș-albastre” succes în duelul cu oltenii, ceea ce a atras furia fanilor „juveților”.</p>
<h2><span>Mircea Lucescu și-a explicat gestul față de Gigi Becali înainte de FCSB – Universitatea Craiova</span></h2>
<p>Mircea Lucescu, care este în atenția presei după ultima dublă a echipei naționale, care a câștigat meciurile cu Republica Moldova (2-1) și Austria (1-0). „Tricolorii” mai au șansa de a termina cel puțin pe poziția 2, pentru <span>a merge la barajul de calificare pentru CM 2026</span>.</p>
<p>„Putea să fie oricine. I-am dat lui Gigi pentru că eu vreau ca jucătorii mei să se întoarcă cu un moral foarte bun la echipa națională. Când câștigi în campionat, vii cu entuziasm.</p>
<p>Nu m-am referit la Craiova, nu Craiova m-a interesat. Eu am vrut să-i dau lui încredere, ca om, ca acei jucători să vină cu încredere. Mai dau câteodată la câte un antrenor, fără să țin cont cine este adversarul. Dar să-l ajut, să-l susțin.</p>
<p>N-am făcut-o cu gândul de a jigni. N-am vrut să arăt că vreau să câștige FCSB. Era un moment important pentru Gigi, FCSB în subsolul clasamentului, joacă în cupele europene, sunt jucători la echipa națională. Avea nevoie de un sprijin. Nu conta că e Craiova sau altă echipă. Era același lucru. Asta o dată”, a spus Mircea Lucescu, conform <span>Fanatik</span>.</p>
<h2><span>Mircea Lucescu vrea să o scoată pe FCSB din subsolul clasamentului</span></h2>
<p>Selecționerul a mai spus că interesul lui este ca FCSB să iasă din zona inferioară a clasamentului. Campioana Superligii se află pe poziția 11, după un debut de sezon extrem de slab. Totuși, <span>Elias Charalambous&amp;Co. dau semne de revenire</span>.</p>
<p>„Al doilea meu interes era că, în general, fotbalul nostru, ca o echipă ca FCSB să nu rămână în subsolul clasamentului. Pentru că până la urmă, echipele astea mari dau nota de performanță al întregului fotbal. Nu poți să le lași să dispară. Cum noi am făcut prostia mare în 90, să lăsăm să dispară branduri importante Poli Timișoara, Târgu Mureș, Arad. Au apărut echipe sătești și a fost o mare greșeală pentru că nu se întâmplă nicăieri în lume!”, a spus Mircea Lucescu.</p>

]]></description>
    </item>
    <item>
      <title>Mitică Dragomir e convins că România va rata calificarea directă la Mondiale</title>
      <link>https://www.prosport.ro/fotbal-intern/nationala/mitica-dragomir-e-convins-ca-romania-va-rata-calificarea-directa-la-mondiale-20298671</link>
      <description><![CDATA[<img src="https://www.prosport.ro//wp-content/uploads/2025/10/Mitica-Dragomir-e-convins-ca-Romania-va-rata-calificarea-directa-la-Mondiale-scaled-e1760517087720-1400x936.jpg"/><br/><p>Mitică Dragomir a oferit verdictul clar despre calificarea directă a echipei naționale a României la Campionatul Mondial de anul viitor. Fostul șef al Ligii Profesioniste de Fotbal este de părere că „tricolorii” vor rata obiectivul în fața contracandidatelor.</p>
<p>Deși a început campania de calificare într-o manieră dezastruoasă, echipa națională a ajuns în punctul în care <span>mai speră la calificarea directă, dar cu șanse reduse</span>. Mircea Lucescu are nevoie de victorii cu Bosnia &amp; Herțegovina și San Marino, apoi trebuie să spere că Austria se va încurca decisiv.</p>
<h2><span>Dumitru Dragomir spune pas șanselor naționalei de a se califica direct la CM 2026</span></h2>
<p>Dumitru Dragomir a discutat despre <span>șansele echipei naționale de a ajunge direct la CM 2026</span>, care se va organiza anul viitor în Statele Unite ale Americii, Canada și Mexic. Fostul șef din fotbalul românesc e de părere că „tricolorii” nu vor învinge la Zenica, contra Bosniei &amp; Herțegovina.</p>
<p>„(n.r. ne calificăm?) Nu. (n.r. nu batem în Bosnia?) Nu. Și chiar dacă batem, tot nu putem. Noi trebuie să câștigăm barajul. Dintre jucătorii absenți la acest meci, doar Drăgușin ar juca la baraj. După meciul cu Austria, Chipciu va juca 100%”, a spus Dumitru Dragomir, conform <span>Fanatik</span>.</p>
<p>Echipa națională a României se află pe poziția 3 în cadrul grupei de calificare. „Tricolorii” au strâns 10 puncte în cele 6 partide disputate. Podiumul este completat cu Bosnia &amp; Herțegovina, cu 13 puncte, pe poziția 2. Pe prima poziție se află Austria, cu 5 victorii din 6 meciuri.</p>
<h2><span>Dumitru Dragomir i-a făcut primul „11” lui Mircea Lucescu</span></h2>
<p>Mircea Lucescu a primit mai multe recomandări din partea lui Dumitru Dragomir pentru a contura primul „11” pentru meciul cu Bosnia &amp; Herțegovina. Selecționerul ar trebui să înceapă meciul la mijloc cu Ianis Hagi, este de părere „Oracolul din Bălcești”.</p>
<p>„(n.r. Ianis Hagi sau Stanciu?) Ianis Hagi. A fost excelent, personalitate, aleargă de data asta. Ianis va fi căpitan, Stanciu nu o să mai joace, nu mai schimbă Lucescu echipa. Îl cunosc pe Lucescu de 50 de ani. În poartă cu Bosnia va fi Radu, la mijloc Dragomir, nu-l mai scoate nimeni în următorii 5 ani dacă rămâne Lucescu.</p>
<p>În atac pot juca Bîrligea și Drăguș, dar cu Bîrligea va începe. (n.r. nu mai schimbă echipa?) Nu. Pe Răzvan Marin nu îl băga Lucescu. Se debarasează ușor-ușor de jucători de 2 pe 4. Vrea jucători de viteză, cu capacitate de efort ieșită din comun, jucători care bagă capul în talpă. Bancu va reveni în lot, dar nu cred că va fi titular în locul lui Chipciu”, a spus Dumitru Dragomir, conform sursei de mai sus.</p>

]]></description>
    </item>
    <item>
      <title>„Ăsta e rar. Un stângaci pur”. Cum a fost descoperit fotbalistul care a impresionat în România – Austria</title>
      <link>https://www.prosport.ro/fotbal-intern/nationala/asta-e-rar-un-stangaci-pur-cum-a-fost-descoperit-fotbalistul-care-a-impresionat-in-romania-austria-20298632</link>
      <description><![CDATA[<img src="https://www.prosport.ro//wp-content/uploads/2025/10/„Asta-e-rar.-Un-stangaci-pur.-Cum-a-fost-descoperit-fotbalistul-care-a-impresionat-in-Romania-Austria-1400x1050.jpg"/><br/><p>Mijlocașul Vlad Dragomir (26 de ani) a impresionat în meciul România – Austria, scor 1-0, iar omul care l-a descoperit, în urmă cu un deceniu, a vorbit despre jucătorul care evoluează la Pafos (Cipru) și despre care spune că este un „stângaci pur”.</p>
<p>Florin Bătrânu (54 de ani) l-a descoperit pe vremea când coordona Centrul de Copii și Juniori al ACS Poli Timișoara, iar încă de la început a văzut talentul „incredibil” pe care îl avea Dragomir și care l-a ajutat să ajungă la Arsenal, prima sa experiență internațională.</p>
<p>Vlad Dragomir a mai jucat la Perugia și Virtus Entella, iar în vara lui 2021 a ajuns la Pafos. În actualul sezon a jucat în 14 meciuri, din care două sunt în faza principală a Ligii Campionilor. Cota sa de piață este de 2 milioane de euro, potrivit site-ului <span>Transfermarkt.</span></p>
<h2><span>Cum a fost descoperit Vlad Dragomir, fotbalistul care a impresionat în România – Austria</span></h2>
<p>Vlad Dragomir a debutat la echipa națională în martie 2025, în victoria cu San Marino (5-1), din preliminariile CM 2026. A fost titular în amicalul cu Moldova (2-1), dar și în meciul România – Austria, scor 1-0, <span>partidă în care a impresionat</span>.</p>
<p>„Păcat că a început să se discute atât de târziu despre el, era un băiat care trebuia văzut cu mult timp înainte. Dar asta e, niciodată nu e prea târziu”, a afirmat Florin Bătrânu, pentru <span>GSP</span>, în timp ce povestea cum l-a descoperit pe Vlad Dragomir în urmă cu zece ani.</p>
<p>La acea vreme, Florin Bătrânu era coordonatorul Centrului de Copii și Juniori de la ACS Poli Timișoara.</p>
<p>„Aveam multe echipe angrenate în campionatele naționale de juniori și aveam și echipa a doua, unde jucam pe plan județean cu tinerii care nu aveau loc să joace (n.r. la un nivel mai sus). La un moment dat, am rămas într-o criză de jucători, pentru că în același timp se jucau mai multe meciuri de la diferite grupe.</p>
<p>Împreună cu Cristian Contescu, fostul meu coleg de la Poli Timișoara, am decis să luăm jucători de la grupele mai mici. Știam că Vlad era talentat, dar nu știam că poate face față la un nivel superior! Îmi aduc perfect aminte, l-am luat și l-am băgat într-un meci jucat la Liebling, într-un sat de lângă Timișoara.</p>
<p>Când l-am văzut câtă maturitate avea în a gândi și cum se descurca împotriva seniorilor, am zis: «Doamne, ce talent e copilul ăsta!».</p>
<p>În momentul ăla, l-am sunat pe președintele Timofte și i-am zis: «Vezi că avem aici un talent incredibil, trebuie să vedem cum facem, ce facem, trebuie să te întâlnești cu părinții lui să-i oferi un contract. Cred că el avea 15-16 ani atunci. E păcat să-l pierdem, ăsta e rar, e un stângaci pur!»”, a afirmat Florin Bătrânu.</p>
<h2><span>Vlad Dragomir, de la Poli direct la Arsenal </span></h2>
<p>La scurt timp după episodul rememorat de Florin Bătrânu, mijlocașul a semnat, în 2015, cu Arsenal, unde a jucat la echipele de U18 și U21. În 2018 a ajuns la Perugia, iar din 2021 joacă în Cipru.</p>
<p>„Până s-a hotărât Timofte, au auzit probabil și impresarii și, în momentul în care i s-a pus în vedere să semneze un contract, n-a mai vrut și în momentul acela a plecat la Arsenal. Cam așa a fost povestea lui”, a mai povestit Bătrânu.</p>
<p>Cu Pafos, Dragomir joacă în Liga Campionilor, unde a bifat opt meciuri, șase în preliminarii și <span>două în faza principală</span>, fiind titular în toate aceste partide.</p>

]]></description>
    </item>
  </channel>
</rss>
