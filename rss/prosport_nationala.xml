<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Radu Drăgușin a primit o veste proastă de la The Sun după numirea lui Igor Tudor. Trei variante de prim 11 cu 3 sisteme diferite și românul nu e titular nicăieri</title>
      <link>https://www.prosport.ro/fotbal-extern/campionate-externe/anglia/radu-dragusin-a-primit-o-veste-proasta-de-la-the-sun-dupa-numirea-lui-igor-tudor-trei-variante-de-prim-11-cu-3-sisteme-diferite-si-romanul-nu-e-titular-nicaieri-20382314</link>
      <description><![CDATA[<img src="https://www.prosport.ro//wp-content/uploads/2026/02/Radu-Dragusin-a-primit-o-veste-proasta-de-la-The-Sun-dupa-numirea-lui-Igor-Tudor.-Trei-variante-de-prim-11-cu-3-sisteme-diferite-si-romanul-nu-e-titular-nicaieri.jpg"/><br/><p>Radu Drăgușin are un nou antrenor la Tottenham Hotspur, în persoana lui Igor Tudor, cel care a fost numit până în vară, cu opțiune de prelungire.</p>
<p>Totuși, potrivit The Sun, internaționalul român nu se regăsește în niciunul dintre trei sisteme tactice vizate de tehnicianul croat la gruparea londoneză.</p>
<h2><span>Radu Drăgușin, veste proastă de la The Sun după numirea lui Igor Tudor pe banca lui Tottenham<br/>
</span></h2>
<p>Tottenham Hotspur l-a înlocuit pe Thomas Frank cu Igor Tudor pe banca tehnică, <span>fostul antrenor al lui Juventus</span> parafând o înțelegere valabilă inițial până la finalul actualului sezon din Premier League.</p>
<p><span>The Sun</span> îi dă însă o veste proastă lui Radu Drăgușin, în sensul că stoperul tricolorilor nu se regăsește în niciunul dintre trei sisteme tactice pe care tehnicianul croat vrea să le implementeze la Spurs.</p>
<p>De-a lungul timpului petrecut la Juventus și în cea mai mare parte a carierei sale de manager, Igor Tudor a avut o preferință pentru un sistem tactic 3-4-2-1. Acesta este același modul pe care fostul manager al lui Manchester United, Ruben Amorim, a încercat, și nu a reușit, să-l impună pe „Old Trafford”.</p>
<p>Desigur, Tudor moștenește o listă enormă cu jucători accidentați. James Maddison (genunchi), Dejan Kulusevski (genunchi), Mohammed Kudus (muscular), Rodrigo Bentancur (muscular), Richarlison (muscular), Ben Davies (gleznă), Lucas Bergvall (gleznă), Pedro Porro (muscular), Destiny Udogie (muscular), Wilson Odobert (genunchi) și Kevin Danso (întindere ligamente) sunt toți absenți. Totuși, majoritatea celor menționați, cu excepția lui Maddison, care este indisponibil pentru tot sezonul, sunt așteptați să revină în perioada următoare.</p>
<p>Tudor îl ține pe Guglielmo Vicario în poartă, la fel cum și în defensivă pe căpitanul Cristian Romero, care execută în prezent o suspendare de patru meciuri, pe Micky van de Ven și ca rezervă pe Kevin Danso, astfel că <span>Radu Drăgușin este văzut</span> de noul tehnician ca rezerva rezervei.</p>
<div class="wp-caption aligncenter" id="attachment_20382317" style="width: 1410px"><img alt="" aria-describedby="caption-attachment-20382317" class="size-large wp-image-20382317" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/7953554-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2026/02/7953554-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2026/02/7953554-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2026/02/7953554-Hepta_Mediafax_Foto-DPA_Hepta-1536x1023.jpg 1536w, https://www.prosport.ro/wp-content/uploads/2026/02/7953554-Hepta_Mediafax_Foto-DPA_Hepta-2048x1364.jpg 2048w" width="1400"/><p class="wp-caption-text" id="caption-attachment-20382317">Foto: Mediafax Foto</p></div>
<h2><span>Alte module tactice vizate de tehnicianul croat</span></h2>
<p>Porro ar putea juca pe postul de fundaș dreapta cu Djed Spence pe cealaltă parte a apărării, în timp ce Joao Palhinha și Conor Gallagher ar putea face pereche la mijlocul terenului. Apoi, Kudus și Kulusevski, ar putea juca în spatele atacantului central Dominic Solanke.</p>
<p>Tudor ar putea opta însă și pentru un sistem 3-4-3, cu trei atacanți în față, lângă Solanke, aceștia fiind Richarlison și Randal Kolo Muani.</p>
<p>Având în vedere toate accidentările menționate anterior, Tudor ar putea fi nevoit să încerce mai multe lucruri diferite. Iar antrenorul interimar al lui Tottenham are experiență cu Kolo Muani, deoarece au lucrat împreună la Juventus sezonul trecut.</p>
<p>Desigur, o modul 4-3-3 ar putea intra și el în joc, dar cel mai probabil acesta se va schimba în timpul meciurilor, mai degrabă decât la începutul disputelor. Aceasta ar putea include mutarea lui Porro și Spence pe postul de fundași lateral, iar Kulusevski să li se alătură lui Gallagher și Palhinha la mijlocul terenului.</p>

]]></description>
    </item>
    <item>
      <title>N-a stat pe gânduri. Cine trebuie să fie selecționerul României la barajul cu Turcia: „Cred că el va fi”</title>
      <link>https://www.prosport.ro/fotbal-intern/nationala/n-a-stat-pe-ganduri-cine-trebuie-sa-fie-selectionerul-romaniei-la-barajul-cu-turcia-cred-ca-el-va-fi-20382482</link>
      <description><![CDATA[<img src="https://www.prosport.ro//wp-content/uploads/2026/02/N-a-stat-pe-ganduri.-Cine-trebuie-sa-fie-selectionerul-Romaniei-la-barajul-cu-Turcia-„Cred-ca-el-va-fi-1400x788.jpeg"/><br/><p>România va da piept cu Turcia în semifinala de baraj pentru calificarea la Cupa Mondială din SUA, Canada și Mexic, urmând ca finala să fie disputată cu învingătoarea dintre Slovacia și Kosovo.</p>
<p>Iosif Rotariu, fost jucător la Steaua București și Galatasaray, crede cu tărie că Mircea Lucescu este alegerea ideală pentru a conduce naționala la un nou turneu final.</p>
<h2><span>Iosif Rotariu și-a exprimat convingerea: „Este cel mai în măsură să rămână pe bancă pentru acest meci de baraj”</span></h2>
<p>Iosif Rotariu a afirmat că Mircea Lucescu reprezintă cea mai bună opțiune pentru România <span>în perspectiva meciului de baraj, programat pe 26 martie</span>. Rotariu a spus că experiența sa îndelungată și cunoașterea profundă a echipei pot face diferența într-un joc atât de important.</p>
<p>Fostul internațional a subliniat că Lucescu a lucrat o perioadă îndelungată cu jucătorii și că este însoțit de colaboratori cu experiență, care cunosc foarte bine situația din lot și pot sprijini echipa în momentele dificile.</p>
<p>Rotariu a avertizat că partida se anunță extrem de complicată, deoarece Turcia pornește cu prima șansă și are jucători valoroși care evoluează la echipe mari din Europa, precum Juventus Torino, Inter Milano sau Real Madrid.</p>
<p>Abordarea sa arată optimism și încredere în capacitatea echipei naționale, chiar și în fața unui adversar mai bine cotat. Rotariu este optimist că „Il Luce” va ghida echipa națională cu succes și că experiența sa va cântări decisiv în <span>semifinala de baraj</span>, unde fiecare amănunt poate conta.</p>
<p>„În primul rând îi doresc multă sănătate domnului Mircea Lucescu. Cred că este cel mai în măsură să rămână pe bancă pentru acest meci de baraj. Dânsul a lucrat cu echipa, știe jucătorii. Chiar dacă acum nu e aproape de ei, are colaboratorii care sunt foști jucători de fotbal și sunt antrenori cu experiență și știu toate lucrurile de acolo.</p>
<p>Cred că el va fi pe bancă. Mi-aș dori din inimă. Dânsul știe cel mai bine potențialul jucătorilor de la echipa națională. Oricum va fi un meci foarte dificil.</p>
<p>La ora actuală naționala Turciei e mult mai bine cotată. Au mulți jucători care joacă la echipe mari din străinătate. Yildiz la Juventus, Calhanoglu la Inter, Guler la Real. Mai sunt și jucători de la Galatasaray și Fenerbahce. Ei pornesc cu prima șansă. Dar în fotbal se pot întâmpla multe”, a declarat Iosif Rotariu, pentru <span>Digi Sport</span>.</p>

]]></description>
    </item>
    <item>
      <title>Oficialul FRF, reacție neașteptată când a fost întrebat de viitorul lui Mircea Lucescu la echipa națională: „Am eu față de prezicător?”</title>
      <link>https://www.prosport.ro/fotbal-intern/nationala/oficialul-frf-reactie-neasteptata-cand-a-fost-intrebat-de-viitorul-lui-mircea-lucescu-la-echipa-nationala-am-eu-fata-de-prezicator-20382295</link>
      <description><![CDATA[<img src="https://www.prosport.ro//wp-content/uploads/2026/02/Oficialul-FRF-reactie-neasteptata-cand-a-fost-intrebat-de-viitorul-lui-Mircea-Lucescu-la-echipa-nationala.-„Am-eu-fata-de-prezicator-1400x768.jpg"/><br/><p>Mihai Stoichiță, directorul tehnic de la FRF, a revenit de la Bruxelles, acolo unde a avut loc tragerea la sorți a grupelor din Liga Națiunilor.</p>
<p>Întrebat despre ce viitor mai are Mircea Lucescu pe banca echipei naționale, oficialul de la Casa Fotbalului a răspuns retoric și ușor iritat: „Am eu față de prezicător?”</p>
<h2><span>Mihai Stoichiță, întrebat din nou de viitorul lui Mircea Lucescu pe banca tricolorilor: „Am eu față de prezicător?”</span></h2>
<p>Mihai Stoichiță s-a întors în țară după ce a participat la tragerea la sorți a grupelor din Liga Națiunilor, eveniment organizat la Bruxelles.</p>
<p>Chestionat din nou în privința situației ingrate în care se găsește selecționerul Mircea Lucescu, șeful de la FRF răspuns retoric: „Am eu față de prezicător?”.</p>
<p>Oficialul susține că totul depinde de rezultatul <span>controlului medical pe care Il Luce îl va face la începutul săptămânii viitoare în Belgia</span>. Ulterior, antrenorul în vârstă de 80 de ani și va deplasa și în Italia, pentru o altă opinie medicală.</p>
<p>„(n.r. – Va fi alt selecționer în perioada aia? În luna octombrie?) Am față de prezicător? Mai întâi să vedem ce se întâmplă cu domnul Lucescu, controlul pe care-l are și apoi să vedem ce hotărâri se iau. Și aseară am vorbit cu el”, a declarat Mihai Stoichiță.</p>
<p>La plecarea spre Belgia, Stoichiță admitea că dacă selecționerul, afectat de probleme grave de sănătate de ceva timp în ultimul timp, nu va fi apt pentru a conduce naționala la barajul cu Turcia, are deja pregătit un dosar complet pentru eventualul înlocuitor al său în fruntea tricolorilor.</p>
<p><img alt="" class="size-large wp-image-19952325" decoding="async" height="814" sizes="(max-width: 1400px) 100vw, 1400px" src="https://www.prosport.ro//wp-content/uploads/2024/07/stoichita-scaled-e1722288761111-1400x814.jpg" srcset="https://www.prosport.ro/wp-content/uploads/2024/07/stoichita-scaled-e1722288761111-1400x814.jpg 1400w, https://www.prosport.ro/wp-content/uploads/2024/07/stoichita-scaled-e1722288761111-768x447.jpg 768w, https://www.prosport.ro/wp-content/uploads/2024/07/stoichita-scaled-e1722288761111-1536x893.jpg 1536w, https://www.prosport.ro/wp-content/uploads/2024/07/stoichita-scaled-e1722288761111-2048x1191.jpg 2048w" width="1400"/></p>
<h2><span>Directorul tehnic al FRF vrea „să ne luăm revanșa” în fața Suediei, Poloniei și a Bosniei</span></h2>
<p>Mihai Stoichiță crede că naționala României se poate lua la trântă cu <span>Suedia, Polonia și Bosnia în Liga Națiunilor</span>, echipe care în trecutul îndepărtat și cel recent ne-au învins, astfel că acum vom avea posibilitatea să ne luăm revanșa în fața lor.</p>
<p>„Am promovat, era imposibil să găsești echipe care să nu reprezinte ceva în fotbal. Dacă stau bine să mă gândesc, Suedia, Polonia și Bosnia sunt trei echipe cu care putem să ne luăm revanșa.</p>
<p>Putem să demonstrăm că suntem o echipă mai puternică decât ei. Să joci patru meciuri într-o fereastră mi se pare mult, foarte mult, dar regulile sunt făcute la alt nivel și trebuie să le respectăm, n-avem ce face”, a mai spus oficialul FRF.</p>
<h2><span>Programul naționalei României în Liga Națiunilor</span></h2>
<ul>
<li>Suedia – România, 25 septembrie (21:45)</li>
<li>România – Bosnia-Herțegovina, 28 septembrie (21:45)</li>
<li>Polonia – România, 2 octombrie (21:45)</li>
<li>România – Suedia, 5 octombrie (21:45)</li>
<li>România – Polonia, 14 noiembrie (21:45)</li>
<li>Bosnia-Herțegovina – România, 17 noiembrie (21:45)</li>
</ul>
<p> </p>

]]></description>
    </item>
    <item>
      <title>MERCATO Transfer bombă pentru Ștefan Târnovanu după ce i-a cerut lui Gigi Becali să-l lase să plece de la FCSB! Anunțul venit din Turcia</title>
      <link>https://www.prosport.ro/fotbal-intern/superliga/transfer-bomba-pentru-stefan-tarnovanu-dupa-ce-i-a-cerut-lui-gigi-becali-sa-l-lase-sa-plece-de-la-fcsb-anuntul-venit-din-turcia-20382276</link>
      <description><![CDATA[<img src="https://www.prosport.ro//wp-content/uploads/2026/02/Transfer-bomba-pentru-Stefan-Tarnovanu-dupa-ce-i-a-cerut-lui-Gigi-Becali-sa-l-lase-sa-plece-de-la-FCSB-Anuntul-venit-din-Turcia.webp"/><br/><p>Ștefan Târnovanu (25 de ani) i-a cerut lui Gigi Becali (67) să-l lase să plece de la FCSB și ar putea fi protagonistul unui transfer bombă.</p>
<p>Jurnaliștii din Turcia au dezvăluit pe lista cărui colos se află cel mai bine cotat portar din Superliga României. Și Târnovanu nu doar că se află pe listă, ci a rămas singurul pe ea, după ultima analiză internă.</p>
<h2><span>Ștefan Târnovanu, variantă unică de transfer pentru Beșiktaș Istanbul! Îi dă drumul Gigi Becali de la FCSB?</span></h2>
<p><span>Ștefan Târnovanu s-a săturat de situația în care a ajuns să fie pus și vrea transferul de la FCSB</span>. Portarul i-a solicitat acest detaliu patronului, prin intermediul impresarului Giovanni Becali, însă răspunsul pe care l-a primit nu a fost tocmai cel așteptat.</p>
<p>Târnovanu spera să fie tratat la fel cum a fost Adrian Șut și să primească la mână o hârtie prin care să se poată transfera pe o sumă accesibilă, situată în jurul a două milioane de euro.</p>
<p>Însă, <span>Gigi Becali nu a dorit să audă de așa ceva și l-a făcut praf pe Ștefan Târnovanu</span> pentru că a cerut să plece. În ceea ce privește prețul, miliardarul a fost vehement: cine îl vrea pe portar, trebuie să plătească clauza de reziliere, despre care se crede că e în jurul a cinci milioane de euro.</p>
<p>În toiul acestor neînțelegeri de la FCSB, turcii de la <span>Furkan</span> au aflat că Ștefan Târnovanu a avansat puternic pe lista priorităților de la Beșiktaș Istanbul. Atât de tare, încât a rămas unica variantă de portar:</p>
<p>„Ștefan Târnovanu este ultimul portar rămas pe lista lui Beșiktaș. Nu s-a acționat concret în acest sens, ci doar se caută confirmări în privința situației portarului român, care mai are contract până în 2028. Dacă lucrurile vor evolua în vreun sens, vom continua să vă punem la dispoziție toate detaliile”, au informat jurnaliștii de la Furkan.</p>
<h2><span>Ștefan Târnovanu este de departe cel mai valoros portar din Superliga</span></h2>
<p>Ștefan Târnovanu a fost scos din poarta FCSB în ianuarie și a ajuns deja la patru partide consecutive pe care le-a bifat din postura de rezervă. Locul său a fost luat de mult mai tânărul Matei Popa, care are doar 18 ani. De altfel, acesta este și marele avantaj al lui Popa, deoarece poate bifa regula U21 și FCSB se poate baza pe jucători mult mai experimentați în ofensivă.</p>
<p>Cu toate acestea, Ștefan Târnovanu e afectat de tratamentul la care e supus, mai ales că este cel mai bine evaluat goalkeeper din Superliga României, cu o cotă de piață de 4.5 milioane de euro.</p>
<p>Dintre toți portarii români, doar Ionuț Radu, de la Celta Vigo, are o cotă mai mare, de 5 milioane de euro. Ionuț Radu este și cel cu care Târnovanu se luptă pentru postul de titular în naționala mare a României.</p>
<p>În schimb, din Superliga, următorul portar ca valoare de piață, potrivit Transfermarkt, este Marian Aioani. Acesta este evaluat la doar 1.3 milioane de euro.</p>
<p>Ștefan Târnovanu a evoluat într-un total de 36 de partide pentru FCSB în sezonul 2025-2026, iar pe 10 dintre ele a izbutit să le termine fără gol primit. În restul de 26 de meciuri, el a fost învins de 46 de ori.</p>

]]></description>
    </item>
    <item>
      <title>Florin Prunea a primit o „ofertă de nerefuzat” și pleacă din România! Chiar coșmarul vieții lui l-a contactat</title>
      <link>https://www.prosport.ro/fotbal-intern/florin-prunea-a-primit-o-oferta-de-nerefuzat-si-pleaca-din-romania-chiar-cosmarul-vietii-lui-l-a-contactat-20382109</link>
      <description><![CDATA[<img src="https://www.prosport.ro//wp-content/uploads/2026/02/Florin-Prunea-a-primit-o-„oferta-de-nerefuzat-si-pleaca-din-Romania-Chiar-cosmarul-vietii-lui-l-a-contactat.jpg"/><br/><p>La 31 de ani după ce a trăit coșmarul vieții, Florin Prunea nu a refuzat oferta făcută chiar de cel care i-a marcat cariera.</p>
<p>Fostul internațional român a fost sunat de o televiziune din Suedia la scurt timp după ce România și-a aflat adversarele din Nations League. Florin Prunea a fost invitat să discute despre duelul direct dintre România și Suedia alături de Kennet Andersson, <span>jucătorul care l-a „fentat”</span> la Mondialul din 1994 și i-a marcat întreaga carieră.</p>
<h2><span>Prunea vs Andersson, confruntarea titanilor la o televiziune din Suedia: „O să mă duc”</span></h2>
<p>La Campionatul Mondial din 1994, <span>România a fost eliminată de Suedia.</span> „Tricolorii” din Generația de Aur conduceau cu 2-1 pe tabelă în momentul în care Florin Prunea a ieșit greșit la o centrare și Kennet Andersson i-a „furat” balonul din mâini. Acea gafă memorabilă îl urmărește și acum pe fostul internațional român. A avut mult de suferit nereușind să mai prindă vreun contract important după acel Mondial.</p>
<p>După 31 de ani de la ieșirea neinspirată, Florin Prunea se pregătește de revederea cu „călăul” său, Kennet Anderson. Cei doi vor participa la o emisiune din Suedia pentru a discuta despre grupa din Nations League.</p>
<p>„Îmi sună telefonul încontinuu de ieri (n.r. joi, după tragerea la sorți). Mă sună din Suedia toți. (n.r. Dacă l-a sunat Kennet Andersson) Îți arăt numărul, o să vorbesc cu el. Acum e plecat, e impresar. O să mă duc, n-am ce să fac, e o ofertă de nerefuzat. Am primit o invitație de la televiziune să comentăm puțin (n.r. duelul din Liga Națiunilor), eu, cu el și cu Ravelli”, a dezvăluit Prunea, la <span>Digi Sport.</span></p>
<p>România face parte din grupa B alături de Polonia, Bosnia și Suedia. Primul meci va vea loc în Suedia, pe 25 septembrie 2026.</p>
<h2><span>Ce i-a transmis suedezul după gafa din 1994: „Mi-a spus asta”</span></h2>
<p>„Tricolorii” au fost la un pas de o semifinală de poveste cu Brazilia, însă Kennet Andersson a transformat campania din SUA într-un coșmar. Atacantul suedez i-a spus lui Prunea că se aștepta ca portarul român să fie surprins la acea fază.</p>
<p>„L-am văzut acum pe Andersson, că am intrat la o televiziune şi am vorbit cu el. Mi-a spus că era sigur că nu aveam cum să-l văd, pentru că el asta făcea, venea mereu din spate. Dar a fost o minge simplă, de portar, care se întâmplă o dată la 100 de ani să nu o vezi.</p>
<p>Calitatea mea era detenta. Nu puteam să sar la o asemenea centrare cum am sărit. Nu l-am văzut. Dacă îl vedeam, mai făceam un pas, ajungeam primul şi se termina şi nu vă mai înţelegeaţi cu noi”, a precizat Prunea.</p>

]]></description>
    </item>
  </channel>
</rss>
