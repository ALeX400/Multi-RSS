<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Victor Pițurcă, reacție de o fermitate totală despre demiterea imediată a lui Mircea Lucescu: „Asta nu mi se pare normal, pe românește”</title>
      <link>https://www.prosport.ro/fotbal-intern/nationala/victor-piturca-reactie-de-o-fermitate-totala-despre-demiterea-imediata-a-lui-mircea-lucescu-asta-nu-mi-se-pare-normal-pe-romaneste-20281841</link>
      <description><![CDATA[<img src="https://www.prosport.ro//wp-content/uploads/2025/09/Victor-Piturca-reactie-de-o-fermitate-totala-despre-demiterea-imediata-a-lui-Mircea-Lucescu-„Asta-nu-mi-se-pare-normal-pe-romaneste-scaled-e1758789442429-1400x742.jpg"/><br/><p>Victor Pițurcă a oferit o reacție extrem de fermă cu privire la demiterea imediată a lui Mircea Lucescu, actualul selecționer de pe banca echipei naționale a României. „Piți” e de părere că un nume uriaș ca „Il Luce” nu trebuie dat afară, ci lăsat să își termine ciclul de calificare.</p>
<p>Mircea Lucescu continuă pe banca echipei naționale a României după dubla de coșmar cu Canada (0-3) și Cipru (2-2), deși șansele „tricolorilor” de a se califica direct din Grupa H sunt aproape nule. Practic, naționala mai stă aproape sigur doar în barajul de UEFA Nations League.</p>
<h2><span>Victor Pițurcă, scut în fața criticilor pentru Mircea Lucescu</span></h2>
<p>Într-un interviu recent pentru <span>Digisport</span>, Victor Pițurcă a dezvăluit că Mircea Lucescu nu trebuie concediat, deoarece este un nume prea mare pentru a pleca într-o asemenea manieră. „Satana” crede în <span>șansa „tricolorilor” de a învinge Austria</span> în luna octombrie.</p>
<p>„Sunt foarte ferm pe această poziție, Mircea Lucescu trebuie să rămână la națională și să își ducă treaba la bun sfârșit. Nu mi se pare normal ca un antrenor ca Lucescu să fie dat afară, pe românește, până nu își termină mandatul.</p>
<p>Este foarte clar că echipa a regresat de un timp încoace, a pierdut puncte importante cu echipe care erau la îndemâna noastră. Totuși, în fotbal se poate întâmpla orice, așa că trebuie să mergem înainte. Urmează meciul cu Austria și cred că putem câștiga dacă vom juca la cel mai înalt nivel.</p>
<p>Lucrurile vor reveni pe făgașul lor dacă va ieși bine la acest duel. Important este ca Mircea Lucescu să aibă toți jucătorii valizi și mai ales să fie în formă”, a spus Victor Pițurcă, conform sursei de mai sus.</p>
<h2><span>Analiză comparativă a selecționerilor Victor Pițurcă și Mircea Lucescu</span></h2>
<p>Mircea Lucescu a strâns pe banca echipei naționale doar 12 meciuri până la acest moment, în care a obținut 8 victorii, majoritatea cu adversare modeste din Liga C a UEFA Nations League, un egal și trei înfrângeri. „Il Luce” are o medie de 2,08 puncte strânse cu „tricolorii” în aceste meciuri.</p>
<p>Victor Pițurcă a avut trei mandate pe banca naționalei, în care a adunat 101 meciuri. În <span>primele 12 meciuri ale primului mandat</span>, „Piți” a strâns cinci victorii, cinci egaluri, două înfrângeri, adică o medie de 1,66 puncte.</p>
<p>În cel de-al doilea mandat, în primele 12 meciuri, a strâns opt victorii, un egal și trei înfrângeri, adică o medie de 2.08, comparativă cu cea a lui Lucescu. În primele 12 meciuri al celui de-al treilea mandat, „Piți” a strâns cinci victorii, cinci egaluri și 2 înfrângeri, adică o medie de 1,66 puncte.</p>
<p>Practic, doar debutul celui de-al doilea mandat al lui Pițurcă a fost comparativ cu cel al lui Mircea Lucescu. Totuși, adversarii pe care cel din urmă i-a întâlnit au fost mult mai accesibili.</p>

]]></description>
    </item>
    <item>
      <title>Mirel Rădoi, despre renunţarea lui Mitriţă la naţională: „Nu mă aşteptam, probabil că s-au strâns mai multe lucruri”. Ce a spus antrenorul despre momentul în care el a luat aceeaşi decizie</title>
      <link>https://www.prosport.ro/fotbal-intern/mirel-radoi-despre-renuntarea-lui-mitrita-la-nationala-nu-ma-asteptam-probabil-ca-s-au-strans-mai-multe-lucruri-ce-a-spus-antrenorul-despre-momentul-in-care-el-a-luat-aceeasi-decizie-20281933</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-despre-renuntarea-lui-Mitrita-la-nationala-„Nu-ma-asteptam-probabil-ca-s-au-strans-mai-multe-lucruri22.-Ce-a-spus-antrenorul-despre-momentul-in-care-el-a-luat-aceeasi-decizie-scaled-e1758797156954-1400x725.jpg"/><br/><p>Deşi nu se aştepta ca fostul său jucător, Alexandru Mitriţă, să renunţe la echipa naţională, Mirel Rădoi crede că atacantul oltean nu ar trebui acuzat de egoism, deoarece Mitriţă trebuie să se gândească în primul rând la viitorul familiei sale, fiind spre finalul carierei.</p>
<p>Deşi a precizat că nu ştie motivele reale ale deciziei lui Mitriţă, Rădoi crede că sunt mai multe cauze pentru care jucătorul a ajuns la această concluzie. Antrenorul Universităţii Craiova se consideră subiectiv în <span>cazul lui Mitriţă</span>, deoarece îl apreciază foarte mult, ţinând cont că prin valoarea sa poate face diferenţa şi nu sunt mulţi jucători care pot face acest lucru.</p>
<p>Mirel Rădoi este convins şi acum că decizia sa de <span>a renunţa la echipa naţională</span>, luată în 2010, a fost una corectă, atât prin prisma conflictului de atunci cu Ionuţ Lupescu, dar şi pentru că alţi jucători au avut şansa de a-i lua locul în tricolor.</p>
<h2><span>Mirel Rădoi: „Să nu-l judecăm pe Mitriţă, că nu-i plăteşte nimeni grădiniţa copiilor!”</span></h2>
<p>„Detalii despre Mitriţă şi renunţarea lui la naţională nu ştiu. Eu m-am retras în 2010 din cauza lui Ionuţ Lupescu, am spus de atunci şi nu mă ascund nici acum. Pentru mine a fost cea mai bună decizie atunci.</p>
<p>Se întâmplaseră şi anumite lucruri, dar a fost bine şi pentru că au putut alţi jucători să vină la lot. Mi-am făcut bine şi mie şi echipei naţionale. Bourceanu, care era un jucător foarte bun, nu putea să joace din cauza mea, iar apoi a avut şansa să evolueze. Aşa şi pentru noi, Baiaram are acum mai multe şanse să joace după ce a plecat Mitriţă.</p>
<p>Sper să nu regrete Mitriţă şi să fie hotărât. Eu sunt subiectiv în privinţa lui, pentru că mie îmi place Mitriţă, poate decide orice meci, indiferent de adversar, nu îţi creează superioritate numai unu la unu, el poate dribla cu uşurinţă 2-3 jucători.</p>
<p>Cu mine la naţională, el a decis un meci  chiar şi cu o lovitură de cap, cu Armenia, apoi a ratat 3 ocazii cu portarul cu Austria, la Ploieşti. Fiecare antrenor are planul lui de joc şi mai mulţi sau mai puţini jucători îl respectă, apoi antrenorul decide cine joacă sau nu.</p>
<p>Nu mă aşteptam să renunţe Mitriţă, mi-e greu să cred şi acum, dar el ştie motivele, sunt sigur că nu a luat decizia doar pentru că nu a jucat cu Cipru şi Canada, probabil s-au strâns mai multe lucruri. Nu putem să spunem că are o doză de egoism, pentru că niciunul dintre noi nu-i plăteşte grădiniţa şi şcoala copiilor lui Mitriţă.</p>
<p>E normal să se gândească la viitorul lui, pentru că mai poate juca 5-6 ani, trebuie să strângă bani pentru restul vieţii pentru familia lui. Te apuci de fotbal din pasiune, apoi la nivel profesionist te gândeşti la trofee şi la performanţă, iar la final de carieră joci pentru bani” a declarat Mirel Rădoi, într-o conferinţă de presă.</p>

]]></description>
    </item>
    <item>
      <title>Gigi Becali negociază iar transferul lui Louis Munteanu la FCSB. Marea lovitură pregătită de FCSB: „Nu pot să-l las pe Tati la greu”</title>
      <link>https://www.prosport.ro/fotbal-intern/superliga/gigi-becali-negociaza-iar-transferul-lui-louis-munteanu-la-fcsb-marea-lovitura-pregatita-de-fcsb-nu-pot-sa-l-las-pe-tati-la-greu-20281829</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-negociaza-iar-transferul-lui-Louis-Munteanu-la-FCSB.-Marea-lovitura-pregatita-de-FCSB-„Nu-pot-sa-l-las-pe-Tati-la-greu-.webp"/><br/><p>Gigi Becali (67 de ani) nu a renunțat la ideea de a-l transfera pe Louis Munteanu (23) la FCSB și a anunțat că va demara o nouă serie de negocieri cu patronul lui CFR Cluj.</p>
<p>Nelu Varga va fi contactat în următoarea fereastră de mercato, cea din iarnă, iar Gigi Becali a încrezător că poate ajunge la un acord.</p>
<h2><span>Telenovela „Louis Munteanu la FCSB” se va relua în iarnă! Ce a spus Gigi Becali despre transferul atacantului de la CFR Cluj</span></h2>
<p>Louis Munteanu are parte de o primă jumătate de sezon 2025-2026 modestă, iar în totalul de 11 meciuri pe care le-a bifat în tricoul lui CFR Cluj a izbutit să contribuie cu un singur gol.</p>
<p>Atacantul a fost măcinat și de câteva probleme medicale, motiv pentru care nu a bifat minute la ultima acțiune a echipei naționale, iar la meciurile cu Metaloglobus și UTA Arad, ambele terminate cu scorul de 1-1, nu s-a aflat în lotul lui Andrea Mandorlini.</p>
<p>Însă, perioada de coșmar e gata și <span>Nelu Varga a anunțat că Louis Munteanu va reveni la capacitate maximă cu ocazia derby-ului din etapa 11, U Cluj – CFR Cluj</span>.</p>
<p>Până la ora jocului, care e programat pe 29 septembrie, de la ora 21:00, Gigi Becali a băgat din nou bățul prin gardul rivalei și a spus că va relua negocierile pentru atacant. Miliardarul din Pipera a încercat să pună mâna pe Louis Munteanu și în vară, iar în prima jumătate a lunii septembrie chiar a dezvăluit public că a fost „la un milimetru” de a ajunge la un acord cu Nelu Varga. În cele din urmă, <span>tranzacția nu s-ar fi încheiat pentru că nu ar fi vrut Gigi Becali, după cum a sugerat patronul FCSB</span>.</p>
<p>Negocierile ar urma să fie reluate în iarnă și finanțatorul campioanei a lăsat de înțeles că de data aceasta i-ar putea face pe plac rivalului din Gruia:</p>
<p>„Lasă, mă, că la iarnă vorbesc eu cu «Tati»! (n.r. – Îl luați pe Louis Munteanu?) Păi, da. Dar dacă are «Tati» (n.r. – Nelu Varga, patronul lui CFR Cluj) nevoie de cineva, trebuie să-l ajut. (n.r. – Vreți să luați mijlocaș și fundaș?) Nuuu, atacant! Pot să îl las pe «Tati», prietenul meu?”, a declarat Gigi Becali, citat de <span>Fanatik</span>.</p>
<h2><span>De ce nu l-ar fi luat Gigi Becali pe Louis Munteanu în finalul ferestrei de mercato care s-a încheiat recent</span></h2>
<p>Așa cum am precizat deja, Gigi Becali și Nelu Varga au negociat intens pentru un eventual transfer al lui Louis Munteanu, iar după ce s-au ridicat de la masa discuțiilor, patronul FCSB a declarat public că a fost „la un milimetru” de un acord. În cele din urmă, miliardarul din Pipera ar fi refuzat să pună banii pe masă din cauza faptului că atacantul nu mai putea fi trecut pe lista UEFA:</p>
<p>„Am fost la un milimetru. Să-ți spun o chestie. A rămas ca să fie între noi (n.r. – Becali și Nelu Varga). Dacă puteam să-l pun pe lista UEFA pe Louis, era la noi, era la mine. Dacă puteam să-l pun pe lista UEFA era deja luat. Nu era nici centimetru, era milimetru”, Gigi Becali, despre transferul ratat al lui Munteanu, conform aceleiași surse.</p>
<p>Potrivit site-ului de specialitate Transfermarkt, Louis Munteanu are o cotă de piață de cinci milioane de euro.</p>

]]></description>
    </item>
    <item>
      <title>Atac nuclear împotriva lui Alex Mitriță: „Circar umflat şi figurant”. Adrian Mititelu a intervenit în forță şi l-a apărat pe finul lui Rotaru</title>
      <link>https://www.prosport.ro/fotbal-intern/nationala/atac-nuclear-impotriva-lui-alex-mitrita-circar-umflat-si-figurant-adrian-mititelu-a-intervenit-in-forta-si-l-a-aparat-pe-finul-lui-rotaru-20281698</link>
      <description><![CDATA[<img src="https://www.prosport.ro//wp-content/uploads/2025/09/Atac-nuclear-impotriva-lui-Alex-Mitrita-„Circar-umflat-si-figurant22.-Adrian-Mititelu-a-intervenit-in-forta-si-l-a-aparat-pe-finul-lui-Rotaru.webp"/><br/><p>Marian Iancu (60 de ani), fost patron la clubul de fotbal Politehnica Timișoara, a lansat un atac nuclear împotriva lui Alex Mitriță (30), prin intermediul unei postări pe care a realizat-o pe rețelele de socializare.</p>
<p>Fotbalistul chinezilor de la Zhejiang FC s-a retras de la echipa națională a României și a declanșat un val de reacții în spațiul public.</p>
<h2><span>Alex Mitriță, victima unui atac devastator! Ce a putut să scrie Marian Iancu, ex-patron la Poli Timișoara, l-a surprins și pe Adrian Mititelu</span></h2>
<p><span>Retragerea lui Alex Mitriță de la echipa națională a României continuă să stârnească reacții</span> în spațiul public, iar tendința este aceeași: unele persoane din fotbalul autohton sunt de partea fotbalistului, în timp ce altele îl critică pentru decizia luată și pentru felul în care i-a spus adio primei reprezentative.</p>
<p><span>Mihai Rotaru, patron al Universității Craiova, a avut deja o intervenție în forță din dorința de a-l apăra pe finul Mitriță</span> după retragere.</p>
<p>Și, spre surprinderea multora, Mihai Rotaru nu este singurul finanțator de club de fotbal din Bănie care sare în apărarea actualului jucător de la Zhejiang FC. Adrian Mititelu, proprietar al echipei FC U Craiova, rival al lui Mihai Rotaru, a avut și el de spus câteva cuvinte frumoase în privința lui Mitriță, după ce a văzut, pe Facebook, că Marian Iancu l-a distrus pe mijlocaș.</p>
<p>Fostul patron al Politehnicii Timișoara a lansat un atac devastator împotriva lui Mitriță și, printre altele, l-a numit „circar umflat și figurant”:</p>
<p>„Mitriță a anunțat că se retrage de la echipa națională a României. Ceea ce nu știe el este că s-a retras din fotbalul adevărat de mult. Din fotbalul real. El a trecut la circari umflați și figuranți cu mult timp înainte. A practicat în ultima vreme păcălitul fotbalului, un sport care a ținut Craiova departe de performanță. Pentru conformitatea afirmațiilor, vă rog să vedeți ce joacă oltenii acum, fără bufonul lor preferat. Fotbalul actual, fotbalul total, este cu totul altceva decât ceea ce joacă Mitriță. Acest tip de jucător și/sau jucători sunt capcanele perfecte în care pot cădea cluburi naive cu conduceri episodice cretine. Se întâmplă. Iar acest Mitriță este un exemplu de așa nu. Lăsați circul copiilor și fotbalul jucătorilor și suporterilor. Renunțați urgent la clovni”, a scris Marian Iancu, pe pagina sa de <span>Facebook</span>.</p>
<h2><span>Cum a reacționat Adrian Mititelu</span></h2>
<p>În secțiunea de comentarii a postării care a strâns câteva sute de aprecieri și-a făcut apariția și Adrian Mititelu. Patronul FC U Craiova a postat un amplu mesaj care la rândul lui a primit mai multe „like-uri”:</p>
<p>„Sincer, Marian, aici greșești! Mitriță este fotbalist, știu ce spun, are calități fantastice, în ciuda înălțimii. Tehnica lui în regim de viteză este letală, execuțiile lui sunt de 9 spre 10. Este și un jucător cerebral cu o biomecanică foarte bună. Practic, ultimele două campionate, el a ținut CSU în fruntea Superligii. Da, uneori mai dispare din joc și nu prea se omoară cu faza defensivă, dar plusurile lui sunt mult mai mari decât minusurile. Chiar nu pricep de ce nu-ți place, deoarece te știu omul cifrelor și Alex are cifre senzaționale în Liga 1 și nu numai. Uite ce face în China”, a scris Adrian Mititelu, în secțiunea de comentarii a postării menționate mai sus.</p>
<p>Alex Mitriță a fost transferat de Zhejiang FC, în China, în luna iunie a acestui an. De atunci, el i-a ajutat pe asiatici cu 8 goluri și 4 pase decisive într-un total de 11 partide.</p>

]]></description>
    </item>
    <item>
      <title>Cazul milionarului care a luat bacteria din spital și care interesează direct România a ajuns și în Anglia. Ce au scris britanicii</title>
      <link>https://www.prosport.ro/campionatul-mondial-2026/cazul-milionarului-care-a-luat-bacteria-din-spital-si-care-intereseaza-direct-romania-a-ajuns-si-in-anglia-ce-au-scris-britanicii-20281046</link>
      <description><![CDATA[<img src="https://www.prosport.ro//wp-content/uploads/2025/09/Cazul-milionarului-care-a-luat-bacteria-din-spital-si-care-intereseaza-direct-Romania-a-ajuns-si-in-Anglia.-Ce-au-scris-britanicii-1.jpg"/><br/><p>Cazul milionarului care a luat bacteria din spital și care interesează direct România a ajuns și în Anglia.</p>
<p>Jurnaliștii britanici au analizat situația lui Ralf Rangnick și au dezvăluit ce se va întâmpla cu selecționerul Austriei.</p>
<h2><span>The Sun a dat verdictul despre Rangnick: „Antrenorul secund Lars Kornetka îl va înlocui”</span></h2>
<p>Ralf Rangnick a fost operat săptămâna trecută la clinica de traumatologie din Murnau (Bavaria). Selecționerul Austriei <span>a luat o bacterie din spital</span> și ar putea rata meciurile cu San Marino și România din preliminariile Cupei Mondiale.</p>
<p>Presa din Marea Britanie <span>a analizat situația lui</span> Ralf Rangnick. Jurnaliștii The Sun au anunțat că secundul Lars Kornetka ar putea sta pe banca Austriei la meciurile din luna octombrie.</p>
<p>„Rangnick ar fi contractat o infecție după mai multe intervenții chirurgicale la gleznă în ultimele luni. Potrivit publicației germane Bild, Rangnick a contractat «microbul spitalului» în urma unei intervenții chirurgicale efectuate săptămâna trecută în Bavaria.</p>
<p>Se spune că Rangnick va fi internat în spital pentru o perioadă extinsă. Se pare că antrenorul secund Lars Kornetka îl va înlocui pe Rangnick în următoarea pauză internațională din octombrie.</p>
<p>Austria va juca cu San Marino și România în meciurile de calificare la Cupa Mondială de luna viitoare. Rangnick a trebuit deja să fie supus unei intervenții chirurgicale de urgență la gleznă, după ce o operație inițială a eșuat.</p>
<p>Uzura gleznei l-a obligat să fie supus unei proceduri de rutină în iunie, dar după ce o rană cauzată de operație s-a inflamat grav, fostul antrenor al lui Manchester United a trebuit să fie din nou operat în iulie.</p>
<p>Antrenorul german încă simțea efectele acelor operații la începutul acestei luni, când a folosit o bicicletă electrică pentru a traversa terenul și a ajunge la tunel în timpul victoriei cu 2-1 asupra Bosniei. El încerca să limiteze numărul de pași pe care îi făcea pe gleznă pentru a-și ajuta recuperarea”, a notat <span>The Sun</span>.</p>
<h2><span>Lotul preliminar al stranierilor pentru meciurile cu Moldova și Austria</span></h2>
<p>Portari<br/>
Horațiu MOLDOVAN (Real Oviedo | Spania, 16/0), Răzvan SAVA (Udinese | Italia, 0/0, Ionuț RADU (Celta de Vigo | Spania, 4/0)</p>
<p>Fundași<br/>
Andrei RAȚIU (Rayo Vallecano | Spania, 33/1), Deian SORESCU (Gaziantep FK | Turcia, 23/0), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Ionuț NEDELCEARU (Akron Togliatti | Rusia, 27/2), Radu DRĂGUȘIN (Tottenham | Anglia, 27/1), Lisav EISSAT (Maccabi Haifa | Israel, 0/0)</p>
<p>Mijlocași<br/>
Marius MARIN (Pisa | Italia, 33/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 84/15), Ianis HAGI (Alanyaspor | Turcia, 47/6)</p>
<p>Atacanți<br/>
Dennis MAN (PSV | Țările de Jos, 39/10), Valentin MIHĂILĂ (Caykur Rizespor | Turcia, 31/5), Florinel COMAN (Al-Gharafa | Qatar, 20/2), Denis DRĂGUȘ (Eyüpspor | Turcia, 26/7).</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 145px; left: 403px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
  </channel>
</rss>
