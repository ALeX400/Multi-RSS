<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Motivul secret pentru care Denis Alibec a acceptat oferta lui Gigi Becali și semnează cu FCSB! Atacantul și-a dezvăluit azi visul de suflet coechipierilor de la națională: „Mai am două lucruri de făcut în viață ca fotbalist!”. EXCLUSIV</title>
      <link>https://www.prosport.ro/fotbal-intern/superliga/motivul-secret-pentru-care-denis-alibec-a-acceptat-oferta-lui-gigi-becali-si-semneaza-cu-fcsb-atacantul-si-a-dezvaluit-azi-visul-de-suflet-coechipierilor-de-la-nationala-mai-am-doua-lucruri-20183036</link>
      <description><![CDATA[<img src="https://www.prosport.ro/wp-content/uploads/2025/05/Motivul-secret-pentru-care-Denis-Alibec-a-acceptat-oferta-lui-Gigi-Becali-si-semneaza-cu-FCSB-Atacantul-si-a-dezvaluit-azi-visul-de-suflet-.jpeg"/><br/><p>Denis Alibec le-a mărturisit coechipierilor de la echipa națională, la Mogoșoaia, astăzi, motivul real pentru care a acceptat oferta lui Gigi Becali și merge la FCSB.</p>
<p>Lotul României e reunit aproape în totalitate, Mircea Lucescu are deja la dispoziție 25 din cei 27 de jucători convocați, doar Sorescu și Drăguș mai sunt așteptați să sosească de la cluburile lor din Turcia, dezvăluie sursele <span>ProSport</span> de la lotul național.</p>
<h2><span>Denis Alibec a recunoscut de ce a ales să semneze cu FCSB!</span></h2>
<p>Alibec le-ar fi vorbit azi jucătorilor de la națională curioși privind noua destinație a atacantului de la Farul și motivele din spatele alegerii lui. La finalul antrenamentului programat spre seară, Denis le-ar fi povestit, înainte de cină:</p>
<p>„Am trăit cam tot ce-am visat în fotbal până acum și cam tot ce se putea face. Am jucat prin străinătate, am fost și la cluburi mari ca Inter Milano, am ajuns și prin fotbalul arab, am ajuns la națională, am fost la două turnee finale, EURO 2016 și EURO 2024, am jucat și aici de fiecare dată.</p>
<p>Am prins și grupe de cupe europene, am fost cu CFR Cluj în Conference, cu Astra și FCSB în grupele Europa League. Două lucruri mai am de făcut în viață, dacă-mi ajută Dumnezeu: să prind un Mondial cu România și să joc în Liga Campionilor! Asta îmi mai doresc și pot să spun că sunt total împlinit ca fotbalist.</p>
<p>De-aia am și ales să merg la FCSB, chiar n-a fost vorba de bani vreun moment: echipa are acum forță, sunt atâția jucători buni, eu chiar cred că putem să mergem în grupa Ligii Campionilor”.</p>
<p><span>Denis Alibec </span>a jucat cu trei echipe diferite în preliminarii de Liga Campionilor, dar niciodată nu a ajuns în grupe, nu a trecut dincolo de tururile preliminare. Sezonul 2017/2018 cu FCSB, sezonul 2021/2022 cu CFR Cluj, iar sezonul 2023/2024 cu Farul Constanța, fără succes!</p>
<p>A jucat în grupele Europa League cu Astra Giurgiu (2016/2017) și FCSB (2017/2018), iar în grupele Conference League, cu CFR Cluj (2021/2022).</p>
<h2><span>Ce a spus Gigi Becali despre Denis Alibec, după ce l-a convins să revină la FCSB</span></h2>
<p>După ce l-a convins să revină la FCSB după 7 ani, Gigi Becali a declarat că <span>Denis Alibec reprezintă o „bombiță” pe piața transferurilor</span>, nu o „bombă”, sugerând că nu s-ar ridica, la ora actuală, la nivelul unor jucători precum Nicolae Stanciu sau Denis Drăguș, care au fost și ei doriți de roș-albaștri.</p>
<p>Cu Alibec în lot, afaceristul e convins că echipa condusă de pe bancă de Elias Charalambous și Mihai Pintilii poate atât să cucerească al treilea titlu consecutiv în Superliga, cât și să atingă obiectivul suprem, calificarea în grupa principală a Ligii Campionilor.</p>
<blockquote><p>„Da, m-am înțeles cu Denis Alibec! Vineri o să-l prezentăm. Așa cum v-am spus, este vorba de o bombiță, nu de o bombă. L-am luat ca să putem câștiga un nou campionat și să ne calificăm în Champions League.</p>
<p> </p>
<p>Bombă era dacă-l luam pe Stanciu, dar era greu să joace Stanciu la FCSB, când îi avem pe Olaru, pe Șut, pe Tănase. Sau era bombă dacă-l aduceam pe Drăguș. Așa că Denis Alibec e bombiță și o să ne ducă în Champions League, apoi o să luăm un nou campionat cu el”, a spus Gigi Becali, potrivit Fanatik.</p></blockquote>

]]></description>
    </item>
    <item>
      <title>Cum l-a distrus Gică Hagi pe atacantul român de la Galatasaray: „Nu m-a mai băgat. El era zeu, n-am vrut să-l deranjez”</title>
      <link>https://www.prosport.ro/fotbal-intern/nationala/cum-l-a-distrus-gica-hagi-pe-atacantul-roman-de-la-galatasaray-nu-m-a-mai-bagat-el-era-zeu-n-am-vrut-sa-l-deranjez-20182835</link>
      <description><![CDATA[<img src="https://www.prosport.ro/wp-content/uploads/2025/05/Cum-l-a-distrus-Gica-Hagi-pe-atacantul-roman-de-la-Galatasaray-„Nu-m-a-mai-bagat.-El-era-zeu-n-am-vrut-sa-l-deranjez-1400x933.jpg"/><br/><p>Gică Hagi (60 de ani) a preluat-o pe Galatasaray Istanbul din postura de antrenor în martie 2004, iar la acel moment, „Regele” fotbalului românesc a găsit în lotul turcilor și doi conaționali.</p>
<p>Cu unul dintre ei, se pare că Gică Hagi nu a avut cea mai bună colaborare, motiv pentru care fotbalistul a și plecat la finalul stagiunii 2003 – 2004.</p>
<h2><span>Florin Bratu, despre colaborarea cu Gică Hagi de la Galatasaray. Sosirea „Regelui” la Istanbul i-a semnat transferul</span></h2>
<p>Cu mult timp înainte de a pune bazele proiectului impresionant de la Constanța, în martie 2004 mai precis, Gică Hagi a fost numit în calitate de antrenor la Galatasaray Istanbul, club alături de care scrisese deja istorie ca jucător.</p>
<p><span>Hagi era și este în continuare o legendă a formației „Cim Bom”</span>, iar atunci când a ajuns pe banca tehnică a turcilor a avut oportunitatea de a găsi în lot și doi fotbaliști români. Este vorba despre mijlocașul defensiv Ovidiu Petre și atacantul Florin Bratu. Până în februarie 2004, la Galatasaray fusese legitimat și Gabriel Tamaș, însă acesta a plecat la Spartak Moscova chiar înainte de sosirea lui Hagi.</p>
<p>În ceea ce îi privește pe Ovidiu Petre și Florin Bratu, ambii au plecat de la Istanbul înainte de încheierea mandatului lui Gică Hagi, care s-a consemnat în iunie 2005.</p>
<p><span>Florin Bratu a fost primul</span>, după ce a semnat cu FC Nantes în iulie 2004, în timp ce Ovidiu Petre a revenit în România, în februarie 2005, la Poli Timișoara.</p>
<p>Întrebat fiind despre relația pe care a avut-o cu Gică Hagi la Galatasaray Istanbul, Florin Bratu a spus lucrurilor pe nume și a mărturisit că nu a avut cea mai bună colaborare cu „Regele”. Cei doi nu au avut niciun conflict, însă managerul nu i-a acordat încrederea necesară atacantului și Bratu a fost sărit din schemă. În replică și cu mult respect, Bratu nu a contestat alegerea lui Hagi, iar la finalul sezonului 2003 – 2004 a ales să dea curs unei oferte de trasnfer:</p>
<blockquote><p>M-am bucurat când a venit Gică Hagi la Galatasaray. Era și el la început de carieră. Am fost la început și în primul 11, după care nu am mai jucat. A fost decizia lui Gică. Nu am vrut să-l deranjez foarte mult, să-l întreb de ce nu joc. Jucam, dar mai puțin. Gică era zeu acolo! A fost și va rămâne mereu. Va fi unul dintre cei mai buni jucători străini din istoria Turciei”, a declarat Florin Bratu la <span>podcastul lui Costin Deșliu</span>.</p></blockquote>
<p>Florin Bratu nu a avut statistici rele la Galatasaray. Într-un total de 27 de partide jucate, fostul atacant a contribuit cu 7 goluri și 3 pase decisive.</p>
<h2><span>Câți bani au încasat turcii pentru Florin Bratu</span></h2>
<p>Totuși, partea bună pentru Galatasaray Istanbul a fost reprezentată de faptul că a putut să obțină o sumă importantă de transfer pentru Florin Bratu. După ce au achitat 1.750.000 de euro pentru a-l transfera de la Dinamo București, turcii l-au cedat la Nantes pentru 3.000.000 de euro.</p>
<p>Din nefericire pentru Bratu, nici experiența din Franța nu a fost tocmai bună pentru el. În cele 17 partide bifate pentru Nantes, el a marcat doar două goluri, iar la finalul stagiunii 2004 – 2005 s-a întors în România, la Dinamo, sub formă de împrumut.</p>
<p>A mai trecut apoi pe la Valenciennes, Dinamo, Litex Lovech, din nou Dinamo, Gaz Metan Mediaș și Gloria Bistrița, de la care s-a retras în ianuarie 2013.</p>
<p>În tricoul primei reprezentative, Florin Bratu a marcat două goluri într-un total de 13 apariții.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/bWShZdCCq3Y?si=Ci9j1BptIgdZI6uW" title="YouTube video player" width="560"></iframe></p>

]]></description>
    </item>
    <item>
      <title>Chivu l-a făcut pe Mihăilă să cedeze! S-a dus furios și a cerut să plece pe loc: „Scandalul a izbucnit”</title>
      <link>https://www.prosport.ro/fotbal-extern/campionate-externe/italia/chivu-l-a-facut-pe-mihaila-sa-cedeze-s-a-dus-furios-si-a-cerut-sa-plece-pe-loc-scandalul-a-izbucnit-20183010</link>
      <description><![CDATA[<img src="https://www.prosport.ro/wp-content/uploads/2025/05/Chivu-l-a-facut-pe-Mihaila-sa-cedeze-S-a-dus-furios-si-a-cerut-sa-plece-pe-loc.-„Scandalul-a-izbucnit-1400x846.jpg"/><br/><p>Valentin Mihăilă nu mai suportă faptul că este ținut pe banca de rezerve de Cristi Chivu și vrea să plece în această vară de la Parma.</p>
<p>Picătura care ar fi umplut paharul s-ar fi petrecut înaintea meciului cu Atalanta, ultimul din Serie A, când internaționalul român a fost lăsat în afara lotului.</p>
<h2><span>Mihăilă nu mai suportă tratamentul la care este supus de Cristi Chivu și a răbufnit!<br/>
</span></h2>
<p>Valentin Mihăilă a ajuns la capătul răbdării și <span>vrea să plece de la Parma</span>, fiind total nemulțumit de faptul că este ținut pe banca de rezerve de conaționalul Cristi Chivu.</p>
<p>Fostul jucător al Universității Craiova a răbufnit înaintea meciului câștigat cu 3-2 în deplasare cu Atalanta, în ultima etapă din Serie A, când internaționalul român nu a prins lotul „cruciaților”. Și asta chiar dacă își revenise după accidentare și era apt 100% pentru revenirea pe teren.</p>
<p>„Mihăilă vrea să își ia rămas bun, dezamăgirea îl apasă pentru că nu a fost convocat la Bergamo. Scandalul a izbucnit când nu a fost convocat pentru meciul cu Atalanta, unde atacantul se simțea pregătit și în stare să revină pentru a ajuta echipa.</p>
<p>Valoarea sa este de aproximativ 3 milioane, iar jucătorul de 25 de ani este în căutarea unei noi aventuri pentru a se relansa. Rămâne de văzut dacă Parma va fi dispusă să confirme plecarea sa, mai ales că contractul este încă valabil, sau dacă va încerca să-l păstreze pentru sezonul viitor”, scriu cei de la <span>Parma Live</span>.</p>
<p><img alt="" class="size-full wp-image-20183022" decoding="async" fetchpriority="high" height="636" sizes="(max-width: 1060px) 100vw, 1060px" src="https://www.prosport.ro/wp-content/uploads/2025/05/YXNoPTZmYTFiZmY1M2JiNmI4ZTZmOTQ1OGY1MTc4MWI3YWUy.thumb_.jpg" srcset="https://www.prosport.ro/wp-content/uploads/2025/05/YXNoPTZmYTFiZmY1M2JiNmI4ZTZmOTQ1OGY1MTc4MWI3YWUy.thumb_.jpg 1060w, https://www.prosport.ro/wp-content/uploads/2025/05/YXNoPTZmYTFiZmY1M2JiNmI4ZTZmOTQ1OGY1MTc4MWI3YWUy.thumb_-768x461.jpg 768w" width="1060"/></p>
<h2><span>Convocat de Mircea Lucescu pentru „dubla” cu Austria și Cipru</span></h2>
<p>La începutul acestei luni, selecționerul naționalei României s-a deplasat de urgență în Italia, unde a fost să stea de vorbă cu Cristi Chivu, Dennis Man și Valentin Mihăilă. Il luce era îngrijorat de forma extrem de slabă traversată de Man și de accidentarea lui Mihăilă.</p>
<p>Detalii de la întâlnirea în 4 din cantonamentul Parmei a dat chiar antrenorul „cruciaților”. Cert este că <span>jucătorii Parmei au fost convocați </span>pentru dubla cu Austria și Cipru de la începutul lunii viitoare, din preliminariile Cupei Mondiale din 2026.</p>
<p>„Lucescu a dat multe fotbalului, a câștigat mult, trebuie să-l ascultăm de fiecare dată când transmite ceva, să asimilăm cât mai mult posibil și poate apoi să folosim sfaturile lui. A trecut mult timp de când nu l-am mai văzut, am vorbit des la telefon. Ca orice antrenor, este îngrijorat pentru echipa lui, naționala României, pentru că peste o lună vor trebui să joace un meci cu Austria pentru calificarea la Campionatul Mondial.</p>
<p>Evaluează cum sunt jucătorii care pot fi convocați, era interesat și de Mihăilă. El este important pentru echipa națională. Am vorbit despre starea lui, băiatul a fost cu noi la antrenament joi. Îi urez tot binele din lume, sunt fan al echipei naționale, dar și fost căpitan, țin cu România”, a spus Chivu pentru sursa citată.</p>
<p> </p>

]]></description>
    </item>
    <item>
      <title>Transferul cu care Gigi Becali dă lovitura la FCSB. Keșeru a recunoscut: „Ar fi interesant”</title>
      <link>https://www.prosport.ro/fotbal-intern/superliga/transferul-cu-care-gigi-becali-da-lovitura-la-fcsb-keseru-a-recunoscut-ar-fi-interesant-20182792</link>
      <description><![CDATA[<img src="https://www.prosport.ro/wp-content/uploads/2025/05/Transferul-cu-care-Gigi-Becali-da-lovitura-la-FCSB.-Keseru-a-recunoscut-„Ar-fi-interesant-1400x1051.jpg"/><br/><p>Pus în postura de a comenta cel mai vehiculat transfer pe care Gigi Becali (66 de ani) l-ar putea face la FCSB în vara lui 2025, Claudiu Keșeru (38) nu s-a sfiit să își prezinte cât se poate de sincer opinia.</p>
<p>Fostul atacant al roș-albaștrilor, câștigător a două titluri de campion alături de FCSB, a lăsat de înțeles că miliardarul din Pipera ar trebui să insiste pentru finalizarea tranzacției.</p>
<h2><span>Claudiu Keșeru vrea să îl vadă pe Dennis Politic la FCSB! Gigi Becali a pus ochii pe fotbalistul potrivit</span></h2>
<p><span>Gigi Becali negociază în continuare cu Dinamo București pentru transferul lui Dennis Politic</span>, iar ultima ofertă înaintată de patronul FCSB s-a ridicat la suma de aproximativ 700.000-800.000 de euro, plus Alexandru Musi, care ar urma să fie inclus în tranzacție.</p>
<p>Momentan nu se știe dacă Dinamo a răspuns în vreun fel acestei oferte, însă comentariile pe seama transferului lui Dennis Politic la FCSB continuă să apară.</p>
<p>Spre exemplu, <span>Florin Prunea, fost portar și președinte de club la Dinamo, a lăsat de înțeles că Dennis Politic nu va ajunge la rivala FCSB</span>, numind discuțiile dintre Gigi Becali și Andrei Nicolescu „artificiale”.</p>
<p>Pus în postura de a oferi și el o opinie, Claudiu Keșeru nu a spus dacă Politic va ajunge sau nu la FCSB, însă a asigurat că mutarea ar fi una bună pentru campioana României. Fostul atacant al roș-albaștrilor îl apreciază pe fotbalistul lui Dinamo și crede că transferul acestuia la clubul lui Gigi Becali ar fi un plus:</p>
<blockquote><p>Transferul lui Politic la FCSB? Ar fi interesant pe traiectoria Dinamo – FCSB. E un jucător care îmi place. Chiar îmi place profilul și poate aduce un plus. Îmi place instinctul de marcator al lui Politic, starea lui de spirit, puterea. E jucător de dezechilibru, e marcator și am înțeles că e și un caracter foarte plăcut. Cred că și-au făcut temele bine. Mi-am luat și eu niște informații și mi-am dat seama cum o gândesc (n.r – cei de la FCSB)”, a declarat Claudiu Keșeru, citat de <span>Sport.ro</span>.</p></blockquote>
<h2><span>Ce a spus Andrei Nicolescu despre ultima ofertă înaintată de Gigi Becali</span></h2>
<p>Transferul lui Dennis Politic de la Dinamo București la FCSB are în continuare șanse mari de reușită. Întrebat fiind despre ultima propunere înaintată de miliardarul Gigi Becali, 700-800 de mii de euro plus Alexandru Musi, Andrei Nicolescu a lăsat de înțeles că aceasta nu a fost refuzată.</p>
<p>Totuși, acționarul „câinilor” a spus că i-ar dori în continuare pe Ianis Stoica și Alexandru Musi, la pachet, în schimbul lui Dennis Politic. Însă, pentru ca acestă afacere să devină realitate, Gigi Becali trebuie să ajungă la un acord cu FC Hermannstadt pentru Ianis Stoica, lucru care nu s-a întâmplat până acum.</p>
<blockquote><p>Nu e o chestiune atât de complicată. E o tranzacție pentru datorie și pentru Ianis și schimbul de jucători. O să vedem ce se va întâmpla în zilele următoare. Eu știu doar că a existat un acord de principiu între domnul Becali și Hermannstadt. Mai departe nu vreau să discut. (n.r. – Ar accepta oferta de 800.000 de euro plus Alexandru Musi?) Vreau să mai așteptăm una-două zile ca să discutăm aceste subiecte. Chiar nu vreau să mai comentez pe subiectul ăsta”, a declarat Andrei Nicolescu, la postul de televiziune Digi Sport.</p></blockquote>

]]></description>
    </item>
    <item>
      <title>Mitică Dragomir știe deja scorul meciului Austria – România: „1 solist, atâtea ne dau”</title>
      <link>https://www.prosport.ro/fotbal-intern/nationala/mitica-dragomir-stie-deja-scorul-meciului-austria-romania-1-solist-atatea-ne-dau-20182741</link>
      <description><![CDATA[<img src="https://www.prosport.ro/wp-content/uploads/2025/05/Mitica-Dragomir-stie-deja-scorul-meciului-Austria-Romania-„1-solist-atatea-ne-dau-1400x778.jpg"/><br/><p>Când vine vorba despre meciul cu Austria din preliminariile pentru Campionatul Mondial de anul viitor, Mitică Dragomir nu este deloc optimist. Naționala României va pierde, potrivit spuselor sale, la două goluri diferență.</p>
<p>Dacă pronosticul sumbru se va adeveri, aceasta va fi cea de-a doua înfrângere a campaniei. Bosnia ne-a administrat-o pe prima, chiar pe Arena Națională, <span>scor 0-1</span>, unica reușită aparținându-i lui Armin Gigovic.</p>
<h2><span>Mitică Dragomir anticipează un eșec al României în Austria</span></h2>
<p>După două etape, tricolorii ocupă poziția secundă în clasamentul grupei H, la trei puncte în urma liderului Bosnia. Partida cu Austria se va disputa sâmbătă, 7 iunie, la ora 21:45, pe stadionul „Ernst Happel” din Viena.</p>
<p>Cu aproape o săptămână înainte, Mitică Dragomir s-a arătat sceptic în privința șanselor ca Mircea Lucescu și elevii săi să obțină un rezultat pozitiv. Nu a exclus, însă, nici posibilitatea ca austriecii să prindă o zi proastă.</p>
<blockquote><p>„1 solist. Nu ne dau multe, ne dau vreo două. Noi i-am mai bătut pe austrieci și, dacă îi prindem în pasă proastă, s-ar putea să le-o tragem”, a declarat fostul președinte al Ligii Profesioniste de Fotbal, pentru <span>fanatik.ro</span>.</p></blockquote>
<h2><span>Răzvan Burleanu: „Vrem să nu pierdem în Austria, e un meci extrem de important”</span></h2>
<p>La rândul său, Răzvan Burleanu a recunoscut superioritatea austriecilor, dar și-a exprimat convingerea că echipa națională va reuși să plece neînvinsă, astfel încât să păstreze șanse la primul loc. Acesta <span>duce direct la Campionatul Mondial din 2026</span>.</p>
<blockquote><p>„Obiectivul nostru este calificarea la Mondial. Bineînțeles, vrem să nu pierdem în Austria, e un meci extrem de important. Cu siguranță, jucând în deplasare, jucând cu o echipă care e peste echipa noastră, fiindcă trebuie să recunoaștem acest lucru, prin prisma echipelor de club unde austriecii evoluează.</p>
<p> </p>
<p>În același timp, maturitatea la care a ajuns echipa noastră, staff-ul tehnic extrem de experimentat, relațiile dintre jucători și staff, toată această coeziune pe care o avem, cu siguranță ne oferă și nouă un avantaj în acest medici direct.</p>
<p> </p>
<p>Ceea ce ne interesează este ca, la final de campanie, indiferent ce rezultat vom înregistra în Austria, să fim pe primul loc. Știm foarte bine, în același timp, că prin prisma performanței de anul trecut, într-o proporție de 100%, oarecum, ne-am securizat și barajul pentru Mondial.</p>
<p> </p>
<p>Obiectivul cu care lucrăm este calificarea la Campionatul Mondial. Sunt sigur că vom reuși să gestionăm așa cum trebuie acest lucru. Vom face tot ceea ce depinde fiecare dintre noi.”, a spus președintele Federației Române de Fotbal, conform sursei citate.</p></blockquote>

]]></description>
    </item>
  </channel>
</rss>
