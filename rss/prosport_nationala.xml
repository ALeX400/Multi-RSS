<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>31 de ani de la memorabilul România – Suedia de la World Cup 1994! Ionuț Lupescu s-a abținut, însă Florin Răducioiu s-a închis în baie și a plâns toată noaptea: „Mă răscolesc amintirile”. EXCLUSIV</title>
      <link>https://www.prosport.ro/fotbal-intern/nationala/31-de-ani-de-la-memorabilul-romania-suedia-de-la-world-cup-1994-ionut-lupescu-s-a-abtinut-insa-florin-raducioiu-s-a-inchis-in-baie-si-a-plans-toata-noaptea-ma-rascolesc-amintirile-20214293</link>
      <description><![CDATA[<img src="https://www.prosport.ro/wp-content/uploads/2025/07/31-de-ani-de-la-memorabilul-Romania-Suedia-la-World-Cup-1994-Ionut-Lupescu-s-a-abtinut-insa-Florin-Raducioiu-s-a-inchis-in-baie-si-a-plans-toata-noaptea-„Ma-rascolesc-amintirile.-EXCLUSIV-e1752129467983.jpg"/><br/><p>Momentul de vârf al „Generației de aur” a fost partida Suedia – România, 10 iulie 1994. Azi se împlinesc fix 31 de ani de la acel meci. România ratează șansa de a juca semifinala cu Brazilia.</p>
<p>După 1-1 în timpul regulamentar, 2-2 după 120 de minute, am pierdut la lovituri de departajare, ratând Dan Petrescu și Belodedici pentru tricolori.</p>
<h2><span>Florin Răducioiu, arc peste timp la partida cu Suedia: „Am plâns toată noaptea”. Dezvăluiri după momentul culminant de la World Cup 1994</span></h2>
<p>Eroul acelei partide de poveste a fost Florin Răducioiu, 3 goluri marcate: 2 din acțiune și unul la loviturile de departajare. Azi are 55 de ani și povestește mult mai relaxat.</p>
<p>După mai bine de trei decenii, fostul mare internațional povestește cum a trăit clipele acelei înfrângeri. Eșec care se digeră greu și azi. Mai ales că nu jucase în „optimi”, cu Argentina, fiind suspendat pentru cumul de cartonașe galbene.</p>
<p>„Cel mai mult am plâns după meciul cu Suedia pentru că nu a fost numai meciul… Partea a doua, la hotel, alt chin.</p>
<p>Eu am plâns foarte mult în cameră, după aceea. Lupescu nu știe, stăteam în baie, m-am închis. Am plâns, nu mă mai opream deloc.</p>
<p>Ionuț Lupescu e mai german. El e mai german, dar ar fi trebuit să fim toți acolo în momentul ăla. Am plâns, am plâns. Am plâns și după meciul când Mircea Lucescu mi-a dat faimoasa palmă, cu Anderlecht, când am ratat acea calificare în finală. Și acolo am plâns, dar nu așa mult.</p>
<p>Și de frustrare. Dar aici am plâns pur și simplu ca un copil. Am plâns, am plâns. Și cu Didi, Dumnezeu să-l ierte. Dar am plâns pentru că nu-mi venea să cred.</p>
<blockquote><p>Și am plâns, am plâns la hotel și m-am oprit așa către dimineață. După aia, îmi aduc aminte la micul dejun, pe la 11-12 așa, am venit la restaurant și mă aștepta Ionel Stoica. Știi, cu un mic interviu.</p></blockquote>
<p>Acum nu mai plâng. Și acolo am zis, o premoniție. Nu o să ne mai facem… Nu o să mai putem. Acesta, vedeți, nu o să mai fie… Mai bine tăceam din gură.</p>
<p>Nu o să ne mai întâlnim cu această ocazie. Mă răscolesc foarte mult acele imagini.</p>
<h2><span>Are multe dintre golurile carierei pe stick USB</span></h2>
<p>Da, mă uit tot timpul la acele imagini. A fost și ocazia unică, unică, ocazie fantastică, m-am uitat din nou foarte bine, cu ochi de expert acum. Eu chiar am jucat bine, în afară de golurile superbe.</p>
<blockquote><p>Am ajutat echipa, am văzut, am recuperat mingi, am luat, m-am bătut. Am jucat chiar bine. Am avut ocazie mare și cu Statele Unite. M-am uitat foarte bine la TV acum. Am doar un CD, un compact disc, care le-am pus pe o cheie de asta USB, în care am toate golurile de la echipele de club</p></blockquote>
<p>Sunt toate golurile acolo. Nu sunt multe, dar sunt, să zic așa, de neuitat. Adică sunt niște goluri care au intrat, să zic așa, în mintea oamenilor, mai ales în țara noastră, pentru că, e adevărat, cariera mea la națională a fost foarte scurtă, dar foarte intensă.</p>
<p>Au fost trei turnee finale foarte bune și, e adevărat, n-am câștigat o medalie, din păcate, rămân amintirile din păcate, zic sincer, din păcate”, a declarat Florin Răducioiu pentru <span>ProSport</span>.</p>
<p>Această „Generație de Aur” a atins apogeul la acest turneu, în special după victoria memorabilă cu Argentina (3-2).</p>
<ul>
<li>„O, Doamne, vom avea probleme cu el”. Mesajul lui Kennet Andersson, coșmarul de la CM 1994, înainte de Suedia – România: „Pentru că sunt deja coșmarul vostru…”</li>
</ul>
<p><span>10.07.1994 San Francisco: ROMÂNIA – SUEDIA 2-2 (1-1, 0-0), 4-5 /d.l.dep./ t.f. CM</span></p>
<p>Stadion: Stanford. Spectatori: 81.750. Marcatori: Răducioiu (88, 100) – T. Brolin (76), Kennet Andersson (114). Arbitru: Don (Anglia). C.R.: Schwarz (101).</p>
<p>Desfășurarea loviturilor de departajare: H.Mild (-), Răducioiu (+), Kennet Andersson (+), Gh.Hagi (+), T.Brolin (+), I.Lupescu (+), Ingesson (+), D.Petrescu (-), Rol.Nilsson (+), I.Dumitrescu (+), H.Larsson (+), Belodedici (-).</p>
<ul>
<li>ROMÂNIA: Prunea – D.Petrescu, Belodedici, Prodan, T.Selymes – D.Munteanu (84 Panduru), Gh.Popescu, Gh.Hagi / cpt, I.Lupescu, I.Dumitrescu – Răducioiu. Antr. Anghel Iordănescu.</li>
<li>SUEDIA: Th.Ravelli – Rol.Nilsson, P.Andersson II, J.Björklund (83 Kåmark), R.Ljung – Ingesson, H.Mild, Schwarz, T.Brolin – Kennet Andersson, M.Dahlin (107 H.Larsson). Antr. Tommy Svensson.</li>
</ul>
<p><span>ÎNTREGUL INTERVIU CU RĂDUCIOIU POATE FI VIZIONAT AICI</span></p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/HLlctky8KBI?start=34&amp;feature=oembed" title="Amintiri cu Florin Răducioiu: „Îi sunt recunoscător lui nea Imi Ienei. Nu m-am așteptat să...”" width="500"></iframe></div>

]]></description>
    </item>
    <item>
      <title>FIFA n-a avut milă de România. Am ajuns sub Costa Rica</title>
      <link>https://www.prosport.ro/fotbal-intern/nationala/fifa-n-a-avut-mila-de-romania-am-ajuns-sub-costa-rica-20215357</link>
      <description><![CDATA[<img src="https://www.prosport.ro/wp-content/uploads/2025/07/FIFA-n-a-avut-mila-de-Romania.-Am-ajuns-sub-Costa-Rica-1400x1050.jpg"/><br/><p>FIFA, forul care conduce fotbalul la nivel mondial, nu a avut milă de naționala României după înfrângerea pe care „tricolorii” au încasat-o cu Austria.</p>
<p>Potrivit ultimului clasament al echipelor naționale, reprezentativa noastră a coborât încă trei poziții și a ajuns sub Costa Rica, până pe 48.</p>
<h2><span>Poziția 38 în clasamentul FIFA a rămas doar o amintire pentru România. „Tricolorii” sunt pe 48, potrivit celei mai recente ierarhii</span></h2>
<p>Parcursul bun din 2024, respectiv prestațiile de la Campionatul European și câștigarea grupei din Liga Națiunilor, au dus naționala României până pe un respectabil loc 38 în clasamentul FIFA.</p>
<p>Însă, în 2025, „tricolorii” lui Mircea Lucescu (79 de ani) nu s-au mai descurcat la fel de bine și au debutat cu stângul în campania de calificare pentru Campionatul Mondial din Statele Unite ale Americii, Mexic și Canada. Concret, două înfrângeri, 0-1 cu Bosnia și 1-2 cu Austria, și două victorii, 5-1 cu San Marino și 2-0 cu Cipru, a înregistrat naționala României în 2025.</p>
<p>Imediat <span>după eșecul cu Austria, căderea naționalei României în clasamentul FIFA a fost anticipată</span>, iar acum, după ce forul mondial a dat publicității ierarhia, totul s-a adeverit. Dacă <span>la fotbal feminin naționala României s-a prăbușit în clasamentul FIFA până pe locul 52</span>, nici la masculin situația nu e radical diferită. Poziția 38 a rămas doar o amintire, deoarece „tricolorii” lui Mircea Lucescu sunt acum pe 48. Ultima coborâre consemnată în dreptul selecționatei noastre a fost de 3 locuri, conform <span>clasamentului FIFA care poate fi consultat integral aici</span>.</p>
<p>Următorea actualizare a celor de la FIFA va avea loc la data de 18 septembrie.</p>
<h2><span>Cine conduce ierarhia</span></h2>
<p>Argentina, campioana mondială din 2022, continuă să domine clasamentul, cu un total de 1885.36 puncte. Însă, din spate vin puternic Spania, cu 1867.09 puncte, Franța, cu 1862.03 puncte și Anglia, cu 1813.32 puncte.</p>
<p>În clasamentul proaspăt publicat de FIFA, cel mai important salt l-a avut naționala de fotbal din Costa Rica. Reprezentativa din America Centrală a urcat nu mai puțin de 14 poziții, până pe 40, adică peste naționala României.</p>
<p>La polul opus, cea mai mare prăbușire a înregistrat-o selecționata din Jamaica, 7 poziții, care a ajuns acum pe locul 70.</p>
<p>Mai jos TOP 10 echipe naționale, potrivit clasamentului FIFA din 10 iulie 2025:</p>
<ol>
<li>Argentina – 1885.36 puncte</li>
<li>Spania – 1867.09</li>
<li>Franţa – 1862.03</li>
<li>Anglia – 1813.32</li>
<li>Brazilia – 1777.69</li>
<li>Portugalia – 1770.53</li>
<li>Olanda – 1758.18</li>
<li>Belgia – 1736.38</li>
<li>Germania – 1716.98</li>
<li>Croaţia – 1707.51</li>
</ol>
<p>Poziția 210 din ierarhia FIFA, ultima mai exact, este ocupată de naționala de fotbal din San Marino, care face parte din aceeași grupă cu România în preliminariile pentru Cupa Mondială din 2026.</p>
<p>România și San Marino se vor duela din nou chiar în ultima etapă din faza grupelor, într-o partidă care e programată să aibă loc la București pe 18 noiembrie 2025.</p>

]]></description>
    </item>
    <item>
      <title>Decizia care schimbă totul în fotbal românesc. Mircea Lucescu a cerut împărțirea campionatului în două serii</title>
      <link>https://www.prosport.ro/fotbal-intern/decizia-care-schimba-totul-in-fotbal-romanesc-mircea-lucescu-a-cerut-impartirea-campionatului-in-doua-serii-20215289</link>
      <description><![CDATA[<img src="https://www.prosport.ro/wp-content/uploads/2025/07/Decizia-care-schimba-totul-in-fotbal-romanesc.-Mircea-Lucescu-a-cerut-impartirea-campionatului-in-doua-serii-scaled-e1752141486286-1400x726.jpg"/><br/><p>Mircea Lucescu, selecționerul echipei naționale a României, a făcut o propunere șoc. Tehnicianul consideră că cel de-al doilea eșalon ar trebui împărțit în două serii, astfel că îi va propune lui Răzvan Burleanu acest plan.</p>
<p>În încercarea de a face tot mai atractivă Liga 2, federalii au schimbat sistemul de-a lungul ultimului deceniu de mai multe ori. Mircea Lucescu crede că este nevoie ca cel de-al doilea eșalon să fie împărțit în două serii, pentru a face loc echipelor cu bazine mari de jucători.</p>
<h2><span>Mircea Lucescu îi va propune lui Răzvan Burleanu un plan de reorganizare a Ligii 2</span></h2>
<p>Într-un dialog la <span>Digisport</span>, Mircea Lucescu a spus că cea mai bună structură a Ligii 2 este cea compusă din două serii. Selecționerul a motivat faptul că astfel ar avea loc mai multe echipe de tradiție, care au dat jucători uriași de-a lungul timpului.</p>
<p>„Brandurile noastre dispar. Cum eu sunt extrem de nemulțumit de faptul că orașele mari în care ne-am consumat tinerețea, Timișoara, Oradea, Târgu Mureș, nu au echipă. Dacă cineva m-ar întreba să facem divizia a doua cu două serii, aș fi de acord. Și financiar ar fi mai ușor. Au apărut o mulțime de echipe, tot respectul pentru Metaloglobus, dar echipele astea au apărut din lipsa de interes a orașelor mari.</p>
<p>Vom discuta (n.r. cu Răzvan Burleanu). Totdeauna Diviza B a crescut tinerii. Cel mai bun exemplu a fost Corvinul. La Cupa Mondială din Italia, la meciul cu URSS, erau 9 tineri titulari. Nu poți să spui că orașele astea mari nu au posibilități. Este baza, este fundamentul. În loc să iei jucători de 30 de ani din străinătate, ai bază în Divizia B. Acum nu mai ai baza asta. Nu există posibilitatea să promovezi jucătorii tineri.</p>
<p>Hai, să ne gândim la o restructurare a Diviziei B. Orașelor mari le dai posibilitatea să vină direct în Divizia B, ca să obligi orașul respectiv să se concentreze pe copii. A fost o perioadă bună când Ceaușescu a interzis ca jucătorii să nu se mai transfere din județ.</p>
<p>Eu la echipa națională mă gândesc. E greu pentru echipa națională, francezii își iau din zona lor, englezii la fel, iar noi luăm doi din Italia, unul din Arabia Saudită, nu ai timp. O să suferim un an, doi, apoi o să ne revenim. Noi am crescut în timp și am ajuns la asta. Victoria aia cu Suedia cu golurile lui Andone și Klein a schimbat totul”, a spus Mircea Lucescu, conform sursei de mai sus.</p>
<h2><span>Nume tari vor lua start în următoarea ediție a Ligii 2</span></h2>
<p>La startul următorului sezon de Liga 2 vor apărea <span>echipe importante care se vor bate pentru promovare</span>. Sepsi OSK și Politehnica Iași doresc să forțeze promovarea în Superliga, după ce au retrogradat în urmă cu puțin peste o lună. Corvinul Hunedoara, câștigătoarea Cupei de acum două sezoane, are drept de promovare, după ce a schimbat statutul, astfel că va forța primele poziții.</p>
<p>Steaua București și CS Dinamo București, două cluburi tari care pot produce spectacol în Liga 2, <span>nu vor putea promova</span> din cauza statutului de club de drept public.</p>
<p>Totodată, alte cluburi precum FC Voluntari, Concordia Chiajna, FC Bihor, Ceahlăul Piatra Neamț, CSM Reșița, Gloria Bistrița, Olimpia Satu Mare sau Chindia Târgoviște, echipe care au trecut prin Superliga, pot pune probleme în lupta pentru promovare.</p>

]]></description>
    </item>
    <item>
      <title>„Una e Regele, alta suntem noi. Nu înțelegea că nu putem fi ca el”. De ce n-a ajuns Gică Hagi un antrenor mai mare decât este</title>
      <link>https://www.prosport.ro/fotbal-intern/nationala/una-e-regele-alta-suntem-noi-nu-intelegea-ca-nu-putem-fi-ca-el-de-ce-n-a-ajuns-gica-hagi-un-antrenor-mai-mare-decat-este-20214395</link>
      <description><![CDATA[<img src="https://www.prosport.ro/wp-content/uploads/2025/07/Una-e-Regele-alta-suntem-noi.-Nu-intelegea-ca-nu-putem-fi-ca-el.-De-ce-n-a-ajuns-Gica-Hagi-un-antrenor-mai-mare-decat-este-e1752067728412-1400x803.jpg"/><br/><p>Lucian Sânmărtean a dezvăluit ce făcea Gheorghe Hagi la antrenamente.</p>
<p>Gheorghe Hagi este subiectul unei schimbări la Farul Constanța, echipa pe care o deține. „Regele” a renunțat la banca tehnică a echipei, după un sezon ratat al „marinarilor”, care nu au prins cupele europene, deși aveau o șansă din play-out.</p>
<h2><span>Lucian Sânmărtean a spus de ce Gheorghe Hagi nu a ajuns un antrenor mai mare</span></h2>
<p>Lucian Sânmărtean a dezvăluit că <span>„Regele” este mult prea implicat</span> în actul de antrenorat și nu poate înțelege de ce elevii săi nu pot repeta anumite procedee pe care el le folosea atunci când activa ca jucător.</p>
<p>„Nu puteam să executăm ce făcea Hagi. Intra în teren, dădea câte o diagonală de 40 de metri de pica direct, cu tot cu preluare, și ne spunea: Ce e așa greu?</p>
<p>Dom’ profesor, una e Regele și alta suntem noi. Luați-ne după cum putem noi…Perioada lui de antrenorat s-a învârtit foarte mult în sfera asta, nu înțelegea că nu putem să fim ca el”, a declarat Lucian Sânmărtean la <span>podcastul lui Costin Deșliu</span>.</p>
<p>Convocarea de debut în echipa națională a României pentru Lucian Sânmărtean s-a consemnat în 2001, chiar sub comanda lui Gheorghe Hagi. După ce s-a retras din cariera de jucător, <span>„Regele” a continuat pe banca tehnică a echipei naționale.</span></p>
<h2><span>Gheorghe Hagi a renunțat la postul de antrenor la Farul Constanța</span></h2>
<p>După ce a avut parte de un sezon complet ratat, Gheorghe Hagi a hotărât să facă o schimbare pe banca tehnică, dorind un pas în spate. „Regele” l-a cooptat pe Ianis Zicu în staff-ul echipei, antrenorul care a promovat cu revelația Metaloglobus în Superliga, în premieră.</p>
<p>Despre acesta s-a scris că are mai multe oferte din zona Golfului, pe care ar fi tentat să le ia în calcul, spune Gheorghe Popescu. Însă, mulți dintre oamenii care au colaborat cu Hagi recunosc că acesta este mult prea implicat și dorește să fie prezent în orice aspect al echipei.</p>
<p>În ultimul sezon, Farul Constanța a terminat pe locul 11 în Superliga, la doar 3 puncte de barajul pentru menținere/promovare. Dacă ar fi terminat în primele echipe în play-out, „fariștii” ar fi putut merge în cupele europene, dar au ratat obiectivul.</p>

]]></description>
    </item>
    <item>
      <title>Cum a ajuns Dennis Man să primească placheta aniversară 195 de ani de Tradiții în luptă a Batalionului 191 Infanterie „Colonel Nicolae Golescu”</title>
      <link>https://www.prosport.ro/diverse/cum-a-ajuns-dennis-man-sa-primeasca-placheta-aniversara-195-de-ani-de-traditii-in-lupta-a-batalionului-191-infanterie-colonel-nicolae-golescu-20214368</link>
      <description><![CDATA[<img src="https://www.prosport.ro/wp-content/uploads/2025/07/Dennis-Man-a-fost-omagiat-de-catre-o-infanterie-din-Arad-in-recenta-vacanta-din-Romania.-Fotbalistul-a-primit-placheta-aniversara-de-195-de-ani-de-Tra-1120x1400.jpg"/><br/><p>Dennis Man a fost omagiat de către o infanterie din Arad, în recenta vacanță din România. Fotbalistul a primit placheta aniversară de 195 de ani de Tradiții în luptă a Batalionului 191 Infanteriei „Colonel Nicolae Golescu”.</p>
<p>Fotbalistul celor de la Parma a preferat să-și petreacă vacanța acasă, în județul Arad. Dennis Man este născut în comuna Tudor Vladimirescu. În vizita sa acasă, fotbalistul a fost invitat de Batalionul 191 Infanterie „Colonel Radu Golescu” pentru a fi omagiat.</p>
<h2><span>Dennis Man, omagiat de militarii din Arad</span></h2>
<p>Locotenent-colonelul Sebastian Man i-a oferit fotbalistului un cadou de neuitat. Militarul a considerat că trebuie să-i ofere placheta aniversară „în semn de apreciere pentru performanțele sale și pentru legătura frumoasă dintre sport și spiritul de sacrificiu”.</p>
<p>„Un român adevărat alături de alți români adevărați – fiecare pe frontul lui, dar uniți de aceeași dragoste pentru România! Mulțumim, Dennis, pentru prezența și pentru respectul arătat Armatei României!”, au mai scris reprezentanții Federației Române de Fotbal, pe Facebook.</p>
<p>Pe pagina oficială a FRF au apărut mai multe fotografii cu momentul emoționant, în care Dennis Man primește placheta aniversară de la locotenent-colonelul Sebastian Man. După eveniment, fotbalistul a plecat în Italia, pentru a merge la reunirea Parmei.</p>
<p><span>Întâlnit în aeroportul „Traian Vuia” din Timișoara</span> de un reporter, fotbalistul a răspuns că nu știe dacă va rămâne la Parma, urmând să „vedem”. Conform ultimelor zvonuri, Kyle Krause dorește să-l păstreze pe Dennis Man și pentru sezonul viitor, considerându-l drept piesă de bază.</p>
<h2><span>Dennis Man e ofertat de mai multe echipe din Italia</span></h2>
<p>Despre Dennis Man s-a scris mult în ultima perioadă, mai ales în presa din Italia. Fotbalistul a fost dat de unele publicații drept ca și plecat de la Parma. În schimb, <span>Gazzetta dello Sport</span> anunța că patronul american al echipei, Kyle Krause, nu ar renunța la Man.</p>
<p>Patronul „gialloblu” speră că noul staff va reuși să-l aducă pe Dennis Man pe linia de plutire, după ce a jucat tot mai puțin cu Cristi Chivu pe bancă. În iarnă, Dennis Man putea ajunge la Fiorentina, dar cele două tabere nu s-au înțeles asupra sumei de transfer.</p>
<p>Pe urmele fotbalistului ar fi trei cluburi de Serie A. Dennis Man este <span>în vizorul celor de la Lazio, Bologna și Torino</span>. Ultima este puțin probabil că-și poate permite să plătească suma de transfer cerută de Parma în trecut, de 15.000.000 de euro, deoarece are probleme financiare mari.</p>

]]></description>
    </item>
  </channel>
</rss>
