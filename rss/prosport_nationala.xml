<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția lui Edi Iordănescu despre contractul de 5.000.000 de dolari de la arabi: „Sunt nerăbdător să antrenez”</title>
      <link>https://www.prosport.ro/fotbal-extern/reactia-lui-edi-iordanescu-despre-contractul-de-5-000-000-de-dolari-de-la-arabi-sunt-nerabdator-sa-antrenez-20167253</link>
      <description><![CDATA[<img src="https://www.prosport.ro/wp-content/uploads/2025/05/Reactia-lui-Edi-Iordanescu-despre-contractul-de-5.000.000-de-dolari-de-la-arabi-„Sunt-nerabdator-sa-antrenez22.jpg"/><br/><p>Sâmbătă, 10 mai 2025, prin intermediul unui scurt mesaj pe care l-a postat pe rețelele de socializare, Edi Iordănescu (46 de ani) a vorbit despre revenirea în antrenorat.</p>
<p>Se vehiculează că fostul selecționer al naționalei României este ademenit la arabi cu un contract valabil pe două sezoane, care îi va garanta suma de 5.000.000 de dolari.</p>
<h2><span>Revenirea lui Edi Iordănescu e foarte aproape! Antrenorul a reacționat după ce s-a scris că a semnat contractul de 5.000.000 de dolari</span></h2>
<p><span>Arabii se află în negocieri cu Edi Iordănescu</span> deja de câteva săptămâni bune, iar presa din Golf a confirmat faptul că formația cea mai insistentă este Al-Taawon, ocupanta locului 8 din Arabia Saudită.</p>
<p>Fostul selecționer al naționalei României ar urma să primească un salariu de 5.000.000 de dolari, pentru întreaga perioadă contractuală de doi ani de zile.</p>
<p>Deși nu a fost făcut niciun anunț oficial în acest sens, vineri, 9 mai 2025, <span>jurnaliștii arabi de la publicația Alyaum au lăsat de înțeles că între Al-Taawon și Edi Iordănescu s-a ajuns la un acord</span>.</p>
<p>„Rezultatele lui Al-Taawon sub conducerea lui Mohammed Al-Abdali au fost nesatisfăcătoare, determinând conducerea să semneze oficial un antrenor străin pentru sezonul următor”, au precizat arabii, făcând trimitere ulterior la Edi Iordănescu.</p>
<p>Aparent, această dezvăluire a stârnit o reacție din partea fiului lui Anghel Iordănescu. Ex-selecționerul României a ținut să îi contrazică pe arabi, susținând cu tărie că nu a semnat încă niciun contract și că nu știe cu exactitate care va fi viitoarea sa echipă.</p>
<p>Totuși, Edi Iordănescu a transmis că perioada în care el va reveni pe banca tehnică este foarte aproape:</p>
<blockquote><p>Salut tuturor. Au apărut multe informații în ultimele zile despre situația mea profesională, în mod special în presa din străinătate. Există un fundament, dar nu am dat acordul pentru o colaborare unui club. În următoarele saptamâni lucrurile vor fi mai clare. Sunt nerăbdător să încep să antrenez, dar în acest moment nici măcar eu nu știu unde o voi face. O zi bună”, a scris Edi Iordănescu, pe <span>pagina sa de Facebook</span>.</p></blockquote>
<h2><span>Arabii au anunțat încă din aprilie că Edi Iordănescu ar fi ales-o pe Al-Taawon</span></h2>
<p>Încă din aprilie, jurnaliștii arabi de la Ariyadhiah au anunțat că Edi Iordănescu ar fi prioritizat negocierile cu Al-Taawon, în detrimentul celor purtate cu alte cluburi din zona Golfului, precum Al-Raed sau Al-Sharjah.</p>
<blockquote><p>Al-Taawon este aproape să ajungă la o înțelegere finală cu antrenorul român Edi Iordănescu. Acesta va prelua echipa cu un contract valabil pe două sezoane, începând din stagiunea viitoare. Colaborarea va fi anunțată oficial în curând”, se arăta pe <span>pagina de X a celor de la Ariyadhiah</span>, în data de 26 aprilie.</p></blockquote>
<p>Tot arabii au transmis că Edi Iordănescu ar urma să fie răsplătit cu un salariu de 2.500.000 de dolari anual. Practic, dacă va da cu pixul pe contract, fostul selecționer își va asigura un venit de 5.000.000 de dolari pentru următorii doi ani.</p>
<p>Edi Iordănescu este liber de contract din iulie 2024, atunci când s-a despărțit de echipa națională la scurt timp după participarea la Campionatul European.</p>

]]></description>
    </item>
    <item>
      <title>Adrian Rus, ce gol! A uimit Italia cu execuția sa</title>
      <link>https://www.prosport.ro/fotbal-extern/adrian-rus-ce-gol-a-uimit-italia-cu-executia-sa-20167128</link>
      <description><![CDATA[<img src="https://www.prosport.ro/wp-content/uploads/2025/05/Adrian-Rus-ce-gol-A-uimit-Italia-cu-executia-sa-1400x933.jpg"/><br/><p>Vineri, 9 mai 2025, în etapa cu numărul 38 din Serie B, Adrian Rus (29 de ani) a marcat un gol fabulos și a uimit toată Italia cu execuția sa.</p>
<p>Pe scurt, fundașul central a punctat dintr-o lovitură liberă, expediată perfect de la aproximativ 25 de metri distanță de poartă.</p>
<h2><span>Adrian Rus, gol senzațional marcat în „thriler-ul” Pisa – Sudtirol 3-3. A înscris din lovitură liberă</span></h2>
<p><span>Pisa, formația deja promovată în Serie A</span> la care sunt legitimați românii Marius Marin, Adrian Rus și Olimpiu Moruțan, a primit vineri, 9 mai 2025, vizita lui Sudtirol, în penultima etapă din Serie B.</p>
<p>Partida a fost foarte spectaculoasă, iar la capătul celor 90 de minute, tabela de marcaj a indicat o remiză cu multe goluri, 3-3.</p>
<p>Însă, reușita care a atras atenția cel mai tare a fost chiar ultima, consemnată în minutul 90+3 <span>în dreptul fundașului român Adrian Rus</span>.</p>
<p>Acesta și-a asumat responsabilitatea de a executa o lovitură liberă din poziție centrală, aproximativ 25 de metri distanță, și și-a încercat norocul cu un șut direct pe poartă. Rezultatul? Rus a înfipt balonul în vinclul drept al porții, uimind toată Italia cu execuția sa.</p>
<p>A fost doar al doilea gol marcat de Rus pentru Pisa în sezonul 2024 – 2025, după cel înscris în deplasarea cu Palermo din data de 31 ianuarie.</p>
<p>În total, Adrian Rus a jucat în 26 de partide pentru Pisa, iar în confruntarea cu Sudtirol de vineri a fost integralist.</p>
<p>Cu o etapă înainte de finalul sezonului, Pisa este pe locul 2 în Serie B, cu 73 de puncte. Lider și de asemenea promovată direct în Serie A este Sassuolo, cu 82 de puncte, în timp ce în spatele Pisei se află Spezia, Cremonese, Juve Stabia, Catanzaro, Palermo și Cesena. Toate acestea vor merge la play-off-ul pentru promovare și vor lupta pentru obținerea ultimului bilet de Serie A.</p>
<h2><span>Olimpiu Moruțan, titular în duelul Pisa – Sudtirol 3-3</span></h2>
<p>Olimpiu Moruțan a fost titularizat și el de Filippo Inzaghi în partida Pisa – Sudtirol și a rămas pe teren până în minutul 66, fără să contribuie decisiv la vreunul dintre cele 3 goluri marcate de coechipierii săi.</p>
<p>În schimb, mijlocașul central Marius Marin a fost odihnit de „Pippo” și nu și-a făcut loc nici măcar pe banca de rezerve.</p>
<p>Asta în ciuda faptului că selecționerul Mircea Lucescu l-a rugat public pe Inzaghi să le ofere minute românilor pe final de sezon:</p>
<blockquote><p>Marius Marin este un jucător în care am mare încredere. Are experiență într-un campionat dur și solicitant, așa cum este Serie B. Cât despre Moruțan, el este un mare talent în atac. Sper ca Pippo să îl folosească în ultimele meciuri pentru a-mi da și mie o mână de ajutor”, le-a declarat Mircea Lucescu italienilor de la <span>Gazzetta dello Sport</span>.</p></blockquote>
<p><span>Rezumatul partidei Pisa – Sudtirol poate fi văzut aici</span>.</p>

]]></description>
    </item>
    <item>
      <title>Ianis Hagi, transfer iminent în Bundesliga. Cu ce echipă e în negocieri avansate</title>
      <link>https://www.prosport.ro/fotbal-extern/campionate-externe/germania/ianis-hagi-transfer-iminent-in-bundesliga-cu-ce-echipa-e-in-negocieri-avansate-20167285</link>
      <description><![CDATA[<img src="https://www.prosport.ro/wp-content/uploads/2025/05/Ianis-Hagi-transfer-iminent-in-Bundesliga.-Cu-ce-echipa-e-in-negocieri-avansate.jpg"/><br/><p>Mijlocașul român Ianis Hagi își termină în această vară contractul cu Rangers și va pleca mai mult ca sigur de la gruparea de pe „Ibrox Park”.</p>
<p>Conform germanilor, internaționalul tricolor ar fi foarte aproape de un transfer în Bundesliga, la Borussia Monchengladbach, negocierile în acest sens fiind foarte avansate.</p>
<h2><span>Ianis Hagi, la un pas de Bundesliga. Negocieri în toi cu Borussia Monchengladbach</span></h2>
<p>Mijlocașul român Ianis Hagi își va încheia în această vară înțelegerea cu Rangers și va părăsi gruparea scoțiană. Potrivit unui jurnalist neamț apropiat clubului Borussia Monchengladbach, băiatul lui Gică Hagi ar fi în pole-position pentru o mutare în Bundesliga, negocierile între român și clubul de tradiție din Germania fiind foarte avansate.</p>
<p>Chiar dacă, până de curând, Ianis dădea impresia că nu are de gând să plece din Scoția, accidentarea suferită în derby-ul cu Celtic și lipsa unei oferte concrete de prelungire din partea conducerii clubului, <span>l-au determinat să-și schimbe radical decizia și să părăsească echipa </span>unde și-a petrecut ultimii cinci ani.</p>
<p>Sursa citată susține că formația germană îl urmărește de cel puțin doi ani pe fiul lui Gheorghe Hagi, iar acum discuțiile sunt „într-un stadiu avansat”.</p>
<p>„Despre Ianis Hagi la Monchengladbach s-a scris încă de acum 2 ani. Acum, discuțiile sunt avansate și transferul pare să fie la orizont”, anunță sursa citată.</p>
<p><img alt="" class="size-large wp-image-20114430" decoding="async" fetchpriority="high" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Adrian-Ilie-si-a-investit-averea-de-milioane-de-euro-intr-o-serie-de-afaceri-intortocheate-din-energie-E-mai-bine-sa-nu-stie-lumea-1400x778.jpg" srcset="https://www.prosport.ro/wp-content/uploads/2025/03/Adrian-Ilie-si-a-investit-averea-de-milioane-de-euro-intr-o-serie-de-afaceri-intortocheate-din-energie-E-mai-bine-sa-nu-stie-lumea-1400x778.jpg 1400w, https://www.prosport.ro/wp-content/uploads/2025/03/Adrian-Ilie-si-a-investit-averea-de-milioane-de-euro-intr-o-serie-de-afaceri-intortocheate-din-energie-E-mai-bine-sa-nu-stie-lumea-768x427.jpg 768w, https://www.prosport.ro/wp-content/uploads/2025/03/Adrian-Ilie-si-a-investit-averea-de-milioane-de-euro-intr-o-serie-de-afaceri-intortocheate-din-energie-E-mai-bine-sa-nu-stie-lumea-1536x853.jpg 1536w, https://www.prosport.ro/wp-content/uploads/2025/03/Adrian-Ilie-si-a-investit-averea-de-milioane-de-euro-intr-o-serie-de-afaceri-intortocheate-din-energie-E-mai-bine-sa-nu-stie-lumea.jpg 1800w" width="1400"/></p>
<h2><span>„Cobra” a știut primul de interesul lui Gladbach</span></h2>
<p>Informația a fost dezvăluită pentru prima dată în urmă cu aproape o o lună de către fostul internațional Adrian Ilie, care a dezvăluit că agentul lui Ianis s-ar afla în <span>tratative cu două cluburi din Germania</span>, în speță fiind vorba despre Monchengladbach și Hoffenheim.</p>
<p>„Ianis Hagi ar putea să rămână la Rangers, dar eu cred că va pleca în altă parte. Este interes pentru el de la alte echipe, din ce știu eu. Am vorbit și cu impresarul lui și sunt discuții și din Germania. Au fost discuții și cu Turcia, dar nu. S-a vorbit cu Fenerbahce, dar cei de acolo vor un jucător de nivel superior. Ei plătesc și foarte mulți bani.</p>
<p>Cred că va pleca într-un campionat din primele 4. Rangers este foarte interesată să îi prelungească, dar eu zic că o să plece. Din ce am vorbit cu impresarul lui, sunt două echipe din Bundesliga interesate de el, Gladbach și Hoffenheim. Impresarul lui deja a purtat discuții cu Gladbach. În momentul de față, este foarte interesant ca jucător liber de contract. Poate să ia un milion și jumătate – două salariu”, a spus Adrian Ilie, potrivit <span>Fanatik</span>.</p>

]]></description>
    </item>
    <item>
      <title>L-au convins! Anunțul momentului despre Edi Iordănescu: fostul selecționer al României semnează!</title>
      <link>https://www.prosport.ro/fotbal-extern/l-au-convins-anuntul-momentului-despre-edi-iordanescu-fostul-selectioner-al-romaniei-semneaza-20166919</link>
      <description><![CDATA[<img src="https://www.prosport.ro/wp-content/uploads/2025/05/L-au-convins-Anuntul-momentului-despre-Edi-Iordanescu-fostul-selectioner-al-Romaniei-semneaza-1400x839.png"/><br/><p>Saudiții de la Al-Taawon, care îl au pe Edi Iordănescu (46 de ani) pe listă de câteva săptămâni bune, l-au convins în cele din urmă pe fostul selecționer al României să le accepte propunerea.</p>
<p>Presa arabă a oferit ultimele detalii din cadrul negocierilor și a dezvăluit când va putea fi văzut Iordănescu Jr. din nou pe banca tehnică.</p>
<h2><span>Al-Taawon, aproape să obțină semnătura lui Edi Iordănescu!</span></h2>
<p><span>Arabii de la Al-Taawon au demarat negocierile cu Edi Iordănescu</span> încă de acum câteva săptămâni, însă fostul selecționer al României a ezitat să dea cu pixul pe contract, din dorința de a obține cele mai bune condiții.</p>
<p>Și așa cum <span>ProSport a prezentat în exclusivitate, saudiții nu și-au pierdut răbdarea în discuțiile cu antrenorul român și i-au transmis acestuia că sunt gata să îi facă toate poftele</span>.</p>
<p>Edi Iordănescu nu a fost interesat doar despre partea financiară destinată lui și staff-ului care îl va însoți în Arabia Saudită, ci și despre proiect în sine. Pe scurt, fostul selecționer își dorește să se înhame la un proiect serios, de durată, pe parcursul căruia să poată obține și performanțe.</p>
<p>Iar în cele din urmă, așa cum au aflat arabii de la publicația <span>Alyaum.com</span>, părțile implicate în negocieri aproape că au bătut palma.</p>
<p>Iordănescu Jr. îi va lua locul lui Mohammed Al-Abdali, ale cărui rezultate din ultimele luni au fost mult sub așteptări.</p>
<blockquote><p>Al-Taawon este aproape de a-l semna pentru Edi Iordănescu, antrenor care îl va succeda pe Al-Abdali”, titrează sursa citată.</p></blockquote>
<p>Arabii susțin că Edi Iordănescu va reveni pe banca tehnică abia la primul meci din sezonul următor:</p>
<blockquote><p>Rezultatele lui Al-Taawon sub conducerea lui Mohammed Al-Abdali au fost nesatisfăcătoare, determinând conducerea să semneze oficial un antrenor străin pentru sezonul următor”, se mai arată pe <span>Alayum.com</span>.</p></blockquote>
<h2><span>Al-Taawon a fost all-in pentru Edi Iordănescu</span></h2>
<p>Al-Taawon nu a fost singura grupare din Golf care a demarat discuții concrete pentru cooptarea într-un proiect a antrenorului Edi Iordănescu. Al Wahda, Al Wasl și Sharjah, din Emirate, Al Duhail, din Qatar, sau Al Shabab cu Al Ryadh, din Arabia Saudită, l-au avut și ele pe listă pe fostul selecționer al României.</p>
<p>Însă, așa cum am precizat deja, Al-Taawon a fost cea mai insistentă în negocieri și cea mai dispusă să îi îndeplinească toate cerințele lui Edi Iordănescu:</p>
<blockquote><p>Saudiții de la Al Taawon fac totul pentru Edi, dincolo de bugetul de salarii pentru el și staff pregătind un buget foarte consistent pentru investiții în aceste zone necesare performanței. Și, nu în ultimul rând, i-au garantat o a treia linie de buget esențială pentru transferuri, una pe măsura așteptărilor ca românul să poată îndeplini obiectivele. L-au dorit realmente foarte mult, iar când acesta a avansat discuțiile cu ei au închis imediat pista Fabio Pecchia, antrenor de Serie A, fost la Verona și Parma, pe care îl țineau ca alternativă. Rolul acesta cu atribuții sporite pentru Iordănescu e fără precedent la Al Taawon și extrem de rar în fotbalul saudit”, a spus un jurnalist cu experiență în fotbalul arab, <span>așa cum a aflat ProSport</span>.</p></blockquote>
<p>Al-Taawon este pe locul 8 în campionatul din Arabia Saudită, cu 4 etape înainte de finalul sezonului 2024 – 2025.</p>

]]></description>
    </item>
    <item>
      <title>Fiul lui Ionel Ganea se luptă pentru supraviețuire, după accidentul rutier grav. Diagnosticul crunt al medicilor: „Traumatism cranio-cerebral grav, stop cardio-respirator, resuscitat”</title>
      <link>https://www.prosport.ro/diverse/fiul-lui-ionel-ganea-se-lupta-pentru-supravietuire-dupa-accidentul-rutier-grav-diagnosticul-crunt-al-medicilor-traumatism-cranio-cerebral-grav-stop-cardio-respirator-resuscitat-20167077</link>
      <description><![CDATA[<img src="https://www.prosport.ro/wp-content/uploads/2025/05/Fiul-lui-Ionel-Ganea-se-lupta-pentru-supravietuire-dupa-accidentul-rutier-grav.-Diagnosticul-crunt-al-medicilor.jpg"/><br/><p>Fiul cel mic al lui Ionel Ganea (51 de ani), Ioan Alexandru (2), se luptă pentru supraviețuire la Spitalul Clinic Județean de Urgență Târgu Mureș, după accidentul rutier pe care tatăl său l-a provocat, cel mai probabil, din cauza neatenției.</p>
<p>Medicii au oferit primele detalii despre starea micuțului, iar diagnosticul a fost crunt: politraumatism, traumatism cranio-cerebral grav și stop cardio-respirator. Ioan Alexandru a fost resuscitat la spitalul din Făgăraș inițial, după care transportat la Târgu Mureș cu elicopterul.</p>
<h2><span>Purtătorul de cuvânt al spitalului din Târgu Mureș, detalii despre tragedia prin care a trecut fiul lui Ionel Ganea. Ioan Alexandru și tatăl său au fost implicați într-un accident rutier grav</span></h2>
<p>Vineri, 9 mai 2025, în spațiul public s-a aflat că <span>Ionel Ganea a provocat un accident rutier foarte grav</span>, între localitatea Hurez, din comuna Beclean, şi municipiul Făgăraş.</p>
<p>Pe scurt, fostul mare internațional se afla la volanul unei mașini Dacia Duster, în timp ce pe scaunul din dreapta s-ar fi aflat băiatul său cel mic, Ioan Alexandru, în vârstă de doar 2 ani, pe care în decembrie 2024 <span>l-a dus în vacanță în Laponia</span>.</p>
<p>Cel mai probabil din cauza neatenției, așa cum au sugerat primele informații, Ionel Ganea a izbit din spate un autoturism oprit pe carosabil și ambele mașini au sfârșit prin a fi foarte avariate.</p>
<p>Din nefericire, băiatul lui Ionel Ganea nu ar fi purtat centura de siguranță, după cum au anunțat cei de la <span>Observatornews.ro</span>, motiv pentru care s-a ales cu vătămări severe.</p>
<p>Faptul că Ioan Alexandru a fost grav rănit a fost confirmat ulterior și de sursele <span>Brașov.net</span>, care au afirmat că micuțul a rămas inconștient după accident.</p>
<p>Băiatul lui Ionel Ganea a fost transportat de urgență la Spitalul Făgăraș, unde medicii au reușit să îl stabilizeze, după care a fost mutat la Spitalul Clinic Județean de Urgență Târgu Mureș.</p>
<p>Mariana Moldovan-Negoiță, în calitate de purtător de cuvânt al unității medicale din urmă menționate, a oferit primele detalii despre situația lui Ioan Alexandru și a confirmat că micuțul se luptă pentru supraviețuire:</p>
<blockquote><p>Pacientul a ajuns cu politraumatism prin accident rutier, traumatism cranio-cerebral grav, stop cardio-respirator, resuscitat la spitalul din Făgăraș. A intrat de urgență în operație, în jurul orei 19:30. Intervenția este și acum în curs de desfășurare. Prognosticul e foarte rezervat”, a transmis Mariana Moldovan-Negoiță, vineri, în cursul orei 22:30.</p></blockquote>
<h2><span>A fost transportat cu elicopterul la Spitalul din Mureș</span></h2>
<p>Cei de la Brașov.net au dezvăluit tot vineri, 9 mai, că intervenția foarte rapidă și exactă a echipajelor de urgență a făcut ca Ioan Alexandru să supraviețuiască până la Spitalul Clinic Județean de Urgență Târgu Mureș.</p>
<blockquote><p>Medicii au reușit să îi salveze viața copilului, fiind stabilizat în cele din urmă. Eforturile de salvare au fost extrem de intense, iar intervenția rapidă a echipajelor de urgență a fost esențială pentru limitarea consecințelor tragediei. Pompierii SMURD și echipele medicale au intervenit prompt, iar copilul a fost transportat cu elicopterul la Spitalul din Mureș, pentru tratament de specialitate. Autoritățile continuă ancheta pentru clarificarea circumstanțelor exacte ale accidentului, iar întregul eveniment a accentuat importanța responsabilității și atenției la volan, mai ales în condiții de trafic intens sau neatenție”, au transmis jurnaliștii brașoveni.</p></blockquote>
<p>Ionel Ganea are trei copii, anume George Ganea (25 de ani), Ioana Maria (10) și Ioan Alexandru (2).</p>

]]></description>
    </item>
  </channel>
</rss>
