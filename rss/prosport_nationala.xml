<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Giovanni Becali a dezvăluit ce ar face, de fapt, Gică Hagi cu acțiunile de la Farul și a confirmat ProSport: „Nu vine selecționer la baraj!”</title>
      <link>https://www.prosport.ro/fotbal-intern/nationala/giovanni-becali-a-dezvaluit-ce-ar-face-de-fapt-gica-hagi-cu-actiunile-de-la-farul-si-a-confirmat-prosport-nu-vine-selectioner-la-baraj-20383763</link>
      <description><![CDATA[<img src="https://www.prosport.ro//wp-content/uploads/2026/02/Giovanni-Becali-a-dezvaluit-ce-ar-face-de-fapt-Gica-Hagi-cu-actiunile-de-la-Farul.jpg"/><br/><p>Giovanni Becali a făcut dezvăluiri importante legate de acțiunile lui Gică Hagi, pe care fostul internațional le deține la clubul Farul Constanța, dar a și confirmat <span>ProSport</span>, <span>cu privire la refuzul „Regelui” de a prelua banca tehnică a „tricolorilor</span>” chiar înainte de barajul pentru CM 2026, cu reprezentativa Turciei, din 26 martie.</p>
<p>Potrivit impresarului, Hagi speră să prindă un contract în străinătate, acesta fiind de altfel și scopul său încă de când și-a făcut echipa din Superliga și care în prezent se află pe locul 11, cu 37 de puncte.</p>
<h2><span>Giovanni Becali a dezvăluit ce ar face, de fapt, Gică Hagi cu acțiunile de la Farul și a confirmat ProSport</span></h2>
<p>Numele lui Gică Hagi (61 de ani) a fost vehiculat în vederea preluării băncii tehnice a echipei naționale a României, chiar dinainte de momentul în care îi expiră mandatul lui Mircea Lucescu (80 de ani), care în ultima perioadă se confruntă cu probleme de sănătate, având nevoie chiar de internare în spital.</p>
<p>Impresarul Giovanni Becali a dezvăluit ce va face Gică Hagi cu acțiunile de la Farul, <span>vânzarea acestora fiind una dintre condițiile în care ar putea prelua echipa națională și pentru a evita conflictul de interese</span>, dar a și confirmat ceea ce <span>ProSport</span> a anunțat încă de la începutul acestei luni, mai exact refuzul acestuia de a veni pe banca tehnică la barajul cu Turcia, din martie.</p>
<p>„Așa se spune, că va veni Gică Hagi. Nu cred că Gică va accepta, cel puțin pentru meciul acesta. După aceste baraje, să dea Dumnezeu să vorbim de un singur baraj, adică să trecem de primul.</p>
<p>Gică, de când și-a făcut echipă, își dorește să plece în străinătate. Eu am vorbit la nenumărate cluburi, îl are și pe managerul lui Ianis, și el vorbește. Grecia știe, Arabia știe, Turcia știe, vom vedea în vară ce se va întâmpla.</p>
<p>Ce treabă are Stoichkov? E și prietenul meu Stoichkov, ce fac, îl las casa lui? Poate fi oricum selecționer, acțiunile pot merge la Marilena sau la Kira, să rămână în familie. Nu are Gică cui să lase acțiunile? Asta e problema lui Gică? Gică trebuie să se gândească cui lasă acțiunile și cine se ocupă de echipă. Singurul care poate e Gică Popescu, el va coordona totul. Asta e părerea mea, nu știu nimic despre această situație”, a declarat Giovanni Becali pentru <span>Fanatik</span>.</p>
<h2><span>Hagi, debut ca antrenor pe banca „tricolorilor”</span></h2>
<p>Gică Hagi a fost antrenorul lui Farul, iar <span>în iunie 2025 s-a retras</span> pentru o vreme din staff-ul tehnic al „marinarilor”,  rămânând „conectat” alături de Consiliul de Administrație al clubului cu care și-a continuat proiectele demarate la acest nivel.</p>
<p>Component al „Generației de Aur”, Gică Hagi a mai fost pe banca tehnică a „tricolorilor” în 2001, când și-a făcut debutul în activitatea de antrenor.  De-a lungul timpului a mai antrenat echipe din Turcia (Bursaspor, Galatasaray) și România (Poli Timișoara, FCSB și Viitorul/Farul Constanța).</p>

]]></description>
    </item>
    <item>
      <title>Pe cine ar vrea Gică Hagi să dea afară de la FRF când preia naționala României. Florin Prunea a dezvăluit planul: „Cârâie unii”</title>
      <link>https://www.prosport.ro/fotbal-intern/nationala/pe-cine-ar-vrea-gica-hagi-sa-dea-afara-de-la-frf-cand-preia-nationala-romaniei-florin-prunea-a-dezvaluit-planul-caraie-unii-20383949</link>
      <description><![CDATA[<img src="https://www.prosport.ro//wp-content/uploads/2026/02/Pe-cine-ar-vrea-Gica-Hagi-sa-dea-afara-de-la-FRF-cand-preia-nationala-Romaniei-1400x785.jpg"/><br/><p>Sosirea lui Gică Hagi la naționala de fotbal a României atrage după sine îndepărtarea unui om din cadrul FRF, după cum a recunocut Florin Prunea.</p>
<p>Locul lui Mircea Lucescu la națională ar putea fi luat de Gică Hagi, dar pentru asta trebuie îndepărtat Mihai Stoichiță, confirmă Florin Prunea.</p>
<h2><span>Persoana din FRF care trebuie să plece o dată cu numirea lui Gică Hagi la naționala României</span></h2>
<p>Naționala de fotbal a României joacă, la finalul lunii martie, <span>barajul pentru calificarea la Campionatul Mondial din vară</span>, organizat de Statele Unite ale Americii, Canada și Mexi.</p>
<p>În prezent, selecționer este Mircea Lucescu, dar acesta se confruntări cu unele probleme medicale. Președintele FRF, Răzvan Burleanu, a anunțat că pe 20 februarie va spune cine va pregăti România pentru meciul cu Turcia. Au apărut discuții cu privire la numirea lui Gică Hagi, dar fostul lui coleg de generație, Florin Prunea, este sceptic.</p>
<p>„Terminați, mă, nu mai mințiți lumea. Nu vine niciodată acum. Nu se știe dacă vine. El pune niște condiții, se pare că nu sunt… Nu pot să spun deocamdată. Dar nu mai mințiți lumea că vine Hagi.</p>
<p>(n.r. o condiție ar fi să-l dea afară pe Mihai Stoichiță) Neapărat! Eu cred că ar fi o problemă. Încep unii să cârâie: «Ia vezi, că nu prea merge să ne dai afară pe noi…»”, a spus Prunea, potrivit <span>iAMsport</span>.</p>
<h2><span>Prioritatea federației este starea de sănătate a lui Lucescu, nu desemnarea unui selecționer</span></h2>
<p>Pe 9 februarie, Răzvan Burleanu a susținut o conferință de presă la sediul Federației Române de Fotbal în care a dat detalii cu privire la situația pe care o traversează selecționerul Mircea Lucescu.</p>
<p>Șeful fotbalului românesc a dezvăluit faptul că a purtat o nouă discuție cu reputatul tehnician înainte de a fi externat, iar situația nu s-a schimbat cu nimic.</p>
<p>Lucescu se va deplasa în afara țării pentru a cere a doua opinie medicală, iar decizia finală cu privire la omul care va sta pe banca tehnică al meciul cu Turcia din 26 martie și, în caz de victorie, cu Slovacia sau Kosovo 5 zile mai târziu, de fiecare dată în deplasare se va lua ulterior.</p>
<p>Burleanu a ținut să precizeze că nu am discutat cu nicio persoană care să preia funcția de selecționer, în condițiile în care cel actual are contract și este în obiectiv. <span>Discuțiile vor demara după 20 februarie</span>, dacă starea de sănătate a lui Lucescu îl va împiedica să stea pe banca tehnică.</p>
<p>„Nu s-a discutat niciodată despre numele viitorului selecționer, ci despre echipa națională și pe îndeplinirea obiectivului, câștigarea meciului cu Turcia. Prioritatea federației este starea de sănătate a domnului Lucescu.</p>
<p>Meciurile naționale sunt diferite de ale echipelor de club, din punctul de vedere al stresului și al tensiunii. Și noi și el vrem să fim siguri că nu vom avea surprize”, a spunea Burleanu, la vremea respectivă.</p>

]]></description>
    </item>
    <item>
      <title>MERCATO George Puşcaş, transfer bombă la Dinamo!</title>
      <link>https://www.prosport.ro/fotbal-intern/superliga/george-puscas-transfer-bomba-la-dinamo-20383740</link>
      <description><![CDATA[<img src="https://www.prosport.ro//wp-content/uploads/2026/02/George-Puscas-transfer-bomba-la-Dinamo-scaled-e1771246520381-1400x833.jpg"/><br/><p>George Pușcaș (29 de ani), atacant liber de contract din septembrie 2025, după despărțirea de Bodrum FK, din Turcia, ar fi aproape de un transfer bombă la Dinamo București.</p>
<p>„Câinii” au testat terenul pentru un potențial transfer al internaționalului român încă din decembrie, însă acum, de nicăieri, negocierile au ajuns într-un punct foarte avansat.</p>
<h2><span>A găsit Dinamo București atacantul mult dorit? George Pușcaș, aproape de a fi transferat de „câini”</span></h2>
<p><span>Dinamo București s-a interesat de transferul lui George Pușcaș</span> încă din decembrie 2025, când internaționalul român avea aproximativ 3 luni petrecute în postura de jucător liber de contract.</p>
<p>Concret, Pușcaș a jucat ultimele minute oficiale în iunie, după care, în septembrie, el și-a reziliat contractul cu turcii de la Bodrum FK.</p>
<p>Atacantul a ezitat să dea cu pixul pe contract, în speranța că va primi o ofertă bănoasă din străinătate, iar în februarie 2026, <span>George Pușcaș chiar a semnat cu un impresar de top</span> care să îi faciliteze mutarea.</p>
<p>Însă, tot la Dinamo s-ar putea opri internaționalul! Potrivit <span>jurnalistului Emanuel Roșu</span>, „câinii” au continuat negocierile cu Pușcaș și chiar le-ar fi dus într-un punct foarte avansat.</p>
<p>„Negocieri avansate între Dinamo şi George Puşcaş”, a informat jurnalistul menționat anterior.</p>
<p>Rămâne de văzut cum vor evolua discuțiile dintre cele două părți, însă cert este că George Pușcaș are nevoie urgentă de un angajament, pentru a mai spera măcar la prinderea lotului naționalei.</p>
<p>Așa cum am precizat deja, atacantul are mai bine de șase luni de zile fără meci oficial. Iar barajul dintre România și Turcia, pentru Campionatul Mondial din SUA, Mexic și Canada, este programat la data de 26 martie.</p>
<h2><span>Cum s-a descurcat George Pușcaș în Turcia</span></h2>
<p>Aventura lui George Pușcaș de la Bodrum FK a durat din august 2024 și până în septembrie 2025. Atacantul s-a descurcat onorabil în Turcia, izbutind să contribuie cu 11 goluri și 4 pase decisive în 38 de partide. Însă, statisticile individuale ale lui Pușcaș nu au fost suficiente pentru ca Bodrum să rămână pe prima scenă a fotbalului din „Țara semilunei”.</p>
<p>Și cum retrogradarea a venit la pachet cu o scădere a bugetului de salarii, Bodrum FK s-a văzut forțată să negocieze rezilierea cu George Pușcaș.</p>
<p>Anterior experienței din Turcia, George Pușcaș a fost legitimat în Italia și Anglia. El a fost crescut în curtea clubului Inter Milano și chiar a bifat 7 apariții pentru prima echipă a „nerazzurrilor”. Ulterior a trecut pe la Bari, Benevento, Novara și Palermo, de fiecare dată sub formă de împrumut de la Inter, pentru ca în 2019, după ce a impresionat la Campionatul European cu naționala U21, să fie cumpărat de Reading, din Anglia, pentru frumoasa sumă de 7.5 milioane de euro.</p>
<p>Transferul în Regat a fost benefic inițial, însă treptat, Pușcaș și-a pierdut statutul de titular și a ajuns să fie împrumutat. Destinația? Italia, unde a trecut pe la Pisa și Genoa, care l-a și cumpărat de la Reading, în iulie 2023, pentru 2.5 milioane de euro.</p>
<p>Înainte de a ajunge gratis la Bodrum FK, în Turcia, George Pușcaș a bifat și un împrumut la Bari, pentru 600 de mii de euro.</p>
<p>La nivelul primei reprezentative a României, în tricoul căreia visează să revină, George Pușcaș a marcat 11 goluri în 46 de apariții.</p>

]]></description>
    </item>
    <item>
      <title>EXCLUSIV S-a decis selecționerul României pentru barajul de Mondial cu Turcia! Varianta iminentă la situația de urgență în care Mircea Lucescu nu poate sta pe bancă</title>
      <link>https://www.prosport.ro/fotbal-intern/nationala/s-a-decis-selectionerul-romaniei-pentru-barajul-de-mondial-cu-turcia-varianta-iminenta-la-situatia-de-urgenta-in-care-mircea-lucescu-nu-poate-sta-pe-banca-20383597</link>
      <description><![CDATA[<img src="https://www.prosport.ro//wp-content/uploads/2026/02/S-a-decis-selectionerul-Romaniei-pentru-barajul-de-Mondial-cu-Turcia-Varianta-iminenta-la-situatia-de-urgenta-in-care-Mircea-Lucescu-nu-poate-sta-pe-banca-1400x688.jpg"/><br/><p>Mihai Stochiță are cele mai mari șanse să preia naționala României în cazul în care Mircea Lucescu nu va putea sta pe banca tehnică la barajul cu Turcia, din cauza problemelor medicale.</p>
<p>La 26 martie, România va juca barajul cu naționala Turciei, la Istanbul, iar fanii „tricolori” se întreabă dacă Mircea Lucescu, 80 de ani, va putea conduce prima reprezentativă.</p>
<h2><span>Selecționerul pentru barajul României cu Turcia a fost ales în proporție de 90%</span></h2>
<p>După gravele probleme de sănătate, Mircea Lucescu, 80 de ani, a trebuit să stea <span>prin spitale</span>. Însă, după diagnosticul primit în România, <span>„Il Luce” a decis să meargă la un control amănunțit în străinătate.</span></p>
<p>S-a speculat că Gică Hagi, 61 de ani, va fi înlocuitorul lui Mircea Lucescu, dacă acesta nu va mai putea să își ducă contractul până la final. Dar, <span>ProSport</span> a aflat că „Regele” nu dorește să preia naționala înaintea barajului cu Turcia.</p>
<p>Răzvan Burleanu, președintele FRF, a anunțat public că până pe 20 februarie se va lămuri situația lui Mircea Lucescu, FRF dorind să meargă la baraj „pe mâna” titratului antrenor, dacă sănătatea îi va permite.</p>
<h2><span>Mihai Stoichiță, pe banca naționalei la barajul cu Turcia</span></h2>
<p>Cum Gică Hagi nu vrea să preia România la baraj,<span> ProSport</span> a aflat că Răzvan Burleanu intenționează să apeleze chiar la directorul tehnic al FRF, Mihai Stoichiță, 71 de ani.</p>
<p>Mihai Stoichiță o să fie ajutat de Jerry Gane, Florin Constantinovici și Leo Toader. Oricum în ultima perioadă, „Lippi” a supervizat toate rapoartele pe care secunzii lui „Il Luce” le-au făcut în legătură cu jucătorii care se află în atenție pentru convocare.</p>
<p>În cazul în care va prelua banca României înaintea meciului cu Turcia, Mihai Stoichiță, actualul director tehnic al FRF, nu se va afla la prima sa experiență de selecționer. „Lippi” a mai stat în carieră pe băncile naționalelor Panama,Armenia și Kuweit. Cariera de antrenor principal a încheiat-o în 2015, iar din ianuarie 2017 lucrează la Federația Română de Fotbal. Însă, FRF nu ar apela în premieră la Mihai Stoichiță pentru postul de selecționer interimar. În 2020 Adi Mutu a avut Covid, iar la meciul U 21 România-Malta, „Lippi” i-a ținut locul pe bancă fostului mare decar al naționalei României.</p>
<blockquote><p>În momentul de față suntem pregătiți pentru orice scenariu. Cu siguranță vom merge în orice direcție abia după ce vom cunoaște starea medicală a domnului Lucescu, pe de o parte validată de medicii la nivel național și apoi confirmată de medicii de la nivel internațional – Răzvan Burleanu, președinte FRF</p></blockquote>

]]></description>
    </item>
    <item>
      <title>Cum l-a numit Gigi Becali pe Florin Tănase după ce absența lui s-a văzut în Craiova – FCSB</title>
      <link>https://www.prosport.ro/fotbal-intern/superliga/cum-l-a-numit-gigi-becali-pe-florin-tanase-dupa-ce-absenta-lui-s-a-vazut-in-craiova-fcsb-20383588</link>
      <description><![CDATA[<img src="https://www.prosport.ro//wp-content/uploads/2026/02/Cum-l-a-numit-Gigi-Becali-pe-Florin-Tanase-dupa-ce-absenta-lui-s-a-vazut-in-Craiova-FCSB.webp"/><br/><p>Gigi Becali (67 de ani) a ales două cuvinte sugestive în momentul în care l-a descris pe Florin Tănase (31), fotbalist ce a lipsit, duminică seară, 15 februarie 2026, de la derby-ul Universitatea Craiova – FCSB 1-0, din etapa cu numărul 27 a Superligii.</p>
<p>Tănase s-a rupt în urmă cu doar câteva zile, tot într-o partidă cu oltenii, din Cupa României, și a plecat deja în Serbia pentru a se trata la vraciul Marijana Kovacevic.</p>
<h2><span>FCSB nu poate practica cel mai bun joc al ei fără „creierul” Florin Tănase. Gigi Becali, după absența „calculatorului” de la derby-ul cu Craiova</span></h2>
<p>FCSB putea traversa noaptea dintre 15 și 16 februarie 2026 pe loc de play-off, însă nu a fost cazul, deoarece <span>a pierdut derby-ul cu Universitatea Craiova din etapa 27 a Superligii, scor 0-1</span>.</p>
<p>Roș-albaștrii au rămas pe locul 10 în clasament, cu 40 de puncte, și vor lupta pentru o poziție în primele 6 în ultimele 3 etape din sezonul regular.</p>
<p>Confruntarea de pe stadionul „Ion Oblemenco” a fost decisă de un gol marcat de palestinianul Assad Al Hamlawi, care a primit o pasă bună de la Mora, l-a întors frumos pe Graovac, apoi a finalizat, cu stângul, cu o acoladă la colțul lung.</p>
<p>Per total, la capitolul ocazii, oltenii au dominat jocul de duminică seară, detaliu recunoscut inclusiv de Gigi Becali, care a spus că fotbaliștii lui Filipe Coelho sunt „prea puternici” și mari favoriți în lupta pentru titlu.</p>
<p>Referitor la prestația jucătorilor de la FCSB, din teren a lipsit creativitatea. Darius Olaru a alergat foarte mult, însă nu i-a putut pune în valoare pe Daniel Bîrligea, David Miculescu și Juri Cisotti, care au căutat constant golul.</p>
<p>Gigi Becali a apreciat efortul fizic făcut de căpitanul său, pe care l-a descris drept „motorul echipei”, însă în același timp a transmis că absența lui <span>Florin Tănase, care s-a accidentat și a plecat în Serbia, la Marijana Kovacevic</span>, s-a văzut mai mult ca niciodată.</p>
<p>Pe Tănase, Gigi Becali l-a numit „creierul” și „calculatorul” echipei:</p>
<p>„(n.r. – despre Olaru) E motorul echipei, și azi a fost, dar nu e creierul. Calculatorul e Tănase”, a declarat Gigi Becali, la <span>PrimaSport</span>.</p>
<h2><span>Statisticile lui Florin Tănase din sezonul 2025-2026</span></h2>
<p>Florin Tănase este cel mai bun marcator al campioanei în sezonul 2025-2026 și se luptă pentru titlul de golgheter în Superliga. Concret, în cele 27 de etape scurse, decarul FCSB a marcat 11 goluri. Doar Alexandru Dobre, de la Rapid București, are mai multe reușite, 13. În schimb, Cordea și Lukic, de la CFR și U Cluj, au câte 11 goluri, la fel ca Florin Tănase.</p>
<p>La capitolul pase decisive, preferatul lui Gigi Becali nu ar rival în cadrul grupului menționat. Dobre a dat doar un assist în Superliga, în timp ce Cordea și Lukic au contribuit cu câte două pase decisive. Tănase? Decarul FCSB are nu mai puțin de 7 assist-uri în campionat.</p>
<p>Așadar, fotbalistul plecat în Serbia la recuperare este cu adevărat „creierul” și „calculatorul” din spatele atacurilor campioanei României.</p>
<p>Potrivit site-ului de specialitate Transfermarkt, cota de piață a lui Florin Tănase este de 2.3 milioane de euro.</p>

]]></description>
    </item>
  </channel>
</rss>
