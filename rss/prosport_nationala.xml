<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Louis Munteanu a decis unde se transferă. La ce echipă vrea să joace internaționalul român</title>
      <link>https://www.prosport.ro/fotbal-intern/superliga/louis-munteanu-a-decis-unde-se-transfera-la-ce-echipa-vrea-sa-joace-internationalul-roman-20332988</link>
      <description><![CDATA[<img src="https://www.prosport.ro//wp-content/uploads/2025/11/Louis-Munteanu-a-decis-unde-se-transfera.-La-ce-echipa-vrea-sa-joace-internationalul-roman.webp"/><br/><p>Louis Munteanu (23 de ani) ar fi intrat din nou pe radarul cluburilor potente financiar din Franța, iar conform ultimelor informații, ar fi decis unde vrea să se transfere.</p>
<p>Mutarea atacantului din echipa națională s-ar putea concretiza chiar în această iarnă, date fiind problemele financiare cu care se confruntă CFR Cluj.</p>
<h2><span>Louis Munteanu vrea să își încerce norocul la Olympique Lyon!</span></h2>
<p>În vara acestui an, Louis Munteanu a fost foarte aproape să prindă un transfer în străinătate, iar cel mai vehiculat nume a fost Rennes, din Franța.</p>
<p>Gruparea din Hexagon l-a dorit cu adevărat pe atacantul naționalei României, însă negocierile nu s-au concretizat din cauza faptului că Nelu Varga a ținut cu dinții de prețul de 12 milioane de euro.</p>
<p>Din nefericire pentru CFR Cluj, echipa nu a performat conform așteptărilor în debutul acestui sezon, iar între timp au apărut și câteva probleme financiare în cadrul clubului. Astfel, situația fotbalistului în vârstă de 23 de ani s-ar putea schimba și ea.</p>
<p>Munteanu e în continuare monitorizat din Franța, iar la mijlocul acestei săptămâni s-a scris că <span>Olympique Lyon, club istoric al Europei, l-ar avea pe lista de transferuri</span>.</p>
<p>Și mai recent s-a vehiculat că <span>Nantes, tot din Hexagon, ar fi gata și ea să ofere suma de 8 milioane de euro</span> pentru a nu mai sta la discuții cu Nelu Varga.</p>
<p>Iar informațiile continuă să apară. Potrivit jurnaliștilor francezi de la <span>Made In Foot</span>, Louis Munteanu ar fi înștiințat conducerea din Gruia că vrea să își încerce norocul la Olympique Lyon.</p>
<p>Aceasta este cea mai titrată dintre echipele franceze despre care s-a vehiculat că îl urmăresc, iar în campania 2025-2026 este angrenată în faza principală din Europa League.</p>
<p>Aflată pe locul 8 în Ligue 1 și renumită pentru șansele pe care le oferă tinerilor jucători, Olympique Lyon ar avea, fără urmă de dubiu, și potența financiară pentru a sta la aceeași masă cu Nelu Varga.</p>
<p>În una dintre intervențiile proaspete pe care le-a avut în spațiul public, patronul CFR-ului a spus că își dorește în continuare să obțină o sumă importantă de bani în schimbul lui Munteanu, în valoare de aproximativ 10 milioane de euro. Totodată, vrea să păstreze și procente dintr-un viitor transfer.</p>
<h2><span>Louis Munteanu, departe de forma din sezonul trecut</span></h2>
<p>Partea mai puțin bună pentru Nelu Varga este că Louis Munteanu nu mai beneficiază de aceeași vizibilitate ca în sezonul trecut.</p>
<p>CFR Cluj nu joacă în cupele europene, Europeanul U21 s-a încheiat în urmă cu multe săptămâni, iar la prima reprezentativă, atacantul întârzie să fie o soluție de bază. Totuși, a marcat un gol în victoria recentă din partida România – San Marino 7-1.</p>
<p>La nivel de club, Louis Munteanu a înscris doar două goluri în cele 18 partide pe care le-a jucat în Superliga și cupele europene.</p>
<p>În schimb, în sezonul trecut, până la această dată avea deja 6 goluri marcate doar în campionat.</p>
<p>Conform site-ului de specialitate Transfermarkt, cota de piață a lui Louis Munteanu este de 5 milioane de euro. Din Superliga, doar Darius Olaru e mai bine cotat, cu 7.5 milioane de euro.</p>

]]></description>
    </item>
    <item>
      <title>De ce a fost dat afară Dennis Man din primul 11 al lui PSV. Antrenorul a spus motivul dureros pentru român</title>
      <link>https://www.prosport.ro/fotbal-extern/de-ce-a-fost-dat-afara-dennis-man-din-primul-11-al-lui-psv-antrenorul-a-spus-motivul-dureros-pentru-roman-20333028</link>
      <description><![CDATA[<img src="https://www.prosport.ro//wp-content/uploads/2025/11/De-ce-a-fost-dat-afara-Dennis-Man-din-primul-11-al-lui-PSV.-Antrenorul-a-spus-motivul-dureros-pentru-roman-.webp"/><br/><p>Dennis Man (27 de ani) a fost om de bază la PSV Eindhoven în ultimele săptămâni, însă cu toate acestea, la duelul de duminică, 30 noiembrie 2025, antrenorul l-a ținut doar pe banca de rezerve.</p>
<p>PSV a primit vizita lui FC Volendam în etapa cu numărul 14 din campionatul olandez și s-a impus fără drept de apel, scor 3-0. Iar la scurt timp după fluierul final au venit și explicații în cazul internaționalului român.</p>
<h2><span>Explicațiile lui Peter Bosz după ce Dennis Man a rămas pe banca de rezerve la meciul PSV – Volendam 3-0</span></h2>
<p>Până duminică, 30 noiembrie, <span>Dennis Man începuse din postura de titular ultimele 11 meciuri jucate de PSV</span> Eindhoven în Eredivisie și UEFA Champions League.</p>
<p><span>Man a fost titular inclusiv în disputa cu Liverpool de pe Anfield</span> și chiar dacă nu a înscris și nu a pasat decisiv, PSV a obținut o victorie entuziasmantă, scor 4-1.</p>
<p>În ciuda celor menționate, la confruntarea din etapa 14 a campionatului olandez, Dennis Man a fost scos din echipa de start și, mai mult, nici măcar nu s-a văzut introdus pe teren. PSV a învins-o la fel de clar pe FC Volendam, scor 3-0, iar mulțumită acestui succes rămâne detașat pe scaunul de lider.</p>
<p>La scurt timp după fluierul final, reporterii olandezi au dorit să afle detalii despre situația internaționalului român, care și-a pierdut statutul pe neașteptate. În replică, Peter Bosz a fost cât se poate de sincer și nu s-a ferit să îl pună pe Man într-o lumină oarecum nefavorabilă. Fără să dezvolte prea mult subiectul, antrenorul lui PSV a transmis că internaționalul român nu are condiția fizică necesară pentru a juca două meciuri pe săptămână:</p>
<p>„Dennis Man este unul dintre jucătorii care nu sunt obișnuiți să joace două meciuri pe săptămână. Până acum am avut succes când am folosit aceeași echipă, dar jucătorii proaspeți, veniți de pe bancă, au demonstrat și ei că pot face diferența uneori”, a declarat Peter Bosz, care l-ar putea pune pe gânduri pe Dennis Man.</p>
<h2><span>Cum se descurcă PSV în Olanda</span></h2>
<p>Așadar, fostul fotbalist de la FCSB și Parma trebuie să dea mai mult la antrenamente pentru a nu risca să își piardă definitiv statutul de titular.</p>
<p>PSV Eindhoven merge ceas în prima ligă a fotbalului din Olanda, iar după 14 meciuri jucate conduce clasamentul autoritar, cu 37 de puncte.</p>
<p>Principala urmăritoare este Feyenoord, cu 28 de puncte, dar și cu un meci mai puțin disputat. Podiumul e completat de AZ Alkmaar, cu 24 de puncte.</p>
<p>Revenind la Dennis Man, internaționalul român a jucat 14 meciuri în acest sezon, în Eredivisie și Champions League, izbutind să contribuie cu 4 goluri și 4 pase decisive.</p>
<p>Potrivit site-ului de specialitate Transfermarkt, Man este al treilea cel mai bine cotat fotbalist din naționala României, fiind evaluat la 10 milioane de euro. În fața sa sunt doar Drăgușin și Rațiu, cu cote de 25, respectiv 12 milioane de euro.</p>

]]></description>
    </item>
    <item>
      <title>Căpitanul Japoniei a spus lucrurilor pe nume după ce Ostase şi Grozav au adus victoria României la Campionatul Mondial de handbal feminin: „Toate am ratat câte o ocazie într-un moment important”</title>
      <link>https://www.prosport.ro/alte-sporturi/handbal/capitanul-japoniei-a-spus-lucrurilor-pe-nume-dupa-ce-ostase-si-grozav-au-adus-victoria-romaniei-la-campionatul-mondial-de-handbal-feminin-toate-am-ratat-cate-o-ocazie-intr-un-moment-importan-20332821</link>
      <description><![CDATA[<img src="https://www.prosport.ro//wp-content/uploads/2025/11/Capitanul-Japoniei-a-spus-lucrurilor-pe-nume-dupa-ce-Ostase-si-Grozav-au-adus-victoria-Romaniei-la-Campionatul-Mondial-de-handbal-feminin-„Toate-am-ratat-cate-o-ocazie-intr-un-moment-important.jpg"/><br/><p>România s-a impus, scor 31-27, în fața reprezentativei Japoniei, la Campionatul Mondial de handbal feminin, iar căpitanul niponelor, Natzuki Aizawa, a spus lucrurilor pe nume după ce Lorena Ostase și Sorina Grozav au adus victoria „tricolorelor”.</p>
<p>Meciul a fost unul destul de echilibrat, japonezele având câte un avans minim doar în prima repriză, după care în repriza a doua au fost trei egalități (16-16, 17-17 și 21-21), iar din acel moment scorul a curs în favoarea româncelor, care au condus chiar și cu patru goluri.</p>
<p><span><span>După succesul categoric cu Croația</span>, scor 33-24</span>, România și-a asigurat calificarea în grupa principală.</p>
<h2><span>Căpitanul Japoniei a spus lucrurilor pe nume după ce Ostase şi Grozav au adus victoria României la Campionatul Mondial</span></h2>
<p>Pivotul Lorena Ostache și interul stânga Sorina Grozav au contribuit în mod clar la victoria României, fiecare cu câte opt goluri, iar căpitanul niponelor, Natzuki Aizawa, a spus lucrurilor pe nume, după înfrângerea suferită de Japonia. „Toate am ratat câte o ocazie într-un moment important. Chiar dacă reușeam să le ajungem dn urmă, ne duceau iar la două goluri diferență. De-a lungul meciului, asta s-a întâmplat de vreo cinci ori. În astfel de momente trebuie să avem mai multă răbdare în apărare și să reușim să înscriem”, a declarat Natzuki Aizawa pentru <span>Pen&amp;Sports</span>.</p>
<h2><span>Lorena Ostache, MVP-ul meciului România – Japonia</span></h2>
<p><span>Lorena Ostache, fără vreo ratare în acest meci, a fost desemnată MVP -ul partidei</span>, dar nu a ezitat să își critice colegele, care în prima repriză au dat dovadă de o atitudine individualistă, lucru care, din fericire, s-a reglat în repriza secundă, unde după cea de-a treia egalitate (21-21), lucrurile au curs în favoarea „tricolorelor”.</p>
<p>Pentru România urmează ultimul meci din Grupa A, care se desfășoară în Olanda, împotriva reprezentativei Danemarcei.  Meciul dintre România și Danemarca este programat pe 1 decembrie, de la ora 21:30. Partida dintre Croația și Japonia, decisiv pentru obținerea biletului pentru grupa principală, se dispută de la ora 19:00.</p>
<p>Primele trei echipe din fiecare grupă avansează în grupele principale, cu punctele adunate în partidele cu celelalte formații calificate. Meciurile din grupa principală, unde se vor afla cele din grupa A, respectiv grupa preliminară B, se vor disputa în perioada 3-7 decembrie.</p>
<p>În grupa B se află: Ungaria, Elveția, Senegal și Iran. Ultimele meciuri din această grupă se dispută tot pe 1 decembrie: Ungaria – Elveția și Senegal – Iran.</p>

]]></description>
    </item>
    <item>
      <title>Vedeta FCSB a răbufnit și l-a anunțat pe Pintilii, în vestiar, că pleacă. Gigi Becali a luat foc când a auzit: „Alintat și slab”</title>
      <link>https://www.prosport.ro/fotbal-intern/superliga/vedeta-fcsb-a-rabufnit-si-l-a-anuntat-pe-pintilii-in-vestiar-ca-pleaca-gigi-becali-a-luat-foc-cand-a-auzit-alintat-si-slab-20332232</link>
      <description><![CDATA[<img src="https://www.prosport.ro//wp-content/uploads/2025/11/Vedeta-FCSB-a-rabufnit-si-l-a-anuntat-pe-Pintilii-in-vestiar-ca-pleaca.-Gigi-Becali-a-luat-foc-cand-a-auzit-e1764413715304.jpg"/><br/><p>Gigi Becali (67 de ani) a primit o veste neașteptată despre una dintre vedetele sale de la FCSB, care ar fi avut un dialog aprins cu Mihai Pintilii (41) și ar fi amenințat că pleacă de la echipă.</p>
<p>Totul s-a întâmplat în vestiar, la pauza meciului FCSB – Petrolul Ploiești 1-1, din etapa cu numărul 17 a campionatului.</p>
<h2><span>Tavi Popescu i-ar fi spus lui Mihai Pintilii, în vestiar, că pleacă de la FCSB. Ce l-a enervat și cum a reacționat Gigi Becali</span></h2>
<p>Tavi Popescu a început titular disputa cu Petrolul din runda precedentă a Superligii, însă <span>Gigi Becali l-a schimbat la pauză</span> pentru a-l introduce pe mai defensivul Adrian Șut.</p>
<p>Ulterior, același <span>Gigi Becali l-a dat afară pe Tavi Popescu din echipa de start</span> și fotbalistul a început de pe bancă partida cu Steaua Roșie din Europa League. Însă, a bifat minute și în acest duel, 17 mai precis, pe final.</p>
<p>Cu toate acestea, forma jucătorului lasă de dorit în sezonul 2025-2026, iar în totalul de 18 meciuri pe care le-a înregistrat în campionat și cupele europene a izbutit să contribuie doar cu două pase decisive.</p>
<p>Tavi Popescu pare să fie de părere că tratamentul de care are parte la FCSB contribuie la perioada lui nefastă, iar potrivit <span>Digisport.ro</span>, după ce a fost schimbat la pauza meciului cu Petrolul chiar ar fi avut o ieșire nervoasă. Intrat în vestiar și înștiințat că nu va mai reveni pe gazon pentru ultimele 45 de minute, jucătorul a răbufnit și i-a transmis lui Mihai Pintilii că vrea să plece de la echipă.</p>
<p>Gigi Becali a fost pus în temă cu episodul respectiv și a spus că va demara personal o anchetă pentru a afla adevărul. Iar dacă totul se va confirma, a sugerat că îl va trimite în tribune pe Tavi Popescu:</p>
<p>„Nu știu, acum aflu. O să întreb acum, bine că mi-ai spus. Dacă a zis așa, că pleacă de la echipă, o să stea el în tribună. După ce că nu joacă nimic… Eu nu știu așa ceva. Dacă știam, nu mai era în lot acum, dar pe cuvânt că n-am știut. El până acum nu a arătat nimic, are și bani, și mașină cadou de la club, și salariu, și nu a arătat nimic, zero. Crezând că e speranță, a fost prea alintat”, a declarat Gigi Becali, potrivit sursei citate.</p>
<h2><span>Este Tavi marea dezamăgire a lui Gigi Becali de la FCSB?</span></h2>
<p>În urmă cu ceva ani, când Tavi Popescu rupea plasele în Superliga, Gigi Becali era extrem de încrezător că îl va vinde pe jucător în schimbul unei sume similare celei pentru care au plecat Nicolae Stanciu sau Dennis Man.</p>
<p>Acum, când pe Tavi Popescu este greu să mai primească și câteva milioane de euro, patronul FCSB a lăsat de înțeles că este extrem de dezamăgit:</p>
<p>„Eu ceea ce fac, e strategia mea. Că e bună sau rea… Am luat pe Man 11 milioane, am luat pe Stanciu. A funcționat. Dacă el demonstra puțin, luam vreo 10 milioane pe el. Eu fac piața, asta e datoria mea. Dacă el e caracter prea slab și e alintat, înseamnă că nu e fotbalist. El nu este fotbalist acum”, a completat finanțatorul campioanei României.</p>
<p>Și cunoscutul site de specialitate Transfermarkt l-a taxat din plin pe jucătorul lui Gigi Becali. Dacă în iunie 2022 avea o cotă de piață de 4 milioane de euro, printre cele mai mari din Superliga României, acum a ajuns să fie evaluat la doar 1.4 milioane de euro.</p>
<p>Tavi Popescu se poate mândri și cu 7 apariții bifate în naționala mare a României, pentru care nu a izbutit să înscrie.</p>

]]></description>
    </item>
    <item>
      <title>Florinel Coman, scos din lot în Qatar</title>
      <link>https://www.prosport.ro/fotbal-extern/florinel-coman-scos-din-lot-in-qatar-20332070</link>
      <description><![CDATA[<img src="https://www.prosport.ro//wp-content/uploads/2025/11/Florinel-Coman-scos-din-lot-in-Qatar.webp"/><br/><p>Florinel Coman (27 de ani) a fost scos din lot în Qatar, pentru meciul de cupă Al Gharafa – Lusail 1-1, care s-a disputat vineri, 28 noiembrie 2025.</p>
<p>Anterior, fostul jucător de la FCSB a fost titular și integralist în Liga Campionilor Asiei, în înfrângerea cu Al Ahli Dubai, 0-2.</p>
<h2><span>Pedro Martins l-a scos din lotul lui Al Gharafa pe Florinel Coman. Gest dur pentru meciul din Cupa Qatarului</span></h2>
<p>Florinel Coman traversează o perioadă neplăcută în Qatar, iar pe fondul acestui episod, <span>a fost readus în discuție un potențial transfer al său la FCSB</span>.</p>
<p>Zvonurile au căpătat amploare mai ales după ce, în stilul caracteristic, <span>Gigi Becali nu s-a putut abține și i-a propus, public, un contract record lui Florinel Coman</span>.</p>
<p>Însă, pentru ca un astfel de transfer să se realizeze, jucătorul trebuie să își rezilieze contractul cu Al Gharafa, gruparea din Golf care l-a cumpărat de la FCSB pentru frumoasa sumă de 6 milioane de euro.</p>
<p>Gigi Becali urmărește cu mare atenție situația lui Coman, iar în curând ar putea primi vești bune, deoarece fotbalistul pare să fi intrat pe lista neagră a antrenorului portughez Pedro Martins (55 de ani).</p>
<p>După ce a fost titular și integralist în disputa Al Ahli Dubai – Al Gharafa 2-0, disputată pe 24 noiembrie, în Liga Campionilor Asiei, Florinel Coman a fost exclus din lot pentru confruntarea Al Gharafa – Lusail 1-1, care a avut loc vineri, 28 noiembrie, în Cupa Qatarului.</p>
<p>Decizia lui Pedro Martins este cu atât mai dură, deoarece Florinel Coman s-a descurcat onorabil în Cupa Qatarului, competiție în care a contribuit cu două goluri și cu o pasă decisivă în cele două meciuri pe care le-a bifat în acest sezon.</p>
<p>În schimb, în Champions League și campionat, Coman a bifat minute într-un total de 8 partide din acest sezon, dar nu a reușit să marcheze sau să se evidențieze cu vreun assist.</p>
<h2><span>Ce urmează pentru Florinel Coman și Al Gharafa</span></h2>
<p>Cupa Qatarului se desfășoară într-un format similar celui din Liga Campionilor din Europa, cu o singură grupă în care sunt repartizate toate echipele, 20 în cazul de față.</p>
<p>Al Gharafa este pe 19 în clasament, cu doar două puncte adunate după 7 etape disputate.</p>
<p>Pentru Florinel Coman și compania urmează alte două dispute programate în Cupa Qatarului, pe 4 și 13 decembrie. Mai întâi, fotbaliștii lui Pedro Martins vor da piept cu Al Waab, în deplasare, după care, tot pe teren advers o vor înfrunta pe Al Wakra.</p>
<p>În eventualitatea în care Florinel Coman nu va fi în lot nici la aceste două partide, lucrurile ar putea deveni din ce în ce mai clare în cazul fotbalistului român.</p>
<p>Până la finalul anului, Al Gharafa mai are programat un meci în Champions League, cu Al Wahda, pe teren propriu, dar și o dispută cu Al Shahaniya în deplasare, în campionat.</p>
<p>În prima divizie a fotbalului qatarez, lucrurile merg mult mai bine pentru formația la care încă este legitimat Florinel Coman. Concret, Al Gharafa e lider după 10 etape, cu 25 de puncte pe care le-a adunat după 8 victorii, un egal și o înfrângere.</p>
<p>Potrivit site-ului de specialitate Transfermarkt, Florinel Coman are o cotă de piață de 5 milioane de euro.</p>

]]></description>
    </item>
  </channel>
</rss>
