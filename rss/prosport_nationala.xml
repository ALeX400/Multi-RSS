<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Șoc pentru România la EURO U21: UEFA ne califică în sferturi de finală pentru fair-play deși suntem singura națională cu selecționer suspendat pentru comportament nesportiv! EXCLUSIV</title>
      <link>https://www.prosport.ro/euro-u21-2025/soc-pentru-romania-la-euro-u21-uefa-ne-califica-in-sferturi-de-finala-pentru-fair-play-desi-suntem-singura-nationala-cu-selectioner-suspendat-pentru-comportament-nesportiv-exclusiv-20194468</link>
      <description><![CDATA[<img src="https://www.prosport.ro/wp-content/uploads/2025/06/Soc-pentru-Romania-la-EURO-U21-UEFA-ne-califica-in-sferturi-de-finala-pentru-fair-play-desi-suntem-singura-nationala-cu-selectioner-suspendat-pentru-comportament-nesportiv-EXCLUSIV-1400x1050.jpg"/><br/><p>Pare de domeniul fantasticului, dar este cât se poate de real. România în sferturile de finală ale EURO U21, chiar dacă pierde și al doilea meci din grupă, cu Spania, după 0-1 cu Italia. Iar asta nu printr-un calcul improbabil al rezultatelor care ne-ar avantaja în clasamentul final, oferindu-ne avantaj la puncte. Ci, pur și simplu, printr-o decizie UEFA!</p>
<p><span>ProSport</span> a descoperit, în urma unei discuții informale cu un specialist al forului continental implicat în zona competițională, și pe baza documentării ulterioare, cum s-ar putea ajunge aici. Iar acum îți prezintă în exclusivitate toate detaliile!</p>
<p>De unde a pornit totul? La EURO U21 din Slovacia s-a implementat regula potrivit căreia echipa adversă beneficiază de corner dacă portarul echipei tale ține mingea în palme mai mult de 8 secunde Până acum, limita de timp era de 6 secunde, iar sancțiunea prevedea lovitură liberă indirectă pentru adversar.</p>
<p>În cadrul unei discuții pe marginea regulii noi cu un specialist UEFA prezent la EURO U21 o replică neașteptată, în glumă: „Această modificare de regulament va ajuta la creșterea ritmului din meciuri. Idealul e să oferi îmbunătățiri adaptate, chiar dacă sunt și situații paradoxale, care mențin fotbalul fascinant. Uite, spre exemplu cum se poate califica România din grupă pe baza fair-play-ului, deși sunteți singura națională de la turneul final cu selecționer suspendat pentru comportament nesportiv!”. Și de aici au început calculele 🙂</p>
<h2><span>Cum se poate ajunge la situația șoc pentru România la EURO U21</span></h2>
<p>În grupa A de la EURO U21, clasamentul la acest moment este următorul, după disputarea câte unei partide pentru fiecare națională:</p>
<ol>
<li>Spania – 3p (3-2)</li>
<li>Italia – 3p (1-0)</li>
<li>Slovacia – 0p (2-3)</li>
<li>România – 0p (0-1)</li>
</ol>
<p>S-au jucat Slovacia – Spania 2-3 și Italia – România 1-0. Mai sunt de jucat: Spania – România și Slovacia – Italia (14 iunie), România – Slovacia și Spania – Italia (17 iunie).</p>
<p>Foarte important, acestea sunt criteriile de departajare în caz de egalitate la puncte, potrivit <span>regulamentului UEFA al competiției</span>:</p>
<ol>
<li>Rezultatele din meciurile directe</li>
<li>Punctele obținute în meciurile directe (când trei sau patru echipe sunt la egalitate)</li>
<li>Golaverajul din meciurile directe (când trei sau patru echipe sunt la egalitate)</li>
<li>Numărul de goluri marcate în meciurile directe (când trei sau patru echipe sunt la egalitate)</li>
<li>Se reaplică criteriile de mai sus, în ordine, în cazul în care sunt 3 sau 4 echipe la egalitate și, până la acest punct, încă rămân 2 sau 3</li>
<li>Golaverajul general din grupă</li>
<li>Numărul total de goluri marcate în grupă</li>
<li>Penalty-uri (doar dacă e vorba de egalitate până la acest punct între cele două echipe care joacă meci direct în ultima etapă din grupă)</li>
<li>Criteriul fair-play</li>
<li>Coeficientul UEFA de la startul preliminariilor</li>
<li>Tragere la sorți</li>
</ol>
<figure aria-labelledby="figcaption_attachment_20193894" class="wp-caption aligncenter" id="attachment_20193894"><img alt="Notele fotbaliștilor lui Daniel Pancu, după România U21 - Italia U21. Cine a fost cel mai slab de pe teren" class="size-full wp-image-20193894" decoding="async" fetchpriority="high" height="771" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren.jpg" srcset="https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren.jpg 1280w, https://www.prosport.ro/wp-content/uploads/2025/06/Notele-fotbalistilor-lui-Daniel-Pancu-dupa-Romania-U21-Italia-U21.-Cine-a-fost-cel-mai-slab-de-pe-teren-768x463.jpg 768w" width="1280"/><figcaption class="wp-caption-text" id="figcaption_attachment_20193894">FOTO: Prosport</figcaption></figure>
<h2><span>Pierdem cu Spania, batem Slovacia, puțin noroc și să fim cuminți!</span></h2>
<p>În urma analizei noastre, plecând de discuția amintită, sunt cel puțin două scenarii în care România e posibil să se califice pe baza criteriului fair-play în sferturile de finală! Iar în primul scenariu, UEFA ne-ar „scoate” din grupă chiar dacă pierdem cu Spania!</p>
<p>Acest scenariu presupune următoarele 4 rezultate care să devină realitate, cumulativ:</p>
<ul>
<li>România pierde cu Spania, indiferent de scor</li>
<li>Slovacia – Italia 1-0</li>
<li>România – Slovacia 1-0</li>
<li>Spania – Italia 1-0</li>
</ul>
<p>Grupa ar fi câștigată cu punctaj maxim de Spania (9 puncte), în vreme ce România, Italia și Slovacia ar încheia la egalitate de puncte, câte 3 în dreptul fiecărei naționale. Cine termină pe locul doi și se califică în sferturile de finală?</p>
<p>Principalul criteriu de departajare, rezultatele directe între România, Italia și Slovacia. Se menține egalitatea, câte 3 puncte fiecare. Următorul criteriu: golaverajul în meciurile directe. Toate trei au același golaveraj, zero. Se trece la următorul criteriu: numărul total de goluri marcate în meciurile directe. Și fiecare are câte un gol marcat! Iată situația:</p>
<ul>
<li>România (golaveraj 0) – 0-1 cu Italia, 1-0 cu Slovacia</li>
<li>Italia (golaveraj 0) – 1-0 cu România, 0-1 cu Slovacia</li>
<li>Slovacia (golaveraj 0) – 1-0 cu Italia, 0-1 cu România</li>
</ul>
<p>Finalmente, se va aplica pentru departajare criteriul fair-play! Unde, vom vedea la finalul articolului, România se poate califica!</p>
<figure aria-labelledby="figcaption_attachment_20194205" class="wp-caption aligncenter" id="attachment_20194205"><img alt="" class="size-full wp-image-20194205" decoding="async" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-scaled.jpg" srcset="https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-scaled.jpg 2560w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-1400x1050.jpg 1400w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-768x576.jpg 768w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-1536x1152.jpg 1536w, https://www.prosport.ro/wp-content/uploads/2025/06/ITALIA-U21-ROMANIA-U21-UEFA-EURO-U21-2025-11.06.2025-1-2048x1536.jpg 2048w" width="2560"/><figcaption class="wp-caption-text" id="figcaption_attachment_20194205">© FOTO: SPORT PICTURES</figcaption></figure>
<h2><span>Se ajunge la fair-play chiar și cu numai două rezultate corecte!</span></h2>
<p>Un al doilea scenariu, teoretic cu un grad chiar mai mare de probabilitate, pentru că presupune doar două scoruri exacte și nu trei, precum primul, ar fi următorul:</p>
<ul>
<li>Spania – România se termină egal, indiferent de scor</li>
<li>Italia învinge Slovacia, indiferent de scor</li>
<li>Slovacia – România 2-3</li>
<li>Italia – Spania 1-0</li>
</ul>
<p>În clasamentul final, Italia ar câștiga grupa cu maximum de puncte, 9, Slovacia ar termina pe ultimul loc iar România și Spania, la egalitate de puncte, câte 4 fiecare, s-ar lupta pentru locul doi și calificarea în sferturile de finală.</p>
<p>Principalul criteriu de departajare, rezultatul direct, ar evidenția remiza între România și Spania. Așa că s-ar trece direct la golaverajul general din grupă. Și România, și Spania, ar avea golaveraj zero: o victorie la un gol diferență, o înfrângere la un gol diferență pentru fiecare. Mai departe, s-ar aplica criteriul numărului total de goluri marcate în grupă. Egalitate și aici!</p>
<p>Și s-ar ajunge iarăși, chiar și în acest scenariu, la criteriul fair-play!</p>
<figure aria-labelledby="figcaption_attachment_20193851" class="wp-caption aligncenter" id="attachment_20193851"><img alt="" class="size-full wp-image-20193851" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-scaled.jpg" srcset="https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-scaled.jpg 2560w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-1400x933.jpg 1400w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-768x512.jpg 768w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-1536x1024.jpg 1536w, https://www.prosport.ro/wp-content/uploads/2025/06/Toate-calculele-calificarii-pentru-Romania-in-sferturile-de-finala-EURO-U21-dupa-ce-tricolorii-lui-Daniel-Pancu-au-pierdut-0-1-cu-Italia-2048x1365.jpg 2048w" width="2560"/><figcaption class="wp-caption-text" id="figcaption_attachment_20193851">FOTO: Mihai Pop, ProSport</figcaption></figure>
<h2><span>Ce înseamnă criteriul fair-play și cum stă România U21 acum în topul acesta</span></h2>
<p>Criteriul fair-play înseamnă, potrivit normelor UEFA, un clasament al punctelor disciplinare acumulate în competiție. Sancțiuni primite atât de jucători, cât și de către oficialii echipelor! Cine are mai puține puncte acumulate, firește, are câștig de cauză. Iată „grila de penalizare”:</p>
<ul>
<li>3 puncte – cartonaș roșu direct sau primit în urma a două cartonașe galbene</li>
<li>1 punct – cartonaș galben primit</li>
</ul>
<p>La acest moment, după Slovacia – Spania 2-3 și Italia – România 1-0, clasamentul fair-play al grupei noastre este următorul, în condițiile în care din rândul tricolorilor au fost avertizați cu „galben” Constantin Grameni și Louis Munteanu:</p>
<ol>
<li>Italia – 1p</li>
<li>Spania – 1p</li>
<li>România – 2p</li>
<li>Slovacia – 3p (trei cartonașe galbene)</li>
</ol>
<p>Reușim să ne păstrăm cumpătul, în paralel cu lupta pentru puncte, la meciurile cu Spania și Slovacia? S-ar putea dovedi important. Nu e prioritar, firește, dar nici de ignorat în totalitate. În cel puțin cele două scenarii prezentate mai sus, România ar putea beneficia de acest criteriu și să se califice uluitor în sferturile de finală EURO U21, deși e singura națională de la turneu cu selecționerul suspendat pentru comportament nesportiv.</p>
<p>Daniel Pancu a fost „în tribune” la 0-1 cu Italia și va rămâne astfel și la duelul cu Spania, <span>în urma deciziei disciplinare UEFA</span> ca urmare a ieșirii lui la adresa arbitrilor <span>din ultimul meci al preliminariilor pentru EURO</span>, cu Elveția la București. Motivarea regulamentară: comportament nesportiv.</p>
<figure aria-labelledby="figcaption_attachment_20193911" class="wp-caption aligncenter" id="attachment_20193911"><img alt="" class="size-full wp-image-20193911" decoding="async" height="920" loading="lazy" sizes="auto, (max-width: 1586px) 100vw, 1586px" src="https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515.jpg" srcset="https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515.jpg 1586w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-1400x812.jpg 1400w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-768x445.jpg 768w, https://www.prosport.ro/wp-content/uploads/2025/06/Daniel-Pancu-un-car-de-nervi-dupa-Romania-U21-Italia-U21-0-1-„Gol-de-cascadorii-rasului-Asta-a-facut-diferenta-e1749678345515-1536x891.jpg 1536w" width="1586"/><figcaption class="wp-caption-text" id="figcaption_attachment_20193911">FOTO: Sportpictures</figcaption></figure>
<h2><span>Există și un scenariu de dramatism total: penalty-uri cu Slovacia!</span></h2>
<p>Potrivit ordinii de aplicare a criteriilor de departajare UEFA pe care le-am detaliat mai sus, există și un scenariu în care, dacă egalitatea se menține între doar două echipe și la rezultatul direct, și la tot ce ține de parcursul general în grupă, se face departajarea prioritar prin penalty-uri înainte de criteriul fair-play. Condiția este însă ca aceste două echipe să joace meciul direct în ultima rundă din grupă. Iar România poate bifa inclusiv acest scenariu!</p>
<p>Scenariul presupune următoarele rezultate:</p>
<ul>
<li>Spania – România 2-3</li>
<li>Slovacia – Italia – 1-0</li>
<li>Spania – Italia – victorie pentru oricare dintre echipe</li>
<li>Slovacia – România egal, indiferent de scor</li>
</ul>
<p>Cine ar câștiga în ultima etapă dintre Spania și Italia, ar câștiga și grupa. Pe locul doi, la egalitate de puncte, ar termina România și Slovacia. Primul criteriu de departajare, rezultatul direct: egal. Golaverajul general din grupă? Golaveraj zero ambele formații. Număr total de goluri marcate? Câte trei pentru fiecare.</p>
<p>Și… nu se ajunge la criteriul fair-play! Ci la executarea de penalty-uri, la finalul meciului Slovacia – România!</p>

]]></description>
    </item>
    <item>
      <title>Totul despre EURO U19 în România care începe vineri: costă doar 3 euro să vezi pe viu „perlele” de la Barcelona, Dortmund sau Arsenal și să susții tricolorii! Stadioane, program, de unde iei bilete, cine transmite la TV</title>
      <link>https://www.prosport.ro/euro-u19-2025/totul-despre-euro-u19-in-romania-care-incepe-vineri-costa-doar-3-euro-sa-vezi-pe-viu-perlele-de-la-barcelona-dortmund-sau-arsenal-si-sa-sustii-tricolorii-stadioane-program-de-un-20193263</link>
      <description><![CDATA[<img src="https://www.prosport.ro/wp-content/uploads/2025/06/Totul-despre-EURO-U19-in-Romania-care-incepe-maine-costa-doar-4-euro-sa-vezi-pe-viu-„perlele-de-la-Barcelona-Dortmund-sau-Arsenal-si-sa-sustii-tricolorii-Stadioane-program-de-unde-iei-bilete-1400x933.jpg"/><br/><p>EURO U19 începe vineri în România iar naționala noastră, calificată din postura de gazdă, are în față o provocare spectaculoasă! <span>ProSport</span> îți prezintă într-un ghid inedit toate informațiile despre EURO U19 și parcursul tricolorilor pregătiți de Ion Marin, de la calendarul turneului final și vedetele prezente, până la televizări, stadioanele unde se va juca și cum îți poți cumpăra bilete, astfel încât să te bucuri la maximum de sărbătoarea fotbalistică a celor mai tari talente de pe continent!</p>
<p>România este a doua țară europeană care primește, în istorie, șansa de a găzdui de două ori un EURO U19, iar pentru suporterii fotbalului reprezintă o oportunitate rară de a vedea la lucru top promisiuni cu potențial uriaș din fotbalul mondial, până la urmă! Sunt viitoarele stele care foarte curând vor deschide marile meciuri din competiții de anvergură precum Champions League, dacă unii dintre acești jucători promițători nu au făcut-o deja!</p>
<h2><span>EURO U19 în România: datele turneului și formatul de desfășurare</span></h2>
<p>Campionatul European Under 19 începe mâine în România și se va desfășura până pe data de 26 iunie. Avem la turneul final opt reprezentative calificate, șapte prin preliminariile UEFA iar tricolorii prezenți din postura de organizatori.</p>
<p>Cele 8 echipe sunt împărțite în două grupe de câte patru, urmând ca primele două clasate din fiecare grupă să se califice în semifinalele competiției. În caz de egalitate de puncte, se aplică pentru departajare criteriul rezultatelor directe, urmat de cel al golaverajului între echipele aflate la egalitate, numărul de goluri marcate între echipele la egalitate și abia apoi cel al golaverajului general din grupă.</p>
<p>Grupa A: România, Danemarca, Spania, Muntenegru</p>
<p>Grupa B: Germania, Norvegia, Anglia, Olanda</p>
<h2><span>Vedetele naționalelor calificate, jucători de la cluburile de top ale Europei</span></h2>
<p>EURO U19 în România va aduce pe teren fotbaliști de mare talent de la Barcelona, Borussia Dortmund, Chelsea, Atletico Madrid, Ajax Amsterdam, Arsenal sau Tottenham. Sunt perlele noii generații ce bate la poarta afirmării globale, dar unele dintre ele au deja notorietate și chiar oarecare experiență la nivel înalt!</p>
<p>Iată top 3 jucători din lotul fiecărei naționale prezente la turneul final, cu cluburile de proveniență și cota de piață când ea depășește 5 milioane euro, vorbim de jucători U19, să nu uităm:</p>
<p>Spania: J. Martin, fundaș Real Sociedad, cotă 8 mil. euro; A. Cuenca, fundaș Barcelona; O. Janneh, atacant Atletico Madrid</p>
<p>Anglia: C. Rigg, mijlocaș Sunderland, 20 mil. euro; M. Moore, atacant Tottenham (foto jos), 18 mil. euro; Mheuka, atacant Chelsea</p>
<figure aria-labelledby="figcaption_attachment_20193370" class="wp-caption aligncenter" id="attachment_20193370"><img alt="" class="size-full wp-image-20193370" decoding="async" height="1203" loading="lazy" sizes="auto, (max-width: 1179px) 100vw, 1179px" src="https://www.prosport.ro/wp-content/uploads/2025/06/fddddddd.jpg" srcset="https://www.prosport.ro/wp-content/uploads/2025/06/fddddddd.jpg 1179w, https://www.prosport.ro/wp-content/uploads/2025/06/fddddddd-768x784.jpg 768w" width="1179"/><figcaption class="wp-caption-text" id="figcaption_attachment_20193370">FOTO: Facebook</figcaption></figure>
<p>Olanda: Read, fundaș PSV, 16 mil. euro; K. Smit, mijlocaș Alkmaar, 5 mil. euro; D. Janse, fundaș Ajax Amsterdam</p>
<p>Germania: A. Ouedrago, mijlocaș RB Leipzig, 7 mil. euro; M. Moerstedt, atacant Hoffenheim, 7 mil. euro; K. Watjen, mijlocaș Dortmund</p>
<p>Danemarca: Schwartau, mijlocaș Norwich; Slotsager, fundaș Verona; Lucas Nygaard, portar Arsenal</p>
<p>Norvegia: A. Rossing-Lelesiit, atacant Hamburg; J. Reitan-Sunde, atacant Rosenborg; J. Norbye, fundaș RB Leipzig</p>
<p>Muntenegru: M. Perovic, atacant Almeria; B. Tomasevic, fundaș Bologna; M. Tadic, atacant Partizan Belgrad</p>
<h2><span>Lotul României la EURO U19: nouă jucători vin după sezon de Liga 2 și Liga 3!</span></h2>
<p>Selecționerul Ion Marin a trebuit să se oprească la o listă finală de doar 20 de jucători pentru lotul României la EURO U19. Iată componența acestuia, cu mențiunea că la jucătorii unde apar două echipe, prima este cea de care aparțin, iar a doua, cea pentru care au evoluat în sezonul recent încheiat, 2024/2025:</p>
<p>Portari: Mate Simon (Csikszereda L2), Rafael Munteanu (Farul Constanța – Câmpulung Muscel L2)</p>
<p>Fundași: Alin Chinteș („U” Cluj – Unirea Ungheni L2), Ionuț Cercel (FCSB), Emanuel Marincău (Mainz / Germania), Darius Fălcușan (Empoli / Italia), Raul Marița (Greuther Furth / Germania), Răzvan Călugăr (FC Hermannstadt  – Unirea Alba Iulia L3), Matei Marin (Steaua L2), Mario Bărăitaru (CSM Slatina L2)</p>
<p>Mijlocași: Ianis Tarbă (Celta Vigo / Spania), Remus Guțea (FC Voluntari L2), Luca Szimionaș (Verona / Italia), <span>David Matei (Universitatea Craiova  – Steaua L2)</span>, David Păcuraru (Farul Constanța – Steaua L2), Luca Băsceanu (Universitatea Craiova – Farul Constanța)</p>
<p>Atacanți: Jason Vescan-Kodor (Lecce / Italia), Vlad Dănciuțiu (Austin FC / SUA), David Barbu (Universitatea Craiova), Ioan Vermeșan (Verona / Italia)</p>
<p>Selecționer: Ion Marin (foto jos)</p>
<figure aria-labelledby="figcaption_attachment_20193374" class="wp-caption aligncenter" id="attachment_20193374"><img alt="" class="size-full wp-image-20193374" decoding="async" height="1280" loading="lazy" sizes="auto, (max-width: 1920px) 100vw, 1920px" src="https://www.prosport.ro/wp-content/uploads/2025/06/im.jpg" srcset="https://www.prosport.ro/wp-content/uploads/2025/06/im.jpg 1920w, https://www.prosport.ro/wp-content/uploads/2025/06/im-1400x933.jpg 1400w, https://www.prosport.ro/wp-content/uploads/2025/06/im-768x512.jpg 768w, https://www.prosport.ro/wp-content/uploads/2025/06/im-1536x1024.jpg 1536w" width="1920"/><figcaption class="wp-caption-text" id="figcaption_attachment_20193374">FOTO: frf.ro</figcaption></figure>
<h2><span>Calendarul EURO U19 în România și stadioanele unde se joacă partidele</span></h2>
<p>Patru stadioane sunt desemnate drept gazde pentru meciurile EURO U19 din România, este vorba, în ordinea capacității lor, de arena „Anghel Iordănescu” din Voluntari (4.600 locuri), stadionul „Arcul de Triumf” din București (8.027 locuri), stadionul „Rapid-Giulești” din București (14.047 locuri) și arena „Ilie Oană” din Ploiești (15.073 locuri).</p>
<p>Faza grupelor EURO U19 se joacă după următorul calendar, cu date, ore și stadioane:</p>
<p>13 iunie: Spania – Danemarca (18:00, Giulești), România – Muntenegru (21:00, Arcul de Triumf) – grupa A</p>
<p>14 iunie: Anglia – Norvegia (17:00, Ploiești), Germania – Olanda (20:00, Voluntari) – grupa B</p>
<p>16 iunie: Danemarca – Muntenegru (18:00, Giulești), România – Spania (21:00, Voluntari) – grupa A</p>
<p>17 iunie: Norvegia – Olanda (17:00, Ploiești), Germania – Anglia (20:00, Arcul de Triumf) – grupa B</p>
<p>19 iunie: Danemarca – România (20:00, Arcul de Triumf), Muntenegru – Spania (20:00, Ploiești) – grupa A</p>
<p>20 iunie: Norvegia – Germania (20:00, Voluntari), Olanda – Anglia (20:00, Giulești) – grupa B</p>
<p>Semifinalele se vor juca pe 23 iunie, prima dintre ele pe <span>stadionul „Arcul de Triumf”</span>, ora 18:00, iar cea de-a doua, pe stadionul Rapid-Giulești, de la ora 21:00. Tot în Giulești (foto jos) vom vedea și finala EURO U19, pe data de 26 iunie, de la ora 21:00.</p>
<figure aria-labelledby="figcaption_attachment_20193391" class="wp-caption aligncenter" id="attachment_20193391"><img alt="" class="size-full wp-image-20193391" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-scaled.jpg" srcset="https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-scaled.jpg 2560w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-1400x933.jpg 1400w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-768x512.jpg 768w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-1536x1024.jpg 1536w, https://www.prosport.ro/wp-content/uploads/2025/06/INAUGURAREA-NOULUI-STADION-DIN-GIULESTI-26.03.2022-2048x1365.jpg 2048w" width="2560"/><figcaption class="wp-caption-text" id="figcaption_attachment_20193391">© FOTO: SPORT PICTURES</figcaption></figure>
<h2><span>Cât costă biletele, cum le poți cumpăra și cine televizează meciurile EURO U19</span></h2>
<p>Biletele la meciurile EURO U19 au un preț foarte accesibil, viitoarele staruri ale fotbalului mondial pot fi descoperite „pe viu” pentru sume care variază între 3 euro și doar 7 euro! Iată prețurile funcție de categorii și faza competițională:</p>
<ul data-spread="false">
<li>Faza grupelor: 4 euro (categoria 1) și 3 euro (categoria 2)</li>
<li>Semifinale: 5 euro (categoria 1) și 4 euro (categoria 2)</li>
<li>Finala: 7 euro (categoria 1) și 5 euro (categoria 2)</li>
</ul>
<p><span>Biletele pot fi cumpărate online, de AICI</span>. Totodată, se vor comercializa la casele de bilete ale fiecărui stadion, începând cu 2 ore înaintea desfășurării fiecărei partide!</p>
<p>Pentru cei care nu pot ajunge pe stadioane, există varianta transmisiunilor live. Trustul PRO are drepturile de televizare, iar ce știm sigur la acest moment este că toate meciurile României din grupa EURO U19 vor fi live pe Pro Arena, în vreme ce restul partidelor din grupe, pe Voyo. Rămâne de văzut, funcție de configurația semifinalelor și finalei, pe care canale ale trustului vom urmări meciurile eliminatorii!</p>

]]></description>
    </item>
    <item>
      <title>Transferul carierei pentru Andrei Rațiu se apropie. Două mari rivale, echipe legendare ale Europei, vor să-l cumpere</title>
      <link>https://www.prosport.ro/fotbal-extern/transferul-carierei-pentru-andrei-ratiu-se-apropie-doua-mari-rivale-echipe-legendare-ale-europei-vor-sa-l-cumpere-20194281</link>
      <description><![CDATA[<img src="https://www.prosport.ro/wp-content/uploads/2025/06/Transferul-carierei-pentru-Andrei-Ratiu-se-apropie.-Doua-mari-rivale-echipe-legendare-ale-Europei-vor-sa-l-cumpere-1400x1050.jpg"/><br/><p>Andrei Rațiu este a un pas să plece în această vară de la Rayo Vallecano, iar în acest timp alte două echipe de top ale Europei au intrat în cursă pentru achiziționarea sa.</p>
<p>Conform presei italiene, rivalele AS Roma și Lazio sunt interesate de transferul internaționalul român, cel care mai are contract cu echipa sa până în vara anului 2028.</p>
<h2><span>Două echipe mari ale Europei, rivale de moarte, au intrat în cursă pentru achiziționarea lui Andrei Rațiu</span></h2>
<p>Andrei Rațiu se pregătește să plece în această vară de la Rayo Vallecano, iar în cursa pentru semnătura sa au intrat recent alte două echipe de legendă de pe Bătrânul Continent.</p>
<p>Conform <span>forzaroma.info</span>, marile rivale AS Roma și Lazio sunt pe urmele fundașului dreapta tricolor, cel care mai este legat de actuala echipă de club încă trei ani de zile.</p>
<p>Gian Piero Gassperini, noul antrenor de la AS Roma, a solicitat deja cu insistență un nou fundaș dreapta, iar Rațiu este prima opțiune. Numai că Lazio vrea să-i ia fața marii rivale și să-l fure pe <span>căpitanul României din meciul cu Cipru</span>.</p>
<blockquote><p>Au fost cluburi care au sunat și au întrebat de Rațiu, dar am fost foarte clari de la început. Este un jucător care a explodat anul acesta la un nivel foarte, foarte înalt, iar noi avem mare încredere în calitățile lui. Nu poate veni oricine acum să-l ia la orice preț. Am fost întotdeauna categorici în acest sens, atât cu Andrei, cât și cu oricare alt jucător. Dacă vor un fotbalist de la Rayo Vallecano, vor trebui să vorbească cu noi, dar pe sume mari – David Cobeno (director sportiv Rayo Vallecano)</p></blockquote>
<p><img alt="Sursa foto: Profimedia 13.05.2025" class="size-large wp-image-20169615" decoding="async" height="778" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1400x778.jpg" srcset="https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1400x778.jpg 1400w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-768x427.jpg 768w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez-1536x853.jpg 1536w, https://www.prosport.ro/wp-content/uploads/2025/05/S-a-terminat-pentru-Andrei-Ratiu-Campioana-Angliei-plateste-clauza-de-reziliere-de-peste-30.000.000-de-euro-pentru-olandez.jpg 1800w" width="1400"/></p>
<h2><span>Prima șansă o are tot Villarreal. Ce a spus „Sonic” despre viitorul său</span></h2>
<p>La finalul meciului România – Cipru 2-0, Andrei Rațiu a fost <span>chestionat în legătură cu viitorul său</span>. Fotbalistul spune că nu a luat deocamdată nicio decizie, însă a dezvăluit că își dorește să rămână în Spania.</p>
<p>(n.r. La următoarele meciuri ale naționalei vii tot de la Rayo?) „Vom vedea, vom vedea ce se întâmplă în vară. Eu am încă contract cu ei, îmi respect clubul și vom vedea, ce vor ei și ce e mai bine pentru mine, după vom lua o decizie. (n.r. Ai vrea să rămâi în Spania?) Da, vom vedea ce se întâmplă, ce oferte vin, sau dacă reînnoiesc contractul cu Rayo”, a declarat Rațiu, potrivit <span>as.ro</span>.</p>
<p>Cele mai mari șanse de a-l transfera pe Rațiu le are în continuare Villarreal, „Submarinul galben” având 50% din drepturile federative ale jucătorului și clauză de răscumpărare. Aceasta este de numai 7 milioane de euro, în timp ce pentru oricare alt club doritor, românul costă 25 de milioane de euro.</p>
<p> </p>

]]></description>
    </item>
    <item>
      <title>Poveste senzațională sub tricolor! Fiul Alinei Dobrin, fosta handbalistă de Europene și Mondiale a României, debutează azi ca fotbalist la EURO U19: „Însărcinată cu tine, am ratat argintul. Tu ai devenit medalia mea. Azi e vremea să o câștigi pentru mine”. EXCLUSIV</title>
      <link>https://www.prosport.ro/euro-u19-2025/poveste-senzationala-sub-tricolor-fiul-alinei-dobrin-fosta-handbalista-de-europene-si-mondiale-a-romaniei-debuteaza-azi-ca-fotbalist-la-euro-u19-insarcinata-cu-tine-am-ratat-argintul-tu-20194092</link>
      <description><![CDATA[<img src="https://www.prosport.ro/wp-content/uploads/2025/06/Poveste-senzationala-sub-tricolor-Fiul-Alinei-Dobrin-fosta-handbalista-de-Europene-si-Mondiale-a-Romaniei-debuteaza-azi-ca-fotbalist-la-EURO-U19.webp"/><br/><p>Astăzi începe EURO U19, găzduit de țara noastră. România U19, calificată din oficiu, va evolua într-o grupă din care mai fac parte Spania, Danemarca și Muntenegru și dispută azi primul meci din grupa A, de la ora 21:00, pe Arena Arcul de Triumf, împotriva reprezentativei din Muntenegru. <span>Ghidul complet al turneului final este disponibil aici.</span></p>
<p><span>În lotul convocat de selecționerul Ion Marin</span> îl regăsim pe David Păcuraru. Atacantul de 19 ani care a jucat în acest sezon la Steaua București, formația din Liga 2. Un talent care a început fotbalul sub comanda lui Petre Marin și Sorin Ghionea la școala New Stars din cartierul Militari. A ajuns la academia lui Gică Hagi de la Ovidiu și, în prezent, este împrumutat de Farul Constanța la Steaua.</p>
<h2><span>Fiul Alinei Dobrin, fosta mare handbalistă, e azi atacant la EURO U19</span></h2>
<p>Dar știți cine mai este David Păcuraru? Fiul fostei mari handbaliste Alina Dobrin! Cea care a strâns 154 de apariții și 418 goluri la echipa națională, reprezentând România la cinci Campionate Mondiale și două Campionate Europene, și care la nivel de club pentru Rapid sau CSM București!</p>
<p>Într-un interviu plin de emoție oferit în exclusivitate pentru <span>ProSport</span>, care începe de la „destinul nostru este foarte interesant…”, fosta extremă tricoloră vorbește despre însemnătatea aparte a acestui EURO U19 pentru ea și fiul său. Alina Dobrin relatează frânturi din dezvoltarea băiatului și trasează similitudinile unui tablou de familie format din piese de suflet în care fiul și mama s-au sprijinit unul pe celălalt peste cumpenele timpului.</p>
<p>Fosta handbalistă dezvăluie, sub talismanul unei mari dorințe pe care a căptușit-o, toată viața, în gând: „Este timpul ca, după 20 de ani, să-mi pui la gât acea medalie de argint de care eu nu am beneficiat pentru că, atunci, te-am considerat pe tine medalia mea”.</p>
<p>ProSport: Bună ziua doamna Dobrin, știți de ce vă deranjăm?</p>
<p>Alina Dobrin: Nu, sunt curioasă!</p>
<p><span>Pentru fotbal!</span></p>
<p>Gata, m-am prins, pentru David, băiatul meu. Asta mă bucură cel mai tare, atunci nu poate fi vorba de niciun deranj, e o plăcere!</p>
<p>Începe EURO U19 cu fiul dumneavoastră în lotul tricolor. Cum este acest moment?</p>
<p>Important, în primul rând pentru el, și apoi pentru mine, din umbră. L-am susținut cu tot ce am putut. Iar destinul nostru este foarte interesant. În momentul în care David a început performanța, eu am terminat-o! M-am retras și, atunci, m-am dedicat 100% pentru a-l ajuta pe el să crească în sport. Dumnezeu așa le-a aranjat și sunt norocoasă, atât ca mamă, cât și ca sportivă. Pot să spun doar că, după ce m-am retras, am schimbat sportul (n.r. râde). M-am lăsat de handbal și am trecut la fotbal! Și încă ceva, datorită fiului meu mi-a fost mai ușor să depășesc momentul retragerii mele, un punct de multe ori critic pentru mulți sportivi ajunși în această ipostază.</p>
<p>Cum a fost acest drum pentru dumneavoastră, pentru David?</p>
<p>Nu a fost foarte ușor. El a plecat de acasă la 14 ani, a mers într-o academie în care patru ani a trebuit să se descurce singur cu toate lucrurile și, uite așa… nu a mai fost băiatul mamei. Și vă spun ceva! Încă de atunci, de la 14 ani, toată motivația a fost acest Campionat European, EURO U19. Acum doi ani au avut calificări la Under 17, nu au reușit.</p>
<p><img alt="" class="aligncenter size-full wp-image-20194118" decoding="async" height="1341" loading="lazy" sizes="auto, (max-width: 946px) 100vw, 946px" src="https://www.prosport.ro/wp-content/uploads/2025/06/alina-3-buna.jpg" srcset="https://www.prosport.ro/wp-content/uploads/2025/06/alina-3-buna.jpg 946w, https://www.prosport.ro/wp-content/uploads/2025/06/alina-3-buna-768x1089.jpg 768w" width="946"/></p>
<h2><span>A fost prezentă la 90% din meciurile fiului: „Nu am cum și nu am voie să lipsesc”</span></h2>
<p><span>În cazul părinților de sportivi, emoțiile sunt uriașe în timpul competițiilor. Ați făcut sport de performanță la cel mai înalt nivel, cum vă descurcați în postura asta?  </span></p>
<p>Emoțiile sunt foarte greu de gestionat, dacă pentru mine, când eram sportiv, reușeam, pentru el e infinit mai greu. Iar acum, la acest EURO, vor fi emoții mari, iar eu nu o să lipsesc la niciun meci. Am mers la toate turneele lui, la 90% din meciurile lui, cum aș putea să ratez o astfel de competiție? Nu am cum și nu am voie să lipsesc!</p>
<p>Care este cel mai important sfat dat lui David?</p>
<p>Mereu i-am spus că trebuie să muncească mult, că talentul fără muncă nu duce nicăieri, e degeaba! Să rămână optimist, să țintească obiective mari. În rest, mama se roagă pentru sănătatea lui, că asta e cea mai importantă, vitală pentru un sportiv de performanță. Ambiție, muncă, obiective! A crescut cu mine când eu jucam handbal și-i arătam de mic modele, cum se antrenează o jucătoare care își dorește foarte mult. Apoi, dădeam exemplul altei sportive cu talent care, însă, nu se pregătea cum trebuie. Așa l-am crescut, cu exemplele astea, așa l-am preparat pentru marea performanță. Ăsta a fost drumul, unul frumos, plin de obstacole, dar frumos.</p>
<p><img alt="" class="aligncenter size-large wp-image-20194103" decoding="async" height="1400" loading="lazy" sizes="auto, (max-width: 647px) 100vw, 647px" src="https://www.prosport.ro/wp-content/uploads/2025/06/alina-dobrin-1-647x1400.jpg" srcset="https://www.prosport.ro/wp-content/uploads/2025/06/alina-dobrin-1-647x1400.jpg 647w, https://www.prosport.ro/wp-content/uploads/2025/06/alina-dobrin-1.jpg 739w" width="647"/></p>
<h2><span>Codou pentru mama: „Să mă bucur măcar de o medalie de argint”</span></h2>
<p><span>Cred că acum o să vă adresez o întrebare de care ați tot avut parte: de ce fotbal și nu handbal pentru David?</span></p>
<p>Pentru băiatul meu mi-am dorit să facă sport, apoi am mers spre performanță. A fost și la baschet, însă i-a plăcut fotbalul și, de la cinci ani, a rămas la fotbal. Dar vreau să vă povestesc ceva, țin mult la acest detaliu care, legat de acest turneu final, are o însemnătate importantă pentru mine și fiul meu.</p>
<p>Vă rog!</p>
<p>Știți care este paradoxul? Acum 20 de ani, când echipa națională de handbal a României a luat medalia de argint la Campionatul Mondial din Rusia, eu eram însărcinată cu el. Jucasem în preliminarii, dar nu am mers la turneul final pentru că se disputa în luna decembrie, iar eu urma să îl nasc pe David în februarie. Iar acum i-am spus, înainte de acest turneu, că este timpul ca, după 20 de ani… „să-mi pui la gât acea medalie de argint de care eu nu am beneficiat pentru că eram însărcinată cu tine!”. Și-i mulțumesc frumos lui Dumnezeu pentru copilul minunat pe care mi l-a dat! Dar am zis că acum este timpul, după două decenii, să mă bucur măcar de o medalie de argint. Am considerat la vremea aia că el, David, este medalia mea. E timpul să se întoarcă prin el acea medalie de argint. Sper ca Dumnezeu să fie alături de noi, să fie sănătos. Ne vedem în tribună!</p>
<ul>
<li>În 2005, la Campionatul Mondial de Handbal din Rusia, de la Sankt Petersburg, România a ocupat poziția secundă după ce a pierdut finala împotriva gazdelor (28-23). Bronzul a fost cucerit de Ungaria</li>
</ul>

]]></description>
    </item>
    <item>
      <title>Victor Pițurcă l-a făcut praf pe Mircea Lucescu: „Nu mai are timp! Trebuie să se gândească la asta”</title>
      <link>https://www.prosport.ro/fotbal-intern/nationala/victor-piturca-l-a-facut-praf-pe-mircea-lucescu-nu-mai-are-timp-trebuie-sa-se-gandeasca-la-asta-20194515</link>
      <description><![CDATA[<img src="https://www.prosport.ro/wp-content/uploads/2025/06/Victor-Piturca-l-a-facut-praf-pe-Mircea-Lucescu-„Nu-mai-are-timp-Trebuie-sa-se-gandeasca-la-asta-1400x1050.jpg"/><br/><p>Victor Pițurcă nu s-a mai abținut și l-a făcut praf pe Mircea Lucescu și s-a arătat nemulțumit de felul în care echipa națională a României a arătat în meciurile cu Austria și Cipru.</p>
<p>Fostul selecționer este de părere că fotbaliștii „tricolori” nu au fost 100% din punct de vedere fizic, mai ales în meciul de la Viena, cu Austria.</p>
<h2><span>Victor Pițurcă îl critică pe Mircea Lucescu</span></h2>
<p>România a obținut doar trei puncte din dubla cu Austria și Cipru, din preliminariile pentru Campionatul Mondial din 2026. „Tricolorii” au cedat, scor 2-1, la Viena, în fața Austriei, și <span>s-au impus în fața naționalei din Cipru, scor 2-0</span>, pe Arena Națională din București.</p>
<p>Victor Pițurcă nu s-a abținut și l-a criticat pe Mircea Lucescu. Acesta s-a arătat nemulțumit de felul în care echipa națională a României a arătat în cele două partide și este de părere că fotbaliștii „tricolori” nu au fost la cel mai bun nivel din punct de vedere fizic.</p>
<p>Totodată, fostul selecționer i-a transmis lui „Il Luce” că nu are timp pentru o reconstrucție a echipei naționale și că trebuia să le ofere mai puțin timp liber fotbaliștilor înaintea celor două meciuri extrem de importante în economia calificării la Campionatul Mondial din 2026.</p>
<p>„Dacă are el timp să facă reconstrucție, poate să facă. Părerea mea e că nu mai are timp. Dacă nu am fi învins Cipru, mai avea timp de reconstrucții? Nu cred. La echipa națională trebuie să te califici. Eu țin minte stilul lui Lucescu la națională. Pleca prin America de Sud o săptămână. Acum nu mai ai timp de așa ceva. Vii cu trei zile înainte de meci, pregătești jocul cu câteva luni înainte, teoretic, mai mult vorbind cu jucătorii. Înainte de meci nu ai timp!</p>
<p>Acum am rămas surprins, pentru că jucătorii au avut prea multă libertate și nu au mai avut același randament fizic. Trebuiau să vină la antrenament în fiecare zi, după campionat să aibă 2-3 zile libere și apoi să vină la cantonament și să se pregătească.</p>
<p>Își reproșează (n.r. Mircea Lucescu)? Păi trebuia să facă lucrul acesta, are experiență fantastică. Trebuia să se gândească la asta. Eu aș putea spune că jucătorii nu au fost fizic 100%. Ritmul de joc al austriecilor ne-a pus în dificultate”, a declarat Victor Pițurcă, conform <span>digisport.ro</span>.</p>
<h2><span>România, doar șase puncte în patru etape</span></h2>
<p>România are o misiune dificilă în Grupa H din preliminariile pentru Campionatul Mondial din 2026. În patru etape disputate, „tricolorii” au obținut doar șase puncte, după ce au înregistrat două victorii și două înfrângeri.</p>
<p>În primul meci disputat, trupa pregătită de Mircea Lucescu a cedat, pe teren propriu, scor 0-1, în fața Bosniei. În a doua etapă, „tricolorii” s-au impus în San Marino, scor 5-1, în timp ce în a treia rundă, disputată la Viena, în fața Austriei, <span>România a cedat cu scorul de 2-1</span>.</p>
<p>A doua victorie a românilor a venit în a patra etapă, pe Arena Națională din București, în fața naționalei din Cipru, scor 2-0.</p>

]]></description>
    </item>
  </channel>
</rss>
