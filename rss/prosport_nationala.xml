<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Victor Pițurcă rupe tăcerea despre afacerea care l-a adus la DNA: „Era un întreg arsenal pentru COVID”</title>
      <link>https://www.prosport.ro/diverse/victor-piturca-rupe-tacerea-despre-afacerea-care-l-a-adus-la-dna-era-un-intreg-arsenal-pentru-covid-20199805</link>
      <description><![CDATA[<img src="https://www.prosport.ro/wp-content/uploads/2025/06/Victor-Piturca-rupe-tacerea-despre-afacerea-care-l-a-adus-la-DNA-„Era-un-intreg-arsenal-pentru-COVID.webp"/><br/><p>Victor Pițurcă (69 de ani) a vorbit deschis despre afacerea care i-a dus pe el și pe fiul Alexandru Pițurcă (41) la Direcția Națională Anticorupție (DNA).</p>
<p>Fostul selecționer al naționalei României a mărturisit că societatea nu se ocupa doar cu vânzarea de măști de protecție, ci avea în gestiune un „întreg arsenal pentru Covid”, virusul care a speriat întreaga planetă în 2020.</p>
<h2><span>Ce a spus Victor Pițurcă despre momentul în care el și fiul său au fost duși la DNA</span></h2>
<p>În luna ianuarie a anului 2023, <span>Victor Pițurcă a fost reținut la DNA</span>, pentru a fi audiat cu privire la un dosar despre care <span>ProSport</span> a informat încă din septembrie 2022.</p>
<p>Tot în ianuarie 2023, <span>la DNA a fost chemat și Alexandru Pițurcă</span>, fiul fostului selecționer al naționalei României, în cazul căruia s-a cerut chiar și impunerea măsurii de arest preventiv. Însă, instanța a respins solicitarea procurorilor.</p>
<p>Pe scurt, cei doi au fost subiectele principale ale unui dosar care a vizat achiziționarea de măști de protecție în perioada pandemiei de Covid-19. Investiția s-a făcut prin intermediul unei afaceri demarate de Alexandru Pițurcă, însă în spatele căreia s-ar fi aflat, din postura de finanțator, Victor Pițurcă.</p>
<p>Fostul selecționer a oferit toate detaliile la DNA, după care a fost plasat sub control judiciar. Iar acum, la mai bine de doi ani distanță, Victor Pițurcă a revenit cu noi detalii în spațiul public:</p>
<blockquote><p>Nu ai văzut ce mi s-a întâmplat mie acum doi ani și ceva? Păi ai văzut de doi ani și ceva că s-a mai auzit ceva? Nu! Tace toată lumea mâlc. Cum dracu’ au găsit afacerea asta? Nu era vorba de măști, era vorba de un întreg arsenal pentru Covid. Eu nu aveam nicio treabă, decât faptul că i-am dat bani fiului meu să facă afacerea, una foarte corectă. (n.r. – O sumă importantă i-ați dat, nu?) Bineînțeles că i-am dat o sumă importantă. De fapt asta a fost vina mea, că am cumpărat influență, auzi! Eu cumpăram influență care eram cu banii, ce influență să cumpăr eu? Ce mă interesa pe mine?”, a declarat Victor Pițurcă, citat de <span>Cancan.ro</span>.</p></blockquote>
<h2><span>Victor Pițurcă e liber de contract din ianuarie 2020</span></h2>
<p>Victor Pițurcă nu s-a mai aflat sub contract cu un club de fotbal din ianuarie 2020, atunci când s-a despărțit de Universitatea Craiova după doar 16 meciuri.</p>
<p>Recent, <span>Victor Pițurcă a fost pus de fanii Stelei pe lista de potențiali înlocuitori ai lui Daniel Oprița</span>, însă în cele din urmă, antrenorul „militarilor” nu a mai plecat la Sepsi.</p>
<p>Pe scurt, Oprița mai are contract cu Steaua București până la data de 30 iunie 2026, iar Clubul Sportiv al Armatei nu a dorit să îi dea acceptul pentru un transfer în Covasna.</p>

]]></description>
    </item>
    <item>
      <title>Transferul lui Dennis Man e iminent. Parma a recunoscut totul</title>
      <link>https://www.prosport.ro/fotbal-extern/transferul-lui-dennis-man-e-iminent-parma-a-recunoscut-totul-20199817</link>
      <description><![CDATA[<img src="https://www.prosport.ro/wp-content/uploads/2025/06/Transferul-lui-Dennis-Man-e-iminent.-Parma-a-recunoscut-totul-1400x779.jpg"/><br/><p>Transferul lui Dennis Man (26 de ani) de la Parma s-ar putea materializa în această vară, Lazio Roma fiind una dintre echipele despre care se spune că insistă pentru achiziția internaționalului român.</p>
<p>Pe de altă parte, Parma nu s-ar opune nici ea mutării, ci din contră. Prin vocea directorul general, gruparea care s-a salvat de la retrogradare a transmis că Man are șanse mari să schimbe tricoul înainte de startul sezonului 2025-2026.</p>
<h2><span>Lazio a primit undă verde din partea clubului Parma! Detalii noi despre transferul lui Dennis Man</span></h2>
<p><span>Transferul lui Dennis Man la Lazio este</span> unul dintre cele mai arzătoare subiecte din fotbalul italian în aceste zile.</p>
<p>Man a semnat oficial un contract de colaborare cu impresarul italian Giuseppe „Beppe” Riso, care se află în relații bune cu Lazio și unde are deja un star, anume Nicolo Rovella (23 de ani), un mijlocaș defensiv care se poate mândri cu 4 apariții bifate în tricoul „Squadrei Azzurra”.</p>
<p>S-a vehiculat că <span>Lazio ar dori să îl transfere pe Dennis Man, însă Parma ar solicita un preț de 20.000.000</span>, care ar putea fi considerat mare de trupa antrenată de Maurizio Sarri (66).</p>
<p>Directorul general al Parmei a fost contactat pentru a fi întrebat despre situația internaționalului român și, fără să ofere detalii cu privire la sumă, Federico Cherubini a lăsat de înțeles că Dennis Man ar putea fi protagonistul unui transfer în această vară.</p>
<blockquote><p>Man? Ar putea exista condițiile plecării, și pentru el, și pentru Sohm, și pentru alții. Sunt băieți care au oferit mult Parmei. Sunt jucători sosiți când echipa era în Serie A, au rămas în anii dificili din Serie B și au readus Parma acolo unde merită să fie. Ca în toate ciclurile, vine un moment când e corect să susținem alte variante”, a declarat Federico Cherubini, în calitate de director general al clubului, potrivit <span>Gazzetta di Parma</span>.</p></blockquote>
<h2><span>Cota lui Dennis Man a suferit o nouă scădere</span></h2>
<p>Prețul de 20.000.000 de euro despre care se spune că este solicitat de Parma pare ceva cam mare și în raport cu noua cotă a internaționalului român de pe site-ul de specialitate Transfermarkt.</p>
<p>Dacă înainte de 17 iunie era evaluat la 12.500.000 de euro, Dennis Man a ajuns acum să aibă o cotă de piață de 10.000.000 de euro, adică fix jumătate din suma vehiculată în cazul unui transfer pe axa Parma-Lazio.</p>
<p>În plus, statisticile înregistrate de fotbalist pe parcursul sezonului 2024-2025 nu sunt nici ele încurajatoare. În 33 de meciuri jucate în Serie A, Man a contribuit cu 4 goluri și 5 pase decisive. Însă, mai toate reușitele din dreptul său s-au consemnat în prima jumătate a stagiunii, respectiv în intervalul august-decembrie 2024.</p>

]]></description>
    </item>
    <item>
      <title>Vestea care schimbă totul pentru băieții de la România U19</title>
      <link>https://www.prosport.ro/euro-u19-2025/vestea-care-schimba-totul-pentru-baietii-de-la-romania-u19-20199865</link>
      <description><![CDATA[<img src="https://www.prosport.ro/wp-content/uploads/2025/06/Vestea-care-schimba-totul-pentru-baietii-de-la-Romania-U19-1400x1053.jpg"/><br/><p>Semifinala EURO 2025 U19 dintre România U19 și Țările de Jos U19 se dispută, luni, 23 iunie, de la ora 21:00, pe stadionul Giulești, iar interesul pentru partidă este ridicat.</p>
<p>Potrivit <span>FRF</span>, mai sunt disponibile mai puțin de 2.000 de bilete pentru meciul în care „tricolorii” lui Ion Marin joacă pentru un loc în finala Campionatului European Under 19.</p>
<p>Cealaltă semifinală le pune față în față pe reprezentativele Spaniei U19 și Germaniei U19, meciul fiind programat pentru luni, 23 iunie, pe Stadionul „Arcul de Triumf”.</p>
<h2><span>România U19 joacă semifinala la EURO 2025 cu casa închisă</span></h2>
<p>Naționala antrenată de Ion Marin a obținut „biletul” spre semifinala EURO 2025 U19, după o victorie entuziasmantă în fața Danemarcei U19, scor 3-0, încheind grupa A pe locul secund, cu <span>o singură înfrângere, în fața reprezentativei Spaniei U19</span>.</p>
<p>Pentru semifinala cu reprezentativa Țărilor de Jos U19, care va avea loc pe Stadionul Giulești, FRF a anunțat că mai sunt disponibile mai puțin de 2.000 de bilete, arena având o capacitate de peste 14.000 de locuri.</p>
<p>Finala este programată pe 26 iunie, de la ora 21.00, pe Stadionul Giulești.</p>
<h2><span>România U19, lăudată de Mircea Lucescu </span></h2>
<p>Selecționerul naționalei de seniori, Mircea Lucescu, a avut cuvinte de laudă la adresa „tricolorilor” mici, după victoria cu Danemarca U19 și calificarea în semifinala EURO 2025 U19.</p>
<p>„Mi-a plăcut foarte mult cum au jucat, mi-a plăcut spiritul lor, organizarea jocului.  Dimineață, când am vorbit cu Ion Marin, i-am spus că este o echipă bună, care a jucat bine cu Muntenegru, chiar și cu spaniolii. Era normal să fie o creștere. Aș vrea ca asta să continue la meciul cu Olanda, să nu se oprească aici. Din când în când avem și chestia asta, nefavorabilă nouă, aceea de a ne relaxa după o victorie de genul ăsta, mai ales că a fost categorică.</p>
<p>Am început mai puțin bine, ei au avut niște ocazii, dar am revenit. Este extraordinar să vezi la niște jucători tineri o ambiție și o dăruire fantastice. Le-am mai spus să nu uite oriunde se vor duce că echipa națională le dă și popularitate și o imagine foarte bună, foarte multe aprecieri, prietenii. De lucrul ăsta să nu uite, indiferent cât vor cât vor rămâne peste hotare și când se vor întoarce acasă. E lucrul cel mai important. Spiritul pe care l-au arătat în seara asta trebuie să fie transmis la toate celelalte echipe”, a declarat Mircea Lucescu, după victoria cu Danemarca U19.</p>
<ul>
<li>Selecționata României U19 s-a calificat în premieră în penultimul act al competiției la EURO U19. România a devenut prima țară-gazdă, după Grecia în 2015, care ajunge în această fază a turneului.</li>
<li>În acest an, la EURO U21, în Slovacia, naționala lui Daniel Pancu nu a reușit să treacă de faza grupelor. De altfel, <span>selecționerul și-a anunțat plecarea după acest eșec</span>.</li>
</ul>

]]></description>
    </item>
    <item>
      <title>Anunț despre transferul lui Ianis Hagi în Bundesliga. Reacția momentului</title>
      <link>https://www.prosport.ro/fotbal-extern/campionate-externe/germania/anunt-despre-transferul-lui-ianis-hagi-in-bundesliga-reactia-momentului-20198663</link>
      <description><![CDATA[<img src="https://www.prosport.ro/wp-content/uploads/2025/06/Anunt-despre-transferul-lui-Ianis-Hagi-in-Bundesliga.-Reactia-momentului-1400x778.jpg"/><br/><p>Ianis Hagi este jucător liber de contract după ce în această vară și-a terminat contractul cu Rangers și nu a mai vrut să-și prelungească înțelegerea cu gruparea de pe „Ibrox Park”.</p>
<p>Internaționalul român are mai multe oferte pe masă, însă cea din Bundesliga, de la Borussia Monchengladbach, pare cea mai tentantă, acolo unde ar putea face față fără probleme, potrivit lui Ciprian Marica.</p>
<h2><span>Reacție de ultimă oră despre transferul lui Ianis Hagi în Germania</span></h2>
<p>Ianis Hagi și-a terminat în această vară contractul cu Rangers și este în momentul de față jucător liber de contract. Statut care îi va conferi un mare avantaj în negocierile cu echipele doritoare.</p>
<p>Mijlocașul naționalei României <span>are deja mai multe oferte pe masă</span>, însă cea din Bundesliga, de la Borussia Monchengladbach, pare cea mai atractivă. Propunerea din Germania pentru băiatul lui Gică Hagi a ajuns și la urechile lui Ciprian Marica. Acesta este de părere că internaționalul român ar putea juca la fel de bine și în Germania.</p>
<p>Totuși, fostul atacant al primei reprezentative este convins însă că lui Ianis i s-ar potrivi cel mai bine La Liga. Paradoxal, dar românul nu a dat deloc satisfacție în urmă cu un sezon în tricoul lui Alaves.</p>
<p>„Pentru Ianis, cel mai important este să fie sănătos. Va fi important ca, unde va merge, să-l dorească antrenorul. Atunci când antrenorul te dorește, te și forțează. Are nevoie de asta, vine după o accidentare.</p>
<p>Eu cred că avea mult mai multe de arătat în Spania, cred că este campionatul care i se potrivește cel mai mult, dar îl văd și în Bundesliga, fără probleme”, a spus Ciprian Marica pentru <span>PRO TV</span>.</p>
<p><img alt="" class="size-large wp-image-20198665" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1400x933.jpg" srcset="https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1400x933.jpg 1400w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-768x512.jpg 768w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1536x1024.jpg 1536w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-2048x1365.jpg 2048w" width="1400"/></p>
<h2><span>Exclude o revenire în fotbalul românesc. „Decizia mea este să rămân în străinătate. Sper să iau cea mai bună decizie”</span></h2>
<p>Dorit de Rapid, FCSB și chiar de nou-promovata Metaloglobus, Ianis Hagi <span>nu vrea să audă de o eventuală revenire în Superligă</span>. Prioritatea sa este să rămână să evolueze peste hotare, iar acum este focusat să aleagă împreună cu familia și agentul său, cea mai bună echipă unde să evolueze meci de meci și să fie apreciat așa cum se cuvine.</p>
<p>„Le mulțumesc tuturor care au vorbit despre mine și s-au interesat, însă decizia mea este să rămân în străinătate. Vedem, încă analizez. Într-adevăr, am fost în ultimele 6 luni de contract cu Rangers. Contacte au fost, convorbiri, conversații cu diferite echipe, este normal. Sper doar să fiu inspirat să iau cea mai bună decizie”, a spus Ianis Hagi.</p>
<ul>
<li>Ianis Hagi a evoluat în 32 de partide pentru Rangers, reușind să marcheze 5 goluri și să livreze șapte pase decisive</li>
<li>Viitorul Constanța, Fiorentina, KRC Genk, Rangers și Deportivo Alaves sunt echipele bifate până acum în cariera sa</li>
</ul>

]]></description>
    </item>
    <item>
      <title>Meme Stoica, atac fără precedent împotriva fotbalistului din naționala României: „Îți cade mingea-n cap”</title>
      <link>https://www.prosport.ro/fotbal-intern/nationala/meme-stoica-atac-fara-precedent-impotriva-fotbalistului-din-nationala-romaniei-iti-cade-mingea-n-cap-20198656</link>
      <description><![CDATA[<img src="https://www.prosport.ro/wp-content/uploads/2025/06/Meme-Stoica-atac-fara-precedent-impotriva-fotbalistului-din-nationala-Romaniei-„Iti-cade-mingea-n-cap-1400x778.jpg"/><br/><p>Meme Stoica s-a lansat într-o adevărată tiradă, în direct la TV. Ținta a fost chiar George Pușcaș, atacantul care se putea lăuda până mai ieri cu prezențe constante în naționala României.</p>
<p>Acesta și-a făcut debutul în mandatul lui Cosmin Contra, iar de atunci a bifat 46 de meciuri, contribuind cu 11 goluri. După instalarea lui Mircea Lucescu a ieșit, însă, din circuit.</p>
<p>Înaintea meciului cu Lituania din septembrie 2024, atacantul și-a exprimat dorința de a părăsi lotul, pe motiv că nu a fost luat în calcul. Atât el, cât și selecționerul <span>au negat presupusul conflict</span>, dar de atunci nu s-a mai pus problema convocării.</p>
<h2><span>Meme Stoica a dat de pământ cu George Pușcaș</span></h2>
<p>Chiar dacă a precizat că nu-l consideră un jucător lipsit de calități, făcând referire la perioada petrecută în Championship, cel de-al doilea eșalon al Angliei, Meme Stoica a avut un discurs extrem de dur la adresa lui George Pușcaș. Atitudinea a fost principalul motiv pentru care l-a taxat.</p>
<blockquote><p>„Eu pe Pușcaș nu l-aș lua nici dacă mi-ar pune cineva pistolul la tâmplă. I-aș spune că prefer să jucăm în zece. Nu neapărat ca nu are calități, pentru că are forță și a făcut un campionat bun în Championship, dar e un jucător atât de rudimentar, nu poate să-mi placă niciodată.</p>
<p> </p>
<p>Când îl vedeam cu chestiile alea în cap… Înțeleg să-ți faci tot felul de frizuri când ești fotbalist și echipa începe cu tine, dar când te văd cu d-alea în cap de parcă vii din «Vikingii», iar ție îți cade mingea în cap, iartă-mă, nu pot fi de acord cu așa ceva”, a răbufnit managerul general al FCSB, la <span>Prima Sport</span>.</p></blockquote>
<h2><span>Pușcaș, lăudat de presa turcă: „Turnul românesc”</span></h2>
<p>În ciuda criticilor, „vârful” de 29 de ani a avut evoluții destul de bune în Turcia, la Bodrum FK. 11 goluri și 4 pase decisive<span> și-a trecut în cont</span> de-a lungul celor 38 de apariții din stagiunea recent încheiată, iar presa locală l-a lăudat.</p>
<blockquote><p>„Turnul românesc, George Pușcaș, care a mai jucat la echipe precum Inter, Reading, Benevento și Genoa în cariera sa, a prins din nou viață la Bodrum FK.</p>
<p> </p>
<p>Puşcaş a marcat împotriva unor echipe precum Konyaspor, Adanademirspor (două goluri), Antalyaspor, Beşiktaş, Başakşehir şi Hatayspor în meciurile pe care le-a jucat în Super Lig. Contractul său se încheie pe 30 iunie 2027.</p>
<p> </p>
<p>Perioada sa bună a continuat și în meciurile din Cupa Turciei, Pușcaș marcând 3 goluri împotriva lui Kastamonuspor și a pasat decisiv în duelurile cu Kastamonuspor, Kırklarelispor și Antalyaspor”, au scris cei de la <span>XBodrum</span>.</p></blockquote>

]]></description>
    </item>
  </channel>
</rss>
