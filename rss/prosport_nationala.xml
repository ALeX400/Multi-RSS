<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Biletele pentru România – Austria se vând cu viteză mare! Câte s-au dat deja</title>
      <link>https://www.prosport.ro/fotbal-intern/nationala/biletele-pentru-romania-austria-se-vand-cu-viteza-mare-cate-s-au-dat-deja-20287635</link>
      <description><![CDATA[<img src="https://www.prosport.ro//wp-content/uploads/2025/10/Biletele-pentru-Romania-–-Austria-se-vand-cu-viteza-mare-Cate-s-au-dat-deja.jpg"/><br/><p>Românii se pregătesc să ia cu asalt Arena Națională pentru meciul România – Austria. S-au vândut deja o mare parte din bilete.</p>
<p>Naționala României are parte de o susținere incredibilă chiar dacă rezultatele din campania de calificare la Campionatul Mondial din 2026 nu se ridică la nivelul așteptărilor. Nici <span>jocul elevilor lui Mircea Lucescu </span>nu e strălucit, dar românii se grăbesc să prindă bilete la fiecare meci. Cu doar 11 zile înaintea meciului decisiv pentru calificarea directă la Mondialul din 2026 s-au vândut 25.000 de bilete.</p>
<h2><span>România – Austria ar putea să se joace cu casa închisă: peste 25.000 de bilete vândute deja</span></h2>
<p>Urmează partida retur a „tricolorilor” cu favorita grupei H, Austria. Va fi un meci important deoarece fără o victorie cu austriecii, elevii lui Lucescu își pot pregăti bagajele pentru baraj.</p>
<p>România ocupă abia locul 3, cu 7 puncte acumulate în 5 meciuri. Cu o victorie, se poate apropia la doar 2 puncte față de Austria, națională care are și un meci mai puțin. <span>Șanse matematice încă mai sunt</span>, dar pe teren „tricolorii” nu au arătat că pot reveni și în clasament pe primele locuri.</p>
<p>Doar primul loc obține biletele pentru Mondialul din SUA, Mexic și Canada. Locul 2 asigură prezența la baraj, acolo unde naționala e deja calificată, grație câștigării grupei din Nations League. Totuși, locul 2 din grupa H poate crește șansele ca „tricolorii” să aibă parte de un adversa mai facil în drumul spre Cupa Mondială.</p>
<p>Partida de pe Arena Națională generează un interes foarte mare din partea fanilor români. Peste 25.000 de bilete s-au vândut deja cu 11 zile înaintea meciului, notează <span>as.ro</span>. Până la ora meciului s-ar mai putea vinde peste 20.000 de bilete sau de ce nu, chiar să fie sold out și să se joace cu casa închisă.</p>
<h3><span>Preț bilete România – Austria</span></h3>
<p>În prezent, mai sunt disponibile bilete la categoriile 2,3 și 4. Prețul biletelor diferă în funcție de zona arenei în care sunt achiziționate. Pentru biletele de la inelul 3 al tribunelor, prețul este de 75 de lei, în timp ce prețul biletelor de la peluze este între 40 și 50 de lei.</p>
<p>Aceleași prețuri sunt și pentru amicalul cu Moldova, selecționata împotriva căreia va evolua cu trei zile înaintea duelului „de foc” cu austriecii. Pentru acest amical, fanii nu s-au îngrămădit să își achiziționeze bilete, astfel că mai sunt disponibile locuri și la categoria 1 (100 lei), dar și la VIP (400-650 lei).</p>
<p>În luna noiembrie, România se va mai duela cu Bosnia și San Marino, în ultimele două partide din preliminariile Cupei Mondiale.</p>

]]></description>
    </item>
    <item>
      <title>Importanța lui Ianis Hagi pentru România: „Poate decide meciul”</title>
      <link>https://www.prosport.ro/fotbal-intern/nationala/importanta-lui-ianis-hagi-pentru-romania-poate-decide-meciul-20287750</link>
      <description><![CDATA[<img src="https://www.prosport.ro//wp-content/uploads/2025/09/Ianis-Hagi-da-marea-lovitura-in-secret-„Va-semna-cu-o-echipa-importanta.jpg"/><br/><p>Mihai Stoichiță, director tehnic al Federației Române de Fotbal, a vorbit recent despre Ianis Hagi și despre cât de important este internaționalul român pentru prima reprezentativă.</p>
<p>Acesta consideră că fiul lui Gică Hagi, care în prezent evoluează în Turcia, la Alanyaspor, poate fi un jucător decisiv pentru naționala pregătită de Mircea Lucescu.</p>
<h2><span>Mihai Stoichiță îl laudă pe Ianis Hagi</span></h2>
<p><span>Ianis Hagi, cel care a stat o lungă perioadă fără echipă</span>, după ce s-a despărțit de Glasgow Rangers, a ajuns în Turcia, la Alanyaspor, iar acest lucru l-a convins pe Mircea Lucescu să îl includă pe<span> lista preliminară a convocărilor pentru acțiunea din octombrie</span>, când România va da piept cu Republica Moldova, într-o partidă amicală, și cu Austria, în preliminariile Campionatului Mondial din 2026.</p>
<p>Acum, Mihai Stoichiță, cel care ocupă funcția de director tehnic al Federației Române de Fotbal, a vorbit despre Ianis Hagi și a explicat de ce acesta este un jucător important pentru prima reprezentativă. Stoichiță consideră că internaționalul român, care a început să evolueze în Turcia, poate fi un jucător decisiv pentru naționala pregătită de Mircea Lucescu.</p>
<p>„Dacă stai bine să te gândeşti, Ianis, când a jucat, a şi decis anumite calificări. A jucat, a făcut 2-1 şi ne-a liniştit pe toţi atunci. Nu am mai stat cu inima în gât că e 1-1 şi că se putea întâmpla orice. A marcat, a jucat bine.</p>
<p>Ianis e un jucător de valoare. E un jucător care face parte din galeria celor care pot decide un meci în orice moment”, a declarat Mihai Stoichiță, conform <span>as.ro</span>.</p>
<p>Ianis Hagi a bifat trei apariții pentru Alanyaspor în actualul sezon competițional. Conform platformei de specialitate Transfermarkt, acesta este cotat în acest moment la suma de 1.5 milioane de euro.</p>
<h2><span>Cum arată lista stranierilor </span></h2>
<p>PORTARI<br/>
Horațiu MOLDOVAN (Real Oviedo | Spania, 16/0), Răzvan SAVA (Udinese | Italia, 0/0, Ionuț RADU (Celta de Vigo | Spania, 4/0);</p>
<p>FUNDAȘI<br/>
Andrei RAȚIU (Rayo Vallecano | Spania, 33/1), Deian SORESCU (Gaziantep FK | Turcia, 23/0), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Ionuț NEDELCEARU (Akron Togliatti | Rusia, 27/2), Radu DRĂGUȘIN (Tottenham | Anglia, 27/1), Lisav EISSAT (Maccabi Haifa | Israel, 0/0);</p>
<p>MIJLOCAȘI<br/>
Marius MARIN (Pisa | Italia, 33/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 84/15), Ianis HAGI (Alanyaspor | Turcia, 47/6), Alexandru MITRIȚĂ (Zhejiang FC | China, 26/4);</p>
<p>ATACANȚI<br/>
Dennis MAN (PSV | Țările de Jos, 39/10), Valentin MIHĂILĂ (Caykur Rizespor | Turcia, 31/5), Florinel COMAN (Al-Gharafa | Qatar, 20/2), Denis DRĂGUȘ (Eyüpspor | Turcia, 26/7).</p>
<p>De menționat este că lotul final, care va fi format dintr-o parte dintre stranierii de mai sus plus jucătorii din competiția internă, va fi anunțat ulterior de către Federația Română de Fotbal.</p>

]]></description>
    </item>
    <item>
      <title>Ultimele detalii despre revenirea lui Borza la Rapid. „A făcut din nou o radiografie”</title>
      <link>https://www.prosport.ro/fotbal-intern/superliga/ultimele-detalii-despre-revenirea-lui-borza-la-rapid-a-facut-din-nou-o-radiografie-20287128</link>
      <description><![CDATA[<img src="https://www.prosport.ro//wp-content/uploads/2025/10/Ultimele-detalii-despre-revenirea-lui-Borza-la-Rapid.-„A-facut-din-nou-o-radiografie.webp"/><br/><p>Victor Angelescu (40 de ani), acționar minoritar al celor de la Rapid București, a oferit ultimele detalii despre revenirea lui Andrei Borza (19).</p>
<p>Talentatul fundaș stânga s-a accidentat la începutul lunii septembrie, în timpul convocării de la naționala mare a României.</p>
<h2><span>Vești mai puțin bune pentru Rapid! Revenirea lui Andrei Borza se lasă așteptată</span></h2>
<p>Andrei Borza a jucat ultimul meci oficial pe 29 august, atunci când a pasat decisiv la unul dintre golurile consemnate în confruntarea Rapid București – UTA Arad 2-0, din etapa 8 a Superligii.</p>
<p>Ulterior, Borza a fost convocat la naționala mare a României pentru meciurile cu Canada și Cipru și era așteptat să debuteze în tricoul primei reprezentative. Însă, încă dinaintea meciului amical cu nord-americanii, Andrei Borza a suferit o accidentare și nu l-a mai putut ajuta pe Mircea Lucescu.</p>
<p>Imediat după accidentare, <span>Victor Angelescu a anunțat că Andrei Borza va lipsi de pe teren între 4 și 5 săptămâni</span>. Iar în ultimele zile din septembrie, același <span>Angelescu a transmis că verdictul inițial al medicilor se menține, anume 4-5 săptămâni în cazul accidentării lui Borza</span>.</p>
<p>Însă, ultimele informații au sugerat posibilitatea ca fundașul stânga să nu mai joace deloc în 2025, astfel că acționarul minoritar al Rapidului a fost contactat pentru a oferi noi detalii. Victor Angelescu a confirmat că revenirea lui Borza se va mai lăsa așteptată ceva timp, după ce perioada de recuperare a fost prelungită cu minim o săptămână. Însă, oficialul Rapidului a lăsat de înțeles că nu se pune problema ca fotbalistul să rateze toate meciurile din acest an:</p>
<p>„(n.r. – Borza urma să absenteze până în 2026? Care e situaţia lui?) Situaţia e aceeaşi. Săptămâna aceasta i s-a scos gheata şi a făcut din nou o radiografie. Am înţeles că va trebui să o mai poarte încă o săptămână, după care va începe alergările. Problema este la degetul mic, o zonă destul de complicată. Trebuie să vedem şi cum se simte el. Iniţial, doctorul ne-a spus că va dura în jur de 5 săptămâni, acum înţeleg că sunt aproximativ 6. Aşadar, peste o săptămână ar trebui să se încalţe normal, să renunţe la gheată şi să înceapă alergările, în funcţie de cum se simte. Va avea nevoie de timp şi va trebui să revină treptat la un ritm normal”, a declarat Victor Angelescu, la <span>Prima Sport</span>.</p>
<h2><span>Câte meciuri a jucat Borza în acest sezon</span></h2>
<p>Andrei Borza a apucat să joace doar 8 partide oficiale în sezonul 2025-2026, în care a contribuit pe plan ofensiv cu două pase decisive.</p>
<p>Pierderea sa este una grea pentru antrenorul Costel Gâlcă, deoarece Borza reprezenta principala variantă a rapidiștilor pentru acoperirea regulii U21.</p>
<p>Conform site-ului de specialitate Transfermarkt, cota de piață a lui Andrei Borza este de 2.5 milioane de euro.</p>

]]></description>
    </item>
    <item>
      <title>„Săptămâna FCSB” la națională. Oferta lui Gigi Becali pentru Mircea Lucescu: „Dacă am trei titulari, mă interesează. Dacă am cinci, fac rugăciune pentru el”</title>
      <link>https://www.prosport.ro/fotbal-intern/nationala/saptamana-fcsb-la-nationala-oferta-lui-gigi-becali-pentru-mircea-lucescu-daca-am-trei-titulari-ma-intereseaza-daca-am-cinci-fac-rugaciune-pentru-el-20287266</link>
      <description><![CDATA[<img src="https://www.prosport.ro//wp-content/uploads/2025/10/„Saptamana-FCSB-la-nationala.-Oferta-lui-Gigi-Becali-pentru-Mircea-Lucescu-„Daca-am-trei-titulari-ma-intereseaza.-Daca-am-cinci-fac-rugaciune-pentru-el.webp"/><br/><p>Gigi Becali (67 de ani) nu e nerăbdător să vadă meciurile echipei naționale cu Moldova și Austria și spune că nici măcar nu își va bate capul cu cele două confruntări în eventualitatea în care Mircea Lucescu (80) nu va trimite pe teren cel puțin trei titulari de la FCSB.</p>
<p>Totuși, în cazul în care selecționerul va miza pe cel puțin trei fotbaliști ai campioanei României, miliardarul din Pipera va fi interesat să vadă partidele din octombrie.</p>
<h2><span>Ce a spus Gigi Becali despre meciurile României cu Moldova și Austria. Patronul FCSB i-a transmis un mesaj clar lui Mircea Lucescu</span></h2>
<p>Pauza generată de meciurile echipelor naționale se apropie cu pași repezi, astfel că Gigi Becali, patronul campioanei ultimelor două sezoane din Superliga, a fost contactat pentru a fi întrebat despre duelurile care îi așteaptă pe fotbaliștii lui Mircea Lucescu.</p>
<p>România va primi vizita Moldovei pe Arena Națională, într-o partidă amicală care e programată pe 9 octombrie, de la ora 21:00. Ulterior, <span>tot la București va veni și reprezentativa Austriei, pentru o dispută din preliminariile Campionatului Mondial</span>. Confruntarea din urmă menționată e programată pe 12 octombrie, de la ora 21:45.</p>
<p>În stilul caracteristic, Gigi Becali a spus că nu e tocmai nerăbdător să vadă meciurile României. Patronul FCSB a lăsat de înțeles că va deschide televizorul doar în eventualitatea în care Mircea Lucescu va miza pe câte trei titulari de la echipa sa în disputele cu Moldova și Austria. În schimb, dacă pe teren vor fi cinci fotbaliști de la FCSB, Gigi Becali își va schimba radical atitudinea și va apela la obișnuitele rugăciuni:</p>
<p>„Dacă am trei jucători titulari, atunci ajunge să mă intereseze. Dacă nu am trei, nu mă interesează deloc. (n.r. Despre accidentarea suferită de Denis Drăguș) O să joace Bîrligea în locul lui. Când ajunge mingea la Bîrligea e pericol numai că a ajuns la el, chiar dacă o pierde. Așa simt eu. După ce Bîrligea a pus piciorul pe minge, mai ales dacă a ajuns în careu, e pericol. Am văzut mișcările lui, driblează trei inși dintr-o fentă. Mie îmi place mai mult de el acum, chiar dacă nu mai dă goluri. A crescut mult mai mult decât acum un an. Dacă îmi joacă cinci jucători la națională, fac rugăciune pentru Lucescu. Părerea mea, Drăguș trebuie sî joace în stânga, iar Bîrligea atacant și e forță mare. Dacă își revine și Man în dreapta, că Man e fotbalist, suntem și noi o putere. Trebuie să schimbe la mijloc cu Marinii ăia (n.r. Răzvan Marin și Marius Marin). Eu îmi spun părerea, nu-i jignesc pe oameni. La fotbal trebuie viteză”, a declarat Gigi Becali, citat de <span>Fanatik</span>.</p>
<h2><span>Are o pretenție și pentru postul de portar</span></h2>
<p>De curând, impresarul <span>Giovanni Becali a sărit la gâtul lui Mircea Lucescu</span> și l-a condamnat pentru faptul că nu îi oferă mai multe șanse lui Ștefan Târnovanu. Agentul chiar a spus răspicat că portarul FCSB ar trebui să fie titular cu Austria și se pare că vărul său, Gigi Becali, e de aceeași părere:</p>
<p>„Târnovanu e cel mai bun portar, face ravagii, și tu nu-l bagi? Hai să fim serioși, nu mă mai interesează de națională. Dacă joacă Târnovanu, mă interesează echipa națională”, a mai declarat Gigi Becali, conform aceleiași surse.</p>
<p>Mircea Lucescu urmează să anunțe lotul final pentru meciurile cu Moldova și Austria de pe o zi pe alta. Momentan, în spațiul public este disponibilă doar lista preliminară, care cuprinde stranierii. Însă, nici de pe aceasta nu au lipsit surprizele, iar cea mai mare a fost apariția lui Lisav Eissat, de la Maccabi Haifa, fundaș care a devenit eligibil selecției de curând.</p>
<p>Mai jos lista preliminară pentru meciurile cu Moldova și Austria:</p>
<ul>
<li>PORTARI<br/>
Horațiu MOLDOVAN (Real Oviedo | Spania, 16/0), Răzvan SAVA (Udinese | Italia, 0/0, Ionuț RADU (Celta de Vigo | Spania, 4/0);</li>
<li>FUNDAȘI<br/>
Andrei RAȚIU (Rayo Vallecano | Spania, 33/1), Deian SORESCU (Gaziantep FK | Turcia, 23/0), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Ionuț NEDELCEARU (Akron Togliatti | Rusia, 27/2), Radu DRĂGUȘIN (Tottenham | Anglia, 27/1), Lisav EISSAT (Maccabi Haifa | Israel, 0/0);</li>
<li>MIJLOCAȘI<br/>
Marius MARIN (Pisa | Italia, 33/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 84/15), Ianis HAGI (Alanyaspor | Turcia, 47/6), Alexandru MITRIȚĂ (Zhejiang FC | China, 26/4);</li>
<li>ATACANȚI<br/>
Dennis MAN (PSV | Țările de Jos, 39/10), Valentin MIHĂILĂ (Caykur Rizespor | Turcia, 31/5), Florinel COMAN (Al-Gharafa | Qatar, 20/2), Denis DRĂGUȘ (Eyüpspor | Turcia, 26/7).</li>
</ul>

]]></description>
    </item>
    <item>
      <title>Cine trebuie să apere în România – Austria: Horațiu Moldovan, Ionuț Radu, Ștefan Târnovanu sau Răzvan Sava? Și cine rămâne în afara lotului? Jurnaliștii ProSport deschid cu argumente speciale o dezbatere provocatoare</title>
      <link>https://www.prosport.ro/fotbal-intern/nationala/cine-trebuie-sa-apere-in-romania-austria-horatiu-moldovan-ionut-radu-stefan-tarnovanu-sau-razvan-sava-si-cine-ramane-in-afara-lotului-jurnalistii-prosport-deschid-cu-argumente-speciale-o-dezbat-20285548</link>
      <description><![CDATA[<img src="https://www.prosport.ro//wp-content/uploads/2025/10/Cine-trebuie-sa-apere-in-Romania-Austria-Horatiu-Moldovan-Ionut-Radu-Stefan-Tarnovanu-sau-Razvan-Sava-Jurnalistii-ProSport-deschid-cu-argumente-speciale-o-dezbatere-provocatoare.jpg"/><br/><p>După un amical cu Moldova în 9 octombrie, săptămâna viitoare, locul adversarului pentru tricolori pe Arena Națională va fi luat, la trei zile distanță, de Austria, în preliminariile CM 2026. Meciul decisiv pentru șansele noastre de a mai prinde locul 2 în grupă și, implicit, o soartă mai bună pentru barajul de Mondial. Spre locul 1 și calificarea directă, misiunea a devenit deja un vis…</p>
<p>Situația portarului naționalei este una mai provocatoare poate ca oricând, în ultimii ani. De ce? România în mandatul lui Edi Iordănescu a început preliminariile EURO 2024 cu Ionuț Radu titular. Acesta a devenit rezervă la club, astfel că prima opțiune a devenit Horațiu Moldovan. La rându-i rezervă după transferul la Atletico Madrid, i-a lăsat locul pentru turneul final EURO 2024 lui Florin Niță.</p>
<p>Evoluții de excepție ale veteranului în Germania, iar Niță a fost titularizat inclusiv de Mircea Lucescu, noul selecționer, în debutul preliminariilor CM 2026. După 0-1 cu Bosnia-Herțegovina la București, în poartă a reapărut Moldovan. Între timp, Niță a rămas fără echipă. Moldovan e rezervă la Oviedo. Dar Ionuț Radu joacă meci de meci la Celta Vigo, în La Liga și Europa League! În vreme ce Ștefan Târnovanu și-a așteptat „cuminte” rândul, după un sezon excelent cu FCSB pe plan intern și în Europa League, continuând acum pe aceleași două orizonturi.</p>
<p>Ca să putem învinge Austria la București avem nevoie, înainte de toate, de o defensivă „beton”, cu evoluții sigure ale fundașilor și portarului. Cine trebuie să apere în România – Austria: Horațiu Moldovan, Ionuț Radu, Ștefan Târnovanu sau Răzvan Sava? Și cine va rămâne în afara lotului lui Mircea Lucescu, pentru că doar trei portari se află mereu pe lista finală? E dezbaterea provocatoare pe care <span>Gabriel Berceanu</span> și <span>Daniel Nazare</span> o lansează în episodul din această miercuri a rubricii „Două răspunsuri, o întrebare”. La final, e rândul tău să votezi!</p>
<h2><span>Daniel Nazare: „Apără Ionuț Radu iar Moldovan, în afara lotului!”</span></h2>
<p>Horațiu Moldovan și Mircea Lucescu au jucat un rol de Stan și Bran în dubla cu Canada și cu Cipru. Așa mi se pare acum dacă privesc retrospectiv.</p>
<p>Unul dintre ei a greșit flagrant, dacă era în curtea școlii pe vremea mea lua și două șuturi în fund plus un „capac”, altul l-a apărat orbește: aveai senzația că e un avocat la un proces de divorț, apoi s-a încăpățânat să-l țină în poartă deși orice selecționer Under 50-60-70 l-ar fi scos dintre buturi. Păi, rezerva Nazare sau rezerva Berceanu cum ar fi gândit în situația respectivă? Venim degeaba aici, că oricum noi doar cărăm baloanele, aranjăm mingile, altă șansă nu avem.</p>
<p>Râdeai pe sub mustață, duceai mâna la gură dacă nu dispuneai de accesoriu, când auzeai argumentele lui Mircea cel Bătrân ori atunci când Horațiu Moldovan, altfel un tip cu bun simț, ne explica doct cum a fost considerat „criminal” după gafa de pe Arena Națională… Ai fi vrut să plângem pe umărul tău și să te iertăm la liturghia de duminică? Nu, mulțumim, la fotbal nu e niciun caz ca la biserică! Acolo nu se înjură, nu se huiduie și sigur nu se cântă imnul național înainte să spunem „Tatăl Nostru”.</p>
<p>Nici italienii nu-l menajau pe Donnarumma când o comitea, englezii l-ar fi pedepsit drastic pe Shilton ori Seaman. Niciun spectator, ultras ori chibiț de Cișmigiu n-a putut și nu va putea înțelege o mare eroare a unui portar, indiferent dacă-l chema Zoff, Kahn sau Arconada ori se numesc azi Drăghia, Gavrilaș sau Bălbărău.</p>
<div class="wp-caption aligncenter" id="attachment_20266818" style="width: 2570px"><img alt="" aria-describedby="caption-attachment-20266818" class="size-full wp-image-20266818" decoding="async" fetchpriority="high" height="1440" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-scaled.jpg" srcset="https://www.prosport.ro/wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-scaled.jpg 2560w, https://www.prosport.ro/wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-1400x787.jpg 1400w, https://www.prosport.ro/wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-768x432.jpg 768w, https://www.prosport.ro/wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-1536x864.jpg 1536w, https://www.prosport.ro/wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-2048x1152.jpg 2048w" width="2560"/><p class="wp-caption-text" id="caption-attachment-20266818">Sursa: Sport Pictures</p></div>
<p>Ne apropiem de dubla cu Moldova și Austria și trei portari se remarcă meci de meci în La Liga, în Serie A și la campioana României în cupele europene. Numele lor, în ordinea importanței și formei de moment pentru mine: Ionuț Radu, Răzvan Sava și Ștefan Târnovanu.</p>
<p>Orice selecționer, la de Victor Pițurcă la Mirel Rădoi și de la Mircea Rădulescu la Emeric Ienei, ne promitea solemn că forma de moment e cea care primează la convocare ori titularizare. Cu cât trecea timpul, indiferent de nume, se cam omitea starea de fapt. Se invocau relații proaste cu antrenorii sau antipatii ale președintelui de club, accidentări – toate ca să mascheze alegerea selecționerului.</p>
<p>Așa și cu Horațiu Moldovan, care polizează banca de rezerve la Oviedo, oraș unde totuși numele Lăcătuș are cea mai puternică rezonanță mioritică. Lucescu l-a văzut cel mai în formă comparativ cu Târnovanu și Sava la ultima acțiune. Chestie de opțiune. Nu l-au salvat nici măcar rezultatele, 0-3 cu Canada și 2-2 cu Cipru, altfel ai fi zis că nu contează ce a buchisit printre buturi „macho” din Giulești.</p>
<p>Lucescu, dacă-l menține în poartă și cu Austria, nu face decât să confirme proverbul următor: „Există unii oameni atât de încăpăţânaţi în ateismul lor încât nici atunci când sunt amenințaţi de primejdie nu recunosc puterea divină”. A spus-o Platon, unul care n-a trăit pe vremea lui Karagounis, Vassaras și Kapetanos, însă sigur a lăsat mai multe pilde decât orice român care a antrenat, cu 40 de ani între cele două mandate, echipa națională de fotbal.</p>
<div class="wp-caption aligncenter" id="attachment_20254154" style="width: 1810px"><img alt="" aria-describedby="caption-attachment-20254154" class="size-full wp-image-20254154" decoding="async" height="1200" sizes="(max-width: 1800px) 100vw, 1800px" src="https://www.prosport.ro//wp-content/uploads/2025/08/Ce-nota-a-primit-Ionut-Radu-dupa-Mallorca-–-Celta-1-1-un-meci-in-care-a-aparat-foarte-bine.jpg" srcset="https://www.prosport.ro/wp-content/uploads/2025/08/Ce-nota-a-primit-Ionut-Radu-dupa-Mallorca-–-Celta-1-1-un-meci-in-care-a-aparat-foarte-bine.jpg 1800w, https://www.prosport.ro/wp-content/uploads/2025/08/Ce-nota-a-primit-Ionut-Radu-dupa-Mallorca-–-Celta-1-1-un-meci-in-care-a-aparat-foarte-bine-1400x933.jpg 1400w, https://www.prosport.ro/wp-content/uploads/2025/08/Ce-nota-a-primit-Ionut-Radu-dupa-Mallorca-–-Celta-1-1-un-meci-in-care-a-aparat-foarte-bine-768x512.jpg 768w, https://www.prosport.ro/wp-content/uploads/2025/08/Ce-nota-a-primit-Ionut-Radu-dupa-Mallorca-–-Celta-1-1-un-meci-in-care-a-aparat-foarte-bine-1536x1024.jpg 1536w" width="1800"/><p class="wp-caption-text" id="caption-attachment-20254154">FOTO: Profimediaimages, 23.08.2025</p></div>
<p>Eu votez: Ionuț Radu titular, rezerve Târnovanu și Sava. Horațiu Moldovan, la fel ca Ianis Hagi când nu avea echipă și nu juca: afară de pe listă până-și găsește un loc de titular! Nu, n-am nimic cu Lucescu, nu-l jignesc, nu mă interesează că face aproape 81 de ani. Dar gândesc cu argumente bazându-mă pe forma de moment.</p>
<p>Puteți să nu fiți de acord cu mine. Dar, spre deosebire de selecționer, mă pot lăuda, la cântar, cu câteva kilograme de logică în plus.</p>
<h2><span>Gabriel Berceanu: „Târnovanu în poartă și rezolvarea dilemei legate de Radu”</span></h2>
<p>„El, când vine, trebuie să fie titular”. Sunt cuvintele lui Mircea Lucescu, rezumând ceea ce a „înțeles din spusele tuturor” și pe care selecționerul le-a adus drept scut când a decis, luna trecută, ca Ionuț Radu, om de bază la Celta Vigo în La Liga, să nu fie convocat. Chiar și în mandatul lui Edi Iordănescu, subiectul a existat în rândul tricolorilor.</p>
<p>Edi Iordănescu a crezut cu adevărat în Ionuț Radu. Iar acesta a fost titularul României în primele două meciuri din drumul spre EURO 2024. Doar că, punând fie și inconștient naționala pe plan secund, Radu a ales să meargă la Bournemouth în Premier League, unde era evident că va obosi pe bancă, rezervă a brazilianului Neto. Și-a pierdut locul în Generația de Suflet. Moldovan? Excelent în preliminarii. N-a mai apărat la club? Out! Cu Edi Iordănescu, lucrurile, dacă țineți minte, erau ceva mai simple și mult mai eficiente. Niță, titular! Și excelent la EURO 2024. I-a ieșit lui Edi, cu principii zidite militărește.</p>
<p>La Mircea Lucescu, atât de multe nuanțe, încât esența obiectivului se tot diluează. Horațiu Moldovan a refuzat convocarea la naționala României în toamna trecută, pentru că „și-a dorit să rămână la echipa de club pentru a-și câștiga postul de titular”. Nu e glumă, fix așa a sunat comunicatul emis de FRF! Și se anunța meci tare greu, deplasare la Priștina cu Kosovo, nu vreun amical! Dar, chiar dacă Moldovan a apărat constant și bine la Sassuolo, finalmente s-a trezit la Oviedo. Unde e rezervă absolută. Ei bine, Lucescu l-a titularizat iar la națională!</p>
<p>Nu mă leg de gafa lui Horațiu cu Canada. Fiecare greșim, în profesiile noastre, și totuși continuăm îndârjindu-ne la gândul că vom fi, astfel, mai buni. Dar decizia păstrării lui în prima echipă a României mi se pare imposibil de acceptat pentru România – Austria.</p>
<div class="wp-caption aligncenter" id="attachment_20286529" style="width: 2570px"><img alt="" aria-describedby="caption-attachment-20286529" class="size-full wp-image-20286529" decoding="async" height="1440" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-scaled.jpg" srcset="https://www.prosport.ro/wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-scaled.jpg 2560w, https://www.prosport.ro/wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-1400x787.jpg 1400w, https://www.prosport.ro/wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-768x432.jpg 768w, https://www.prosport.ro/wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-1536x864.jpg 1536w, https://www.prosport.ro/wp-content/uploads/2025/09/A-venit-verdictul-medicilor-si-Mircea-Lucescu-este-distrus.-Diagnosticul-e-clar-atacantul-rateaza-meciul-cu-Austria-2048x1152.jpg 2048w" width="2560"/><p class="wp-caption-text" id="caption-attachment-20286529">Sursa: Sport Pictures</p></div>
<p>Așadar, pentru mine Horațiu Moldovan, care nu apără la club și, în câte minute a avut șansa să apere la națională a arătat că nu e în formă (nici n-avea cum să fie!), ar trebui să fie în afara lotului pentru România – Austria. Revenind la Ionuț Radu și la viziunea lui despre titularizare la națională, mi se pare că lucrurile ar trebui abordate foarte clar, pe cât de neclare sunt.</p>
<p>Dacă nu vii acceptând concurența, înseamnă că refuzi o parte din inima fotbalului. Apoi, cum te poți antrena la lot, cum poți mânca alături, cum poți interacționa cu ceilalți colegi de pe post dacă tu, din start, te situezi declarativ pe un piedestal și îi privești de sus? Alt refuz spre inima fotbalului, prin spiritul de echipă. Cum te vor privi jucătorii de câmp, ceilalți coechipieri, când știu că tu setezi astfel de comportament în raport cu ceilalți portari? Crezi că vor spune: „vai, ce băiat, ce caracter… are el ce are cu portarii, dar în rest e pâinea lui Dumnezeu…”.</p>
<p>Atât de puține zile se stă împreună la lot înaintea unui meci de națională, încât nu exagerez deloc atunci când spun că e interzis să te cerți cu cineva. Pentru că, efectiv, nu mai ai când să te împaci! Nu e ca la club. Și, dacă există și cel mai mic risc să creezi iritare sau ceartă, atunci…</p>
<p>Nu sunt în măsură să spun care dintre Ionuț Radu, Ștefan Târnovanu sau Răzvan Sava este mai bun ca portar. Nu mă pricep, efectiv, la analize comparative între portari și o recunosc deschid. Pot doar să spun doar care îmi place mai mult ca portar. În schimb, am argumentele, detaliate mai sus, pentru a afirma că la națională, cel puțin, știu sigur că nu e totul despre calități.</p>
<p><img alt="" class="aligncenter size-full wp-image-19819649" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2024/02/Ionut-Radu-salvat-de-un-antrenor-roman-Portarul-nationalei-aproape-de-un-transfer-bomba-de-la-Inter-Milano-la-metz-echipa-lui-ladislau-boloni.jpg" srcset="https://www.prosport.ro/wp-content/uploads/2024/02/Ionut-Radu-salvat-de-un-antrenor-roman-Portarul-nationalei-aproape-de-un-transfer-bomba-de-la-Inter-Milano-la-metz-echipa-lui-ladislau-boloni.jpg 1400w, https://www.prosport.ro/wp-content/uploads/2024/02/Ionut-Radu-salvat-de-un-antrenor-roman-Portarul-nationalei-aproape-de-un-transfer-bomba-de-la-Inter-Milano-la-metz-echipa-lui-ladislau-boloni-768x512.jpg 768w" width="1400"/></p>
<p>Acum, când Mircea Lucescu a spus ce a spus despre Ionuț Radu, indiferent că „Lucescu e Lucescu”, portarul trebuia să iasă public și să rostească apăsat, fără urlet: „Nu e adevărat, nu condiționez prezența la națională”. De ce nu a făcut-o? Habar n-am. Poate pentru că e adevărat ce spune Lucescu. Sau poate pentru că a evitat, pur și simplu. În varianta asta, mare greșeală! Nu taci pe reputația, munca și viitorul tău, când ți s-ar pune cuvinte în gură!</p>
<p>În 2019, după ce l-am auzit în vestiarul României pe Ionuț Radu vorbindu-le coechipierilor la Europeanul de basm al tineretului, mi-am tatuat pe brațul drept cuvintele lui dintr-un discurs: „Unde nu ajung picioarele, ajunge inima”. Acum, când a tăcut, i-aș spune eu cu prietenie, din depărtare: „Unde nu ajung cuvintele tale, nu sunt suficiente calitățile”.</p>
<p>Așadar, Ștefan Târnovanu titular în România – Austria. De ce el și nu Sava? Pur și simplu îmi place mai mult jocul lui, v-am spus că nu mă pricep la analize comparative între portari. Iar Ionuț Radu, în lot, rezervă. Ca să vedem cum stă treaba, până la urmă, cu toată povestea asta…</p>
<h2><span>Cine trebuie să apere în România – Austria?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
  </channel>
</rss>
