<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul din naționala României care şi-a amânat nunta din vară pentru a merge cu tricolorii la Cupa Mondială dezvăluie cum se poartă turcii: „Ne iau de sus, fac glume”</title>
      <link>https://www.prosport.ro/fotbal-intern/fotbalistul-din-nationala-romaniei-care-si-a-amanat-nunta-din-vara-pentru-a-merge-cu-tricolorii-la-cupa-mondiala-dezvaluie-cum-se-poarta-turcii-ne-iau-de-sus-fac-glume-20356601</link>
      <description><![CDATA[<img src="https://www.prosport.ro//wp-content/uploads/2026/01/Fotbalistul-din-nationala-Romaniei-care-si-a-amanat-nunta-din-vara-pentru-a-merge-cu-tricolorii-la-Cupa-Mondiala-dezvaluie-cum-se-poarta-turcii-„Ne-iau-de-sus-fac-glume.jpg"/><br/><p>Unul dintre „tricolori” și-a „sacrificat” propria nuntă pentru a merge la Cupa Mondială în detrimentul turcilor, care fac haz de necaz de situația românilor.</p>
<p>România își joacă în martie ultima șansă pentru accederea la Cupa Mondială. „Tricolorii” se vor duela cu naționala Turciei. Deian Sorescu a anunțat că nu are planuri de concediu sau nuntă deoarece vrea să meargă la Cupa Mondială. A vorbit și despre modul în care e tratat de colegii turci pentru faptul că e român și viitor adversar la baraj.</p>
<h2><span>Deian Sorescu renunță la propria nuntă pentru calificarea la Mondialul din SUA: „Dau totul pentru acest vis”</span></h2>
<p><span>Deian Sorescu a evoluat</span> în ultimii doi ani în Turcia, la Gaziantep. A făcut parte din lotul României în preliminariile pentru Campionatul Mondial din acest an și e pregătit să meargă cu echipa în SUA. E gata să renunțe chiar și la propria nuntă pentru a-și îndeplini marele vis ca fotbalist.</p>
<p>În Turcia are parte și de colegi care îi tratează pe români de sus, uneori în glumă, alteori în serios. Pe Sorescu asta îl motivează și mai mult să dea totul pe teren în duelul direct din luna martie.</p>
<blockquote><p>„(n.r. Renunți la concediu pentru o deplasare în SUA, la vară?) Păi, am renunțat la nuntă, ce concediu? Nu mi-am programat nunta pentru Mondiale, aștept să fiu acolo. Am dat totul și dau totul pentru acest vis. (n.r. Soția ce a zis?) Nici nu vrei să știi ce ceartă am acasă… Mi-am pus păr acum, mi-a căzut (n.r. râde). Glumesc… N-am programat nimic, aștept, să vedem.</p>
<p>Va fi un meci greu. Zi de zi aud chestia asta… Crede-mă, nu e ușor să trăiești aici cu ei, să joci contra lor. Diferite chestii, diferite glume, ne tratează de sus. Unii mai în glumă, unii mai în serios. Nici nu știu cum poți să o iei… Pentru că, până la urmă, o vorbesc serios, indiferent dacă e în glumă. Nu, Mister nu, noi, între colegi, oamenii care sunt acolo… Cu siguranță că ei o gândesc serios, iar pe mine mă motivează și de abia aștept meciul”, a declarat Deian Sorescu.</p></blockquote>
<h2><span>Turcia – România, meci de totul sau nimic la Istanbul</span></h2>
<p>România se pregătește pentru participarea la prima ediție a unui Campionat Mondial după o pauză de 28 de ani. Pentru a ajunge în SUA, Mexic și Canada, „tricolorii” trebuie să treacă de două meciuri cruciale la baraj. Primul duel va fi cu Turcia, pe 26 martie.</p>
<p>Dacă vor trece de turci, <span>elevii lui Mircea Lucescu </span>se vor duela cu câștigătoarea dintre Slovacia și Kosovo. S-au aflat și posibilele adversare de la Campionatul Mondial. România ar pica într-o grupă accesibilă din care mai fac parte SUA, Paraguay și Australia.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">Rămâi pe <span>ProSport</span> pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</div>
</div>
</div>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x1h91t0o xkh2ocl x78zum5 xdt5ytf x13a6bvl x193iq5w x1iyjqo2 x1eb86dx" role="presentation"></div>

]]></description>
    </item>
    <item>
      <title>Alexandru Maxim, reacție clară despre revenirea la naționala României: „Nu vreau să creez polemici”</title>
      <link>https://www.prosport.ro/corespondenta-antalya/alexandru-maxim-reactie-clara-despre-revenirea-la-nationala-romaniei-nu-vreau-sa-creez-polemici-20356603</link>
      <description><![CDATA[<img src="https://www.prosport.ro//wp-content/uploads/2026/01/Alexandru-Maxim-reactie-clara-despre-revenirea-la-nationala-Romaniei-„Nu-vreau-sa-creez-polemici.jpg"/><br/><p>Alexandru Maxim a oferit o reacție clară despre o posibilă revenire la echipa națională a României și a recunoscut că își dorește să îmbrace, din nou, tricoul primei reprezentative.</p>
<p>Totodată, fotbalistul ajuns la vârsta de 35 de ani, care evoluează în prima ligă a Turciei, la Gaziantep, a precizat că visul lui este să vadă echipa națională a României la Campionatul Mondial.</p>
<h2><span>Alexandru Maxim, verdict despre revenirea la echipa națională</span></h2>
<p><span>Ajuns la vârsta de 35 de ani, Alexandru Maxim </span>nu și-a luat gândul de la echipa națională a României.<span> Legitimat în prezent în prima ligă a Turciei, la Gaziantep</span>, experimentatul fotbalist a recunoscut că se gândește, în continuare, la prima reprezentativă. Totodată, Alexandru Maxim a declarat că nu dorește să ofere prea multe detalii despre acest subiect și a precizat că visul lui este să vadă echipa națională a României la Campionatul Mondial.</p>
<p>„(n.r. Te mai gândești la națională?) Sunt lucruri (n.r. zâmbește)… Nu vreau să deschid subiectul ăsta. Cât timp voi fi jucător activ… Atât eu, cât și orice alt jucător român ne gândim la echipa națională. Niciodată nu mi-am luat gândul de la echipa națională, însă, chiar dacă nu sunt acolo, am mulți prieteni, le țin pumnii. (n.r. Cei din staff au venit să vă urmărească pe tine și pe Deian) Cred că mai mult pe Deian (n.r. râde). (n.r. Ești supărat?) Nu, doar obosit. Mă bucur că sunt sănătos, că încă joc la vârsta mea. Nu are rost (n.r. să deschidă discuția despre prezența sa la echipa națională). Nu vreau să creez polemici și să deschid un subiect de genul ăsta. E clar, cât timp joc, gândul meu e și la echipa națională, dar dacă nu sunt prezent, cu siguranță îi susțin. Ar fi un vis să văd echipa națională la un Campionat Mondial”, a declarat Alexandru Maxim.</p>
<h2><span>Verdict despre atmosfera de la Istanbul</span></h2>
<p>În luna martie, echipa națională a României va da piept cu Turcia, în barajul pentru calificarea la Campionatul Mondial din 2026. Partida se va disputa în Turcia, pe stadionul celor de la Beșiktaș. Alexandru Maxim este de părere că pe „tricolori” îi așteaptă un adevărat „infern” în Istanbul</p>
<p>„(n.r. Cum va fi atmosfera pe stadionul lui Beșiktaș?) Va fi un infern, între ghilimele. Nu doar noi vom avea presiune, ci și ei. E clar că au un avantaj, dar e important ca jucătorii să fie pregătiți, în vână, și e prematur să vorbim despre acest meci”, a mai spus fotbalistul celor de la Gaziantep.</p>
<p>Rămâi pe <span>ProSport</span> pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</p>

]]></description>
    </item>
    <item>
      <title>Îl mai recunoști? Coșmarul lui Mircea Lucescu, surprins în Turcia de ProSport! „Mergem peste tot și pentru el!”. EXCLUSIV</title>
      <link>https://www.prosport.ro/corespondenta-antalya/il-mai-recunosti-cosmarul-lui-mircea-lucescu-surprins-in-turcia-de-prosport-mergem-peste-tot-si-pentru-el-exclusiv-20356049</link>
      <description><![CDATA[<img src="https://www.prosport.ro//wp-content/uploads/2026/01/Il-mai-recunosti-Cosmarul-lui-Mircea-Lucescu-sufocat-in-Turcia-de-fani.jpg"/><br/><p>Borussia Monchengladbach a ajuns și ea în această perioadă în Antalya, iar coșmarul lui Mircea Lucescu din 2025 a fost sufocat de fani.</p>
<p>Haris Tabakovic l-a reîntâlnit pe Virgil Ghiță, de această dată în Turcia, iar bosniacul a fost sufocat de nemți pentru poze și autografe, fiind o veritabilă vedetă la Borussia.</p>
<h2><span>Coșmarul lui Mircea Lucescu, surprins în Turcia</span></h2>
<p>Echipele din Germania strâng mulți fani și în cantonamente, iar ceea ce se întâmplă la Monchengladbach este un exemplu în acest sens.</p>
<p>Deși Borussia nu mai este o echipă de top în Bundesliga, care să evolueze în cupele europene, fanii au venit alături de echipă și în Antalya, asaltându-l mai ales pe Haris Tabakovic pentru autografe și o amintire foto. La 31 de ani, Tabakovic este deja un nume cunoscut în Germania, după ce a reușit să marcheze nu mai puțin de 22 de goluri în sezonul 2023-2024, pe vremea când era la Hertha Berlin.</p>
<p>„Mergem peste tot și pentru Tabakovic”, au recunoscut fanii lui Monchengladbach, care se pregătesc pentru reluarea campionatului Germaniei. Unul în care Bayern este iar mare favorită la câștigarea titlului.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="750" referrerpolicy="strict-origin-when-cross-origin" src="https://www.youtube.com/embed/OhP_HbRiVLI?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Îl mai recunoști? Omul care ne-a „îngropat” în Bosnia, asaltat pentru poze și autografe #prosport" width="422"></iframe></div>
<p>Virgil Ghiță a avut din nou de lucru cu cel care a reușit să marcheze în fața României la Zenica, în partida pe care Bosnia a câștigat-o cu scorul de 3-1, în preliminariile Campionatului Mondial.<span> În luna noiembrie a anului trecut, Tabakovic a izbutit în prelungiri al treilea gol al gazdelor</span>, într-o partidă în care ne-am făcut mari speranțe după ce Bîrligea a deschis scorul.</p>
<p>Internaționalul român a ieșit la pauza meciului din Antalya, după o prestație bună, care a arătat că Virgil Ghiță poate spera să joace în curând în Bundesliga.</p>
<p>În mod normal, <span>fotbalistul care a adus victoria cu Austria în ultimele secunde </span>de pe Arena Națională (1-0) ar trebui să fie titular în Turcia, acolo unde tricolorii speră să facă primul pas spre calificarea la Campionatul Mondial.</p>
<h2><span>Nemții și-au pus steagurile și au ieșit la iarbă verde! Berea n-a lipsit</span></h2>
<p>Amicalul dintre Hannover 96 și Monchengladbach, câștigat de echipa lui Ghiță cu 3-0, a arătat din nou pasiunea extraordinară pe care nemții au pentru fotbal.</p>
<p>Sute de suporteri au asistat la această partidă de pregătire, inclusiv nemții veniți să susțină alte echipe în Antalya, așa cum este și TSV 1860 Munchen, marea rivală a lui Bayern.</p>
<p>Așa cum era de așteptat, berea bună n-a lipsit din pahare, fanii interacționând cu jucătorii atât la pauza meciului, cât și la final.</p>
<p>Echipa lui Virgil Ghiță va mai juca două meciuri amicale până la revenirea în Germania, acolo unde vremea nu prea ține cu fotbalul în această perioadă.</p>

]]></description>
    </item>
    <item>
      <title>Reacția lui Mircea Lucescu despre transferul lui Louis Munteanu: „Excelent din punct de vedere financiar”. Ce se va întâmpla cu echipa națională</title>
      <link>https://www.prosport.ro/fotbal-extern/stranieri/reactia-lui-mircea-lucescu-despre-transferul-lui-louis-munteanu-excelent-din-punct-de-vedere-financiar-ce-se-va-intampla-cu-echipa-nationala-20356313</link>
      <description><![CDATA[<img src="https://www.prosport.ro//wp-content/uploads/2026/01/Reactia-lui-Mircea-Lucescu-despre-transferul-lui-Louis-Munteanu-„Excelent-din-punct-de-vedere-financiar.-Ce-se-va-intampla-cu-echipa-nationala-1400x1050.jpg"/><br/><p>Selecționerul „tricolorilor”, Mircea Lucescu, a oferit o primă reacție despre transferul lui Louis Munteanu la DC United, în Major League Soccer (MLS), campionatul de fotbal nord-american, la care participă 30 de echipe. Potrivit lui Lucescu, decizia de a semna cu americanii este una „excelentă” pentru Munteanu, cel puțin în ceea ce privește partea financiară.</p>
<p><span>CFR Cluj va primi o sumă considerabilă, 7 milioane de dolari</span>, plus alte bonusuri din performanțele atacantului sau dintr-un viitor transfer.</p>
<h2><span>Reacția lui Mircea Lucescu despre transferul lui Louis Munteanu și convocarea la naționala României</span></h2>
<p>Mircea Lucescu (80 de ani), selecționerul echipei naționale a României, a vorbit despre transferul lui Louis Munteanu (23 de ani) în MLS, unde se află cu un contract pentru următorii trei ani și jumătate. Acesta consideră că mutarea este una bună, cu impact atât din punct de vedere financiar, cât și a ritmului de joc, care în actualul sezon i-a lipsit, comparativ cu sezonul 2024-2025 când a fost cel mai bun marcator din Superliga.</p>
<p>„A făcut un transfer foarte bun pentru el, din punct de vedere financiar. Excelent. Poate că din punct de vedere profesional va avea ceva de suferit la început. Depinde doar de el cum se va antrena, cum se va pregăti. Campionatul din MLS a început să crească.</p>
<p>Faptul că în ultimul timp a avut probleme cu clubul și cu oamenii din jur a contat în evoluțiile lui. Acum, fiind mulțumit și cu salariul, și cu transferul îi poate da o stare foarte bună și îl poate ajuta.</p>
<p>(n.r. dacă un transfer în Europa ar fi fost mai potrivit) Fiecare decide asupra viitorului său. Nimeni nu poate obliga un jucător să facă ceva ce nu își dorește. (n.r. dacă va fi afectată convocarea la națională) Nu are nicio legătură, vom vedea ce se întâmplă, joacă, nu joacă”, a spus Mircea Lucescu, pentru <span>digisport.ro</span>.</p>
<p>Transferul atacantului român este cel mai scump din istoria clubului american, putând să ajungă la 10 milioane de dolari, din care 7 milioane de dolari este numai valoarea transferului în sine, și care indică faptul că DC United are ambiții mari pentru următoarele sezoane din MLS.</p>
<p>„Cu această achiziție record, DC United nu numai că își întărește atacul, dar transmite și un mesaj clar restului MLS: proiectul sportiv are aspirații mari, iar Munteanu va fi un jucător cheie în căutarea succesului imediat”, au scris <span>americanii.</span></p>
<h2><span>Nouă români de-a lungul timpului în MLS</span></h2>
<p>De-a lungul timpului, doar nouă fotbaliști români au mai jucat în MLS, competiția nord-americană în care sunt angrenate 27 de echipe din SUA și trei din Canada.</p>
<p>Alex Zotincă (48 de ani) a fost primul fotbalist român care a eoluat în MLS, în 2003. Ceilalți sunt: Răzvan Cociș (42 de ani), Deian Boldor (30 de ani), Andreas Ivan (30 de ani), Alexandru Mitriță (30 de ani), Alex Mățan (26 de ani), Enes Sali (19 ani), Ștefan Chirilă (18 ani) și Alexandru <span>Băluță (32 de ani, liber de contract la începutul acestui an după ce a jucat la LA FC</span>).</p>
<ul>
<li>După transferul lui Munteanu, România are trei jucători care evoluează în actualul sezon al MLS.  Enes Sali a revenit la Dallas FC, după un sezon în care a fost împrumutat la Al-Riyadh (Arabia Saudită) și are contract până în decembrie 2027, iar Chirilă joacă la FC Cincinnati, cu un contract valabil până în 2028.</li>
<li>Campionatul MLS începe după jumătatea lunii februarie, iar prima adversară a lui DC United este Philadelphia Union.</li>
</ul>

]]></description>
    </item>
    <item>
      <title>E gata cu transferul lui Nicolae Stanciu la Rapid. Anunțul lui Costel Gâlcă: „Salariu foarte mare”</title>
      <link>https://www.prosport.ro/corespondenta-antalya/e-gata-cu-transferul-lui-nicolae-stanciu-la-rapid-anuntul-lui-costel-galca-salariu-foarte-mare-20356323</link>
      <description><![CDATA[<img src="https://www.prosport.ro//wp-content/uploads/2026/01/E-gata-cu-transferul-lui-Nicolae-Stanciu-la-Rapid.-Anuntul-lui-Costel-Galca-„Salariu-foarte-mare.jpg"/><br/><p>Transferul lui Nicolae Stanciu (32 de ani) de la Genoa la Rapid reprezintă un capitol închis, iar antrenorul Costel Gâlcă (53) a explicat de ce s-a ajuns în acest stadiu.</p>
<p>Mutarea experimentatului mijlocaș nu părea atât de complicată în primă instanță, având în vedere că patronul giuleștenilor, Dan Șucu (62), este și patronul clubului din Serie A. În realitate, lucrurile stau altfel.</p>
<h2><span>Costel Gâlcă nu se gândește la transferul lui Nicolae Stanciu. De ce e imposibil să treacă de la Genoa la Rapid</span></h2>
<p><span>Despre un potențial transfer al lui Nicolae Stanciu de la Genoa la Rapid s-a scris</span> frecvent în ultimele săptămâni, principalul argument din spatele zvonurilor fiind faptul că afaceristul Dan Șucu patronează ambele cluburi.</p>
<p>În plus, mutarea mijlocașului în Italia nu s-a dovedit a fi un succes, drept dovadă că Stanciu a jucat în doar 6 partide pentru Genoa pe parcursul sezonului 2025-2026, 3 în Serie A și 3 în Cupa Italiei. Într-un duel de cupă, internaționalul român a izbutit să înscrie și un gol.</p>
<p>Pe final de an 2025, <span>veștile cu privire la o eventuală trecere a lui Stanciu la Rapid s-au înmulțit, iar italienii au scris</span> și ei despre subiect.</p>
<p>Cu toate acestea, revenirea mijlocașului în România este foarte departe, iar antrenorul giuleștenilor, Costel Gâlcă, a transmis direct din Antalya că nici măcar nu se gândește la un transfer al lui Stanciu. Aparent, fotbalistul ar avea un salariu de 40-50 de mii de euro, care în fotbalul românesc nu ar putea fi justificat în niciun fel. Singura soluție ar fi ca Stanciu să accepte o reducere dramatică a remunerației lunare, însă Gâlcă nu crede într-un astfel de scenariu și a declarat:</p>
<p>„(n.r. – despre Stanciu) E un jucător de echipă națională, cu experiență foarte mare, dar nu cred că o să vină… Și aici am terminat orice discuții. Ar schimba mult în bine jocul nostru, dar nu cred. (n.r. – De ce nu credeți?) Nu cred pentru că nu e posibil, din punctul meu de vedere. Nu e posibil. Are un salariu foarte mare, ar trebui să renunțe la mulți bani. Nu cred că o echipă din România își permite să dea un așa salariu. În fotbalul românesc nu sunt echipe care să genereze atât de mult încât să dea 40-50 de mii unui jucător”, a spus Costel Gâlcă.</p>
<h2><span>Nicolae Stanciu, fără meci în Serie A din septembrie</span></h2>
<p>Așa cum am precizat deja, transferul lui Nicolae Stanciu la Genoa nu s-a ridicat la nivelul așteptărilor. În Serie A, mijlocașul a evoluat ultima oară pe 29 septembrie, într-o dispută Genoa – Lazio 0-3.</p>
<p>În plus, de la eșecul cu Lazio și până în prezent, mijlocașul a mai bifat doar o apariție, în Cupa Italiei, consemnată pe 3 decembrie. Și această confruntare s-a încheiat tot cu o înfrângere drastică înregistrată în dreptul echipei patronate de Dan Șucu, scor 0-4 cu Atalanta.</p>
<p>Rămâi pe <span>ProSport</span> pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</p>

]]></description>
    </item>
  </channel>
</rss>
