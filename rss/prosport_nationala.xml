<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce spune Daniel Pancu despre o posibilă revenire la Rapid, în locul lui Marius Șumudică</title>
      <link>https://www.prosport.ro/fotbal-intern/superliga/ce-spune-daniel-pancu-despre-o-posibila-revenire-la-rapid-in-locul-lui-marius-sumudica-20164663</link>
      <description><![CDATA[<img src="https://www.prosport.ro/wp-content/uploads/2025/05/Ce-spune-Daniel-Pancu-despre-o-posibila-revenire-la-Rapid-in-locul-lui-Marius-Sumudica.jpg"/><br/><p>Daniel Pancu a dezvăluit zilele trecute că va pleca după Campionatul European din această vară de la cârma naționalei de tineret a României.</p>
<p>Selecționerul de la U21 a vorbit despre viitorul său profesional, însă a spus răspicat că nu a fost contactat de șefii de la Rapid, pentru a reveni la echipă, în locul lui Marius Șumudică.</p>
<h2><span>Daniel Pancu a vorbit despre revenirea la Rapid, în locul lui Marius Șumudică</span></h2>
<p>Selecționerul Daniel Pancu a confirmat faptul că <span>va părăsi banca tehnică a naționalei de tineret a României după EURO 2025</span>. În legătură cu viitorul său, „Pancone” susține că nu a discutat nimic cu cei din conducerea de la Rapid, pentru o eventuală revenire la echipă, în locul lui Marius Șumudică. Mai mult decât atât, acesta a dezvăluit că a fost contactat de alte echipe pentru a le prelua din vară.</p>
<p>După ce și-a încheiat cariera de jucător în Giulești, Daniel Pancu a pregătit-o în trecut pe Rapid, atunci când echipa era în liga a doua, în perioada octombrie 2018 – martie 2020.</p>
<p>„Nu știu, mai am contract până pe 30 iunie, mai vedem după. Mai am de rezolvat și problema cu licența PRO, e ca și rezolvată. E ca și terminată, mai avem două module. Îți spun sigur că n-am mai discutat cu nimeni de la Rapid de anul trecut. Singurul cu care mă mai întâlnesc este Viorel Moldovan pentru că stăm poartă în poartă.</p>
<p>Mai vorbesc cu câte un minut de sănătate și salut. Ne mai întâlnim la sală din când în când. De anul trecut, de înainte de sărbători n-am mai vorbit cu nimeni de la Rapid. Am mai vorbit cu alte echipe”, a spus Daniel Pancu, la <span>DigiSport</span>.</p>
<p><img alt="" class="size-large wp-image-20160978" decoding="async" fetchpriority="high" height="761" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Victor-Angelescu-anunt-despre-Marius-Sumudica-1400x761.jpg" srcset="https://www.prosport.ro/wp-content/uploads/2025/05/Victor-Angelescu-anunt-despre-Marius-Sumudica-1400x761.jpg 1400w, https://www.prosport.ro/wp-content/uploads/2025/05/Victor-Angelescu-anunt-despre-Marius-Sumudica-768x418.jpg 768w, https://www.prosport.ro/wp-content/uploads/2025/05/Victor-Angelescu-anunt-despre-Marius-Sumudica-1536x835.jpg 1536w, https://www.prosport.ro/wp-content/uploads/2025/05/Victor-Angelescu-anunt-despre-Marius-Sumudica-2048x1113.jpg 2048w" width="1400"/></p>
<h2><span>„Șumi” își joacă postul pe finalul de sezon</span></h2>
<p>Cu trei etape rămase de jucat din play-off-ul Superligii, Rapid este pe locul 5 în clasament, cu 31 de puncte acumulate, la patru lungimi în spatele lui „U” Cluj, echipa care ocupă ultimul loc de cupe europene. „Șepcile roșii” primesc etapa viitoare vizita celor de la FCSB, în timp ce giuleștenii joacă în deplasare cu Dinamo.</p>
<p>Apoi, în ultimele două runde din actuala stagiune, Rapid evoluează acasă cu CFR Cluj și apoi „decisivul” cu Universitatea Cluj în deplasare. Asta în timp ce ardelenii mai au de jucat cu Dinamo București pe Arena Națională.</p>
<blockquote><p>Există posibilitatea să ne calificăm în cupele europene și atunci toată lumea va fi mulțumită și își va dori să continue cu Marius Șumudică, trebuie să îi întrebați pe dânșii (n.r. – conducătorii de la Rapid). Există posibilitatea să plec și dacă îmi ating obiectivul. Nu am avut niciun fel de problemă cu cei doi conducători sau cu președintele clubului – Marius Șumudică</p></blockquote>
<p> </p>

]]></description>
    </item>
    <item>
      <title>Verdictul TAS, necruțător! Presa din Kosovo, uimită de decizia în procesul cu România</title>
      <link>https://www.prosport.ro/fotbal-intern/verdictul-tas-necrutator-presa-din-kosovo-uimita-de-decizia-in-procesul-cu-romania-20163749</link>
      <description><![CDATA[<img src="https://www.prosport.ro/wp-content/uploads/2025/05/ROMANIA-KOSOVO-LIGA-NATIUNILOR-15.11.2024-1400x933.jpg"/><br/><p>Verdictul Tribunalului de Arbitraj Sportiv (TAS) de la Lausanne, privind respingerea apelului făcut de Federația de Fotbal din Kosovo (FFK) în cazul meciului abandonat cu România, din Liga Națiunilor, este aspru criticat de presa din Kosovo.</p>
<p>În urma abandonului, <span>România a câștigat cu scorul de 3-0, la „masa verde”,</span> meciul disputat pe Arena Națională.</p>
<p>TAS a recunoscut caracterul inacceptabil al scandărilor făcute de suporterii români, dar a considerat că decizia jucătorilor kosovari de a părăsi terenul a fost unilaterală și nejustificată, astfel că a menținut decizia inițială, de victorie la „masa verde” pentru România.</p>
<h2><span>Kosovo pierde definitiv în fața României</span></h2>
<p>Presa din Kosovo a evidențiat care au fost argumentele TAS care au stat la baza eșecului naționalei din Kosovo.</p>
<p>„Tribunalul de Arbitraj Sportiv a respins apelul Federației de Fotbal din Kosovo (FFK) împotriva Federației Române de Fotbal și UEFA cu privire la meciul care a avut loc în Liga Națiunilor în noiembrie anul trecut.</p>
<p>Comisia a acceptat că decizia jucătorilor kosovaria fost luată din cauza unor scandări și, deși acestea sunt inacceptabile și pot fi supuse unor sancțiuni suplimentare din partea UEFA, nu pot justifica abandonarea terenului”, a scris <span>Telegrafi</span>.</p>
<h2><span>Ce spune TAS despre meciul România – Kosovo</span></h2>
<p>TAS și-a menținut decizia inițială, câștigarea la „masa verde” de către România a meciului disputat în noiembrie, la București.</p>
<p>„Tribunalul de Arbitraj Sportiv (TAS) a respins apelul formulat de Federația de Fotbal din Kosovo (FFK) împotriva Federației Române de Fotbal (RFF) și UEFA, privind pierderea unui meci din Liga Națiunilor UEFA de către FFK pe 15 noiembrie 2024.</p>
<p>Comisia de Apel a UEFA a decis („Decizia contestată”) că meciul din Liga Națiunilor UEFA dintre echipele naționale ale Kosovo și cele ale României a fost pierdut de FFK, deoarece jucătorii echipei naționale din Kosovo au părăsit terenul din cauza scandărilor suporterilor români.</p>
<p>FFK a făcut apel la TAS împotriva acestei decizii și a solicitat UEFA să tragă la răspundere FRF pentru pierdere și să anuleze amenda de 6.000 de euro aplicată de UEFA.</p>
<p>O audiere în persoană a avut loc la sediul TAS de la Lausanne pe 24 martie 2025. Comisia a examinat dovezile și a concluzionat că jucătorii din Kosovo au luat o decizie unilaterală de a părăsi terenul de joc în absența unei directive valide din partea arbitrului și au fost responsabili pentru desfășurarea meciului abandonat.</p>
<p>Comisia a recunoscut că decizia jucătorilor din Kosovo a fost luată din cauza anumitor scandări și, deși inacceptabile și subiectul altor sancțiuni din partea UEFA, acestea nu pot justifica abandonarea terenului de către echipa națională a Kosovo.</p>
<p>Arbitrul trebuia să decidă pașii de urmat. În plus, Comisia a remarcat că jucătorii kosovari au refuzat în mod clar să respecte instrucțiunile arbitrului, să se întoarcă pe teren și să continue meciul.</p>
<p>Comisia a decis că FFK, nu FRF, a fost responsabilă pentru nefinalizarea meciului. Apelul formulat de FFK este respins, iar decizia atacată este menținută”, se arată în comunicatul <span>TAS</span>.</p>
<p>Reamintim că rezultatul de la „masa verde” a decis ckasamentul Grupei a 2-a a Ligii C, unde România a terminat cu 18 puncte și și-a asigurat promovarea <span>în Liga B a competiției</span>.</p>

]]></description>
    </item>
    <item>
      <title>S-a aflat. Cum a primit Federația din Kosovo verdictul TAS în procesul cu România</title>
      <link>https://www.prosport.ro/fotbal-intern/nationala/s-a-aflat-cum-a-primit-federatia-din-kosovo-verdictul-tas-in-procesul-cu-romania-20164833</link>
      <description><![CDATA[<img src="https://www.prosport.ro/wp-content/uploads/2025/05/S-a-aflat.-Cum-a-primit-Federatia-din-Kosovo-verdictul-TAS-in-procesul-cu-Romania.jpg"/><br/><p>România a avut câștig de cauză la Tribunalul de Arbitraj Sportiv (TAS) de la Lausanne, după ce Federația de Fotbal din Kosovo (FFK) a făcut apel în urma deciziei prin care „tricolorii” au câștigat la „masa verde”.</p>
<p>Scorul la meciul din Liga Națiunilor, dintre România și Kosovo, din 15 noiembrie 2024, era 0-0 când jucătorii naționalei kosovare au decis meargă la vestiare după ce au acuzat scandări rasiste din partea fanilor români, apoi au refuzat să mai revină pe teren.</p>
<p>În acest proces, <span>TAS a recunoscut caracterul inacceptabil al scandărilor făcute de suporterii „tricolorilor”, dar a considerat că decizia jucătorilor din Kosovo de a părăsi terenul a fost una unitară și nejustificată</span>, motiv pentru care a menținut verdictul inițial, victorie la „masa verde” pentru România.</p>
<p>În urma acestui rezultat, România a terminat Grupa a 2-a a Ligii C cu 18 puncte și și-a asigurat promovarea <span>în Liga B a competiției</span>.</p>
<h2><span>Pireva, jurnalist din Kosovo, despre cum a primit FFK verdictul TAS: „Era de așteptat”</span></h2>
<p>UEFA a decis victoria României, oficialii din Kosovo au respins verdictul și au făcut apel la TAS, însă fără succes. În acest context, un jurnalist din Kosovo a vorbit despre modul în care Federația de Fotbal din Kosovo a reacționat la primirea deciziei TAS. Mai mult decât atât, acesta a subliniat că verdictul nu a fost „o surpriză majoră” pentru oficialii din cadrul FFK.</p>
<p>„Am dat un interviu în ianuarie când am prezis că decizia UEFA în legătură cu meciul România – Kosovo va rămâne neschimbată la TAS. În realitate, această decizie era de așteptat pentru jurnaliști. Federația de Fotbal din Kosovo nu a făcut nicio declarație pe această temă, dar nu a fost o surpriză majoră.</p>
<p>La acel moment, exista un regret, având în vedere că scandările din tribune au fost evidente, dar nu suficiente ca meciul să fie oprit. Kosovo a făcut un meci bun, iar rezultate bune obținute de atunci confirmă acest lucru”, a declarat jurnalistul kosovar Lavdim Pireva pentru <span>sport.ro</span>.</p>
<h2><span>România și beneficiile câștigării grupei din Liga Națiunilor</span></h2>
<p>În urma câștigării Grupei a 2-a din Liga C, România a obținut calificarea la barajele din CM, intrarea în Urna a 2-a la tragerea la sorți pentru CM,  precum și promovarea în Liga B a Națiunilor.</p>
<p>În preliminariile CM 2026, care vor avea loc în SUA, Canada și Mexic, România se află în H, alături de Bosnia-Herțegovina, Cipru, Austria și San Marino.</p>
<p>După primele două meciuri, înfrângerea cu reprezentativa Bosniei (0-1, la București) și succesul cu San Marino (1-5, Sarravalle), România se află pe locul secund în grupă, după Bosnia.</p>
<p>La începutul lunii iunie, <span>România are două jocuri contând pentru preliminariile CM 2026</span>. Astfel, pe 7 iunie, România va juca, în deplasare, cu reprezentativa Austriei, iar pe 10 iunie, pe teren propriu, cu Cipru.</p>

]]></description>
    </item>
    <item>
      <title>Jean Vlădoiu, internat în stare gravă din cauza unui infarct. Surse: „Va fi operat și i se vor pune 5 stenturi la inimă”</title>
      <link>https://www.prosport.ro/fotbal-intern/nationala/jean-vladoiu-internat-in-stare-grava-din-cauza-unui-infarct-surse-va-fi-operat-si-i-se-vor-pune-5-stenturi-la-inima-20163799</link>
      <description><![CDATA[<img src="https://www.prosport.ro/wp-content/uploads/2025/05/Jean-Vladoiu-internat-in-stare-grava-din-cauza-unui-infarct.-Surse-„Va-fi-operat-si-i-se-vor-pune-5-stenturi-la-inima-1400x1050.jpg"/><br/><p>Ioan „Jean” Vlădoiu (56 de ani), component al „Generației de Aur” din fotbalul românesc, a fost internat în stare gravă din cauza unui infarct. Din primele informații, fostul atacant central născut în Călinești va fi supus unei intervenții chirurgicale și i se vor monta 5 stenturi la inimă.</p>
<p>Deși este unul dintre jucătorii care s-au menținut cel mai bine după retragere, Jean Vlădoiu are probleme mari de sănătate, la inimă. Fostul fotbalist a suferit un infarct, iar acum trece prin momente dificile, urmând a fi tratat de medici de urgență. Acesta a oferit o declarație de pe patul de spital.</p>
<h2><span>Clipe grele pentru Jean Vlădoiu! A suferit un infarct și a ajuns în stare gravă la spital</span></h2>
<p>Jean Vlădoiu, unul dintre <span>jucătorii emblematici ai echipei naționale</span>, cu 28 de meciuri bifate în tricoul primei reprezentative, traversează câteva clipe critice, din nefericire.</p>
<p>Cei de la <span>WeLoveSport.ro</span> au aflat că fostul mare atacant al „Generației de Aur” a suferit un infarct, motiv pentru care a ajuns în stare gravă la spital și a fost internat de urgență, la secția de reanimare.</p>
<p>Surse din anturajul fostului atacant de la Steaua, Dinamo și Rapid au dezvăluit pentru <span>ProSport</span> că acesta va intra într-o intervenție complexă: „Miercuri va fi operat pe inimă și i se vor monta 5 stenturi. Situația este complicată”.</p>
<h2><span>Cum a reacționat Jean Vlădoiu</span></h2>
<p>Conform sursei precizate în debutul articolului, deși a suferit un infarct, Jean Vlădoiu a ajuns pe propriile picioare la spital.</p>
<p><span>Ex-atacantul echipei naționale</span> a simțit disconfort și, după ce a fost sfătuit și de un prieten medic, s-a urcat la volanul mașinii pe care o deține și a condus până la unitatea medicală. Acolo, doctorii au descoperit că problemele sale sunt cât se poate de grave și a fost internat de urgență:</p>
<blockquote><p>Sunt la reanimare, fraților! M-am dus cu mașina vineri, nici nu voiam și mă gândeam să amân că era weekend și de atunci, direct pe aparate, pentru că analizele au relevat lucruri despre care nici acum nu îmi vine să cred. Urmează alte investigații și intervenții, dar voi fi bine”, a declarat Jean Vlădoiu, conform WeLoveSport.ro.</p></blockquote>
<p>Infarctul pe care l-a suferit Jean Vlădoiu a fost confirmat deja de medici, potrivit sursei precizate, însă fostul fotbalist de la Steaua, Dinamo și Rapid nu este la prima astfel de experiență.</p>
<p>Jean Vlădoiu a mai suferit un infarct și în urmă cu aproximativ doi ani, iar atunci situația a fost similară. Precis, el a aflat de problema medicală abia după ce a ajuns la doctor pentru un control.</p>
<p>Pentru naționala mare a României, în tricoul căreia a debutat în 1992, Jean Vlădoiu a marcat două goluri în totalul de 28 de partide jucate.</p>
<p>Unul dintre meciurile bifate de el sub tricolor este celebrul Elveția – România 4-1, de la Campionatul Mondial din 1994. Trimis pe teren în minutul 70, Jean Vlădoiu a rezistat în joc doar 3 minute. Motivul? L-a faultat dur pe un adversar și a văzut direct cartonașul roșu.</p>
<p>La nivel de echipă de club, Jean Vlădoiu a cucerit trei titluri cu Steaua București (1993, 1996 și 2001), plus două Cupe ale României (1992 și 1996).</p>

]]></description>
    </item>
    <item>
      <title>A venit decizia TAS în cazul Kosovo – România. Ce lovitură!</title>
      <link>https://www.prosport.ro/fotbal-intern/nationala/a-venit-decizia-tas-in-cazul-kosovo-romania-ce-lovitura-20163078</link>
      <description><![CDATA[<img src="https://www.prosport.ro/wp-content/uploads/2025/05/A-venit-decizia-TAS-in-cazul-Kosovo-Romania.-Ce-lovitura-1400x1050.jpg"/><br/><p>A venit decizia Tribunalului de Arbitraj Sportiv de la Lausanne în cazul meciului dintre România și Kosovo, din Liga Națiunilor, ediția 2024-2025.</p>
<p>Reamintim că „Tricolorii” au câștigat cu scorul de 3-0, la „masa verde”, meciul disputat la București, după ce oaspeții au părăsit terenul fără acordul arbitrului.</p>
<h2><span>TAS a luat decizia în legătură cu meciul dintre România și Kosovo</span></h2>
<p><span>România a câștigat cu scorul de 3-0, la „masa verde”, meciul disputat la București</span>, în fața naționalei din Kosovo, după ce oaspeții au părăsit terenul fără acordul arbitrului. Reamintim că, în prelungirile partidei, la scorul de 0-0, Amir Rrahmani l-a bruscat pe Denis Alibec, apoi le-a cerut coechipierilor să părăsească suprafața de joc, fiind deranjat de faptul că mai mulți ultrași au scandat „Serbia, Serbia”.</p>
<p>După partida respectivă, Federația Română de Fotbal s-a ales cu o amendă de 128.000 de euro de la UEFA, iar echipa națională va juca fără suporteri o partidă din următoarea competiție organizată de UEFA.</p>
<p>De partea cealaltă, Kosovo a pierdut meciul cu scorul de 3-0 și a primit și o amendă în valoare de 6.000 de euro.</p>
<p>Kosovarii nu au fost de acord cu această decizie și<span> au făcut apel la TAS</span>, dar Tribunalul de Arbitraj Sportiv de la Lausanne și-a menținut verdictul inițial.</p>
<p>În cursul zilei de astăzi, 5 mai 2025, TAS a anunțat că și-a menținut decizia inițială.</p>
<p>„Lausanne, 5 mai 2025 – Tribunalul de Arbitraj Sportiv (TAS) a respins apelul formulat de Federația de Fotbal din Kosovo (FFK) împotriva Federației Române de Fotbal (RFF) și UEFA, privind pierderea unui meci din Liga Națiunilor UEFA de către FFK pe 15 noiembrie 2024.</p>
<p>Comisia de Apel a UEFA a decis (”Decizia contestată”) că meciul din Liga Națiunilor UEFA dintre echipele naționale ale Kosovo și cele ale României a fost pierdut de FFK, deoarece jucătorii echipei naționale din Kosovo au părăsit terenul din cauza scandărilor suporterilor români.</p>
<p>FFK a făcut apel la TAS împotriva acestei decizii și a solicitat UEFA să tragă la răspundere FRF pentru pierdere și să anuleze amenda de 6.000 de euro aplicată de UEFA.</p>
<p>O audiere în persoană a avut loc la sediul TAS de la Lausanne pe 24 martie 2025. Comisia a examinat dovezile și a concluzionat că jucătorii din Kosovo au luat o decizie unilaterală de a părăsi terenul de joc în absența unei directive valide din partea arbitrului și au fost responsabili pentru desfășurarea meciului abandonat.</p>
<p>Comisia a recunoscut că decizia jucătorilor din Kosovo a fost luată din cauza anumitor scandări și, deși inacceptabile și subiectul altor sancțiuni din partea UEFA, acestea nu pot justifica abandonarea terenului de către echipa națională a Kosovo.</p>
<p>Arbitrul trebuia să decidă pașii de urmat. În plus, Comisia a remarcat că jucătorii kosovari au refuzat în mod clar să respecte instrucțiunile arbitrului, să se întoarcă pe teren și să continue meciul.</p>
<p>Comisia a decis că FFK, nu FRF, a fost responsabilă pentru nefinalizarea meciului. Apelul formulat de FFK este respins, iar decizia atacată este menținută.</p>
<p>La 13 februarie 2025, TAS a respins un apel separat al FRF împotriva UEFA, privind sancțiunile în timpul aceluiași meci pentru comportamentul rasist și/sau discriminatoriu al suporterilor și transmiterea de mesaje politice provocatoare, nepotrivite pentru un eveniment sportiv. În acest caz, TAS a decis că încălcările comise de susținătorii României au fost grave și că sancțiunile (amenzi multiple în valoare totală de 128.000 de euro) nu au fost disproporționate”, a transmis <span>TAS</span>.</p>

]]></description>
    </item>
  </channel>
</rss>
