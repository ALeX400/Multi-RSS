<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce a făcut Ianis Hagi în Giuleşti</title>
      <link>https://www.prosport.ro/euro-u19-2025/ce-a-facut-ianis-hagi-in-giulesti-20204500</link>
      <description><![CDATA[<img src="https://www.prosport.ro/wp-content/uploads/2025/06/Ce-a-facut-Ianis-Hagi-in-Giulesti-1400x861.jpg"/><br/><p>Joi, 26 iunie 2025, Ianis Hagi (26 de ani) și-a făcut apariția pe stadionul din Giulești, unde șefii Rapidului și-ar dori să îl vadă constant în sezonul 2025-2026.</p>
<p>Însă, mijlocașul echipei naționale nu a mers sub Podul Grant pentru a purta negocieri cu Dan Șucu (62), ci pentru a lua parte la un moment important.</p>
<h2><span>Ianis Hagi a dus trofeul EURO U19 pe gazonul din Giulești</span></h2>
<p><span>Ianis Hagi, fotbalist despre care se spune că este curtat de Legia Varșovia</span> în această vară, și-a făcut apariția, joi, pe stadionul din Giulești, unde a fost programată <span>finala Campionatului European U19, Spania – Olanda</span>.</p>
<p>Înaintea confruntării, care a fost câștigată de Olanda, scor 1-0, Ianis Hagi a pășit pe gazonul arenei unde evoluează Rapid și nu a mers singur, ci alături de trofeul EURO.</p>
<p>Mijlocașul naționalei României a pus bijuteria la locul de cinste, după care a urcat în tribunele din Giulești, de unde a urmărit confruntarea alături de tatăl său, Gică Hagi, după cum se poate vedea în imaginile din galeria foto a articolului.</p>
<p>Dan Șucu și-a manifestat public intenția de a-l transfera pe Ianis Hagi, însă mutarea are șanse de reușită aproape zero, având în vedere că fotbalistul a exclus o revenire în fotbalul românesc.</p>
<p>Totuși, rămâne în discuție și posibilitatea ca Dan Șucu să îl ducă pe Hagi Jr. la Genoa, însă în acest scenariu, suporterii din Giulești tot nu l-ar putea vedea pe talentatul mijlocaș în tricoul lor.</p>
<h2><span>Ianis Hagi, monitorizat de multe luni de Dan Șucu</span></h2>
<p><span>Dan Șucu a mărturisit public că îl vrea pe Ianis Hagi la Rapid București</span> încă din august 2024, pe vremea când nu o avea și pe Genoa în portofoliu.</p>
<p>Atunci, în cadrul unei conferințe de presă la care a luat parte și fostul președinte al giuleștenilor, Viorel Moldovan, Dan Șucu declara:</p>
<p>„Da, ni-l foarte dorim! Mulțumesc!”, spunea patronul Rapidului, ca o completare la o declarație anterioară oferită de Moldovan.</p>
<blockquote><p>Ianis Hagi e un jucător de mare valoare și cred că orice club din România și-l dorește. Vom vedea, avem anumite discuții din acest punct de vedere. Vedem cum vor decurge aceste discuții… Eu sper să fie și el interesat să vină la Rapid. Asta e cel mai important până la urmă. După, normal, cine nu și l-ar dori pe Ianis Hagi”, spunea Moldovan, în august 2024, care în prezent nu mai este sub contract cu Rapidul.</p></blockquote>
<p>În cele din urmă, Ianis Hagi nu a ajuns în Giulești și a continuat la Rangers în sezonul 2024-2025, în care contribuit cu 4 goluri și 7 pase decisive în 23 de meciuri de campionat.</p>
<p>În prezent, fiul lui Gică Hagi este liber de contract și poate semna gratis cu orice club îl dorește.</p>

]]></description>
    </item>
    <item>
      <title>Cosmin Olăroiu a pus ochii pe doi fotbaliști de la FCSB. Le-a rostit numele și i-ar putea recomanda pentru transferuri de milioane în Emirate</title>
      <link>https://www.prosport.ro/fotbal-intern/superliga/cosmin-olaroiu-a-pus-ochii-pe-doi-fotbalisti-de-la-fcsb-le-a-rostit-numele-si-i-ar-putea-recomanda-pentru-transferuri-de-milioane-in-emirate-20204441</link>
      <description><![CDATA[<img src="https://www.prosport.ro/wp-content/uploads/2025/06/Cosmin-Olaroiu-a-pus-ochii-pe-doi-fotbalisti-de-la-FCSB.-Le-a-rostit-numele-si-i-ar-putea-recomanda-pentru-transferuri-de-milioane-in-Emirate-1400x933.jpg"/><br/><p>Cosmin Olăroiu (56 de ani), unul dintre cei mai exeperimentați antrenori români aflați încă în activitate, lucrează din noiembrie 2021 în Emiratele Arabe Unite.</p>
<p>Olăroiu a colaborat mai întâi cu echipa de club Sharjah FC, în intervalul noiembrie 2021-iunie 2025, iar în prezent se află în funcția de selecționer al Emiratelor.</p>
<h2><span>Cosmin Olăroiu e cu ochii pe fotbaliștii români. A numit doi jucători de la FCSB pe care i-ar vedea instant în Emirate</span></h2>
<p><span>Cosmin Olăroiu s-a despărțit de Sharjah FC</span> în iunie 2025, după aproape patru ani de succes petrecuți alături de gruparea din Emiratele Arabe Unite.</p>
<p>Cupa, de două ori, și Supercupa Emiratelor, plus Liga Campionilor Asiei 2 sunt cele patru trofee pe care le-a ridicat antrenorul român la Sharjah FC.</p>
<p>După terminarea aventurii de la formația menționată, <span>Cosmin Olăroiu a început contractul de 6.000.000 de euro</span> pe care l-a semnat pentru a fi selecționerul naționalei Emiratelor.</p>
<p>Antrenorul român a dus deja naționala la barajul pentru Campionatul Mondial 2026, iar acum, în timp ce se bucură de o bine meritată vacanță, Olăroiu a vorbit cu jurnaliștii din România.</p>
<p>Pus în postura de a alege jucători români pe care i-ar recomanda oricând cluburilor potente financiar din Emirate, Cosmin Olăroiu nu a stat pe gânduri și a oferit două nume de la fosta sa echipă.</p>
<blockquote><p>Olaru mi se pare un jucător foarte bun, dar nu cred că ar fi putut veni la Sharjah. La fel, am văzut un fundaş central care mi-a plăcut, Popescu. Joacă la echipa naţională acum. Dar nu ar fi putut ajunge la echipa mea. Sunt jucători buni, dar unde am fost eu nu prea ne permiteam”, a declarat Cosmin Olăroiu, citat de <span>As.ro</span>.</p></blockquote>
<p>Cosmin Olăroiu a antrenat-o pe FCSB în intervalele 2005-2007 și mai-iunie 2011.</p>
<h2><span>Darius Olaru, cel mai bine cotat jucător al campioanei României</span></h2>
<p>Așa cum a lăsat de înțeles și Cosmin Olăroiu, prețurile fotbaliștilor de la FCSB sunt destul de piperate, iar în ceea ce îl privește pe căpitanul Darius Olaru, acesta are cea mai mare cotă din întreg lotul lui Elias Charalambous.</p>
<p>Potrivit site-ului de specialitate Transfermarkt, mijlocașul naționalei României este evaluat la 7.500.000 de euro.</p>
<p>Referitor la celălalt jucător care i-a atras atenția lui Olăroiu, fundașul central Mihai Popescu, acesta are o cotă de piață de 1.000.000 de euro.</p>
<p>Dacă Darius Olaru nu a bifat nicio experiență în afara granițelor, singurele echipe din CV-ul său fiind Gaz Metan Mediaș și FCSB, Mihai Popescu a mai trecut de-a lungul carierei doar prin Scoția, unde le-a reprezentat pe St. Mirren, Heart of Midlothian și Hamilton.</p>

]]></description>
    </item>
    <item>
      <title>„E de Barcelona”. Ciprian Marica a anunțat mega-transferul fotbalistului român</title>
      <link>https://www.prosport.ro/fotbal-extern/e-de-barcelona-ciprian-marica-a-anuntat-mega-transferul-fotbalistului-roman-20204410</link>
      <description><![CDATA[<img src="https://www.prosport.ro/wp-content/uploads/2025/06/„E-de-Barcelona.-Ciprian-Marica-a-anuntat-mega-transferul-fotbalistului-roman.webp"/><br/><p>Ciprian Marica (39 de ani) a vorbit la superlativ despre Andrei Rațiu (27), al doilea cel mai bine evaluat fotbalist român al momentului, și a anunțat mega-transferul pe care îl așteaptă toată lumea.</p>
<p>Rațiu a fost curtat de mai multe cluburi importante în ultimele luni, între care și campioana sezonului 2024-2025 din La Liga, FC Barcelona.</p>
<h2><span>Ciprian Marica nu știe de ce FC Barcelona nu îl transferă „mai repede” pe Andrei Rațiu</span></h2>
<p>Ciprian Marica, unul dintre cei mai prolifici marcatori din istoria echipei naționale, cu 25 de goluri înregistrate în 72 de partide, a fost pus în postura de a numi 3 internaționali din actuala generație care îl impresionează.</p>
<p>Fără să stea prea mult pe gânduri și cu precizarea că numește trei jucători în ordine aleatorie, Marica a spus: Radu Drăgușin, Denis Drăguș și Andrei Rațiu.</p>
<p>Cu toții au beneficiat de cuvinte frumoase din partea fostului atacant, însă Andrei Rațiu s-a ales cu o descriere neașteptată. Marica a spus că nu înțelege de ce <span>FC Barcelona nu îl transferă „mai repede” pe Rațiu</span> și a transmis răspicat că fundașul dreapta al naționalei României este peste Jules Kounde (26 de ani), care e cotat la 65.000.000 de euro și are 42 de selecții în prima reprezentativă a Franței.</p>
<blockquote><p>Ce calitate are, ce fotbalist e! Poate se potrivește mai puțin la noi, dar la Barcelona ar picta. Ce calitate are, ce capacitate de efort! Nu înțeleg de ce nu-l ia Barcelona mai repede! Jur! E peste Kounde. Rațiu e peste. OK, neglijează partea defensivă, are nevoie de un sistem care să fie mult mai ofensiv, ca la Barcelona”, a declarat Ciprian Marica, potrivit <span>Gsp.ro</span>.</p></blockquote>
<h2><span>Rațiu, cel mai bun fundaș dreapta din La Liga în sezonul 2024-2025</span></h2>
<p>În continuare, Ciprian Marica a amintit de faptul că <span>Andrei Rațiu a fost desemnat cel mai bun fundaș dreapta din La Liga</span> la capătul sezonului 2024-2025.</p>
<blockquote><p>La națională era singurul care avea forță să ajungă în față. Câteodată neglijează defensiva, da… Dar a reușit să fie cel mai bun fundaș dreapta din La Liga. E întâmplător? Nu cred”, a completat Marica.</p></blockquote>
<p>Andrei Rațiu are 29 de partide bifate în naționala mare a României, pentru care a izbutit să înscrie și un gol.</p>
<p>Potrivit site-ului de specialitate Transfermarkt, Rațiu este evaluat la 12.000.000 de euro. Dintre fotbaliștii români, doar Radu Drăgușin are o cotă de piață superioară, anume 25.000.000 de euro.</p>
<p>Referitor la prestațiile de la echipa de club, Andrei Rațiu a ajutat-o pe Rayo Vallecano, în sezonul 2024-2025, cu două goluri și trei pase decisive într-un total de 36 de partide.</p>

]]></description>
    </item>
    <item>
      <title>Gigi Becali a plătit o avere pentru transferul verii la FCSB. Ce a aflat de la medicii olandezi: „L-a văzut un specialist”</title>
      <link>https://www.prosport.ro/fotbal-intern/superliga/gigi-becali-a-platit-o-avere-pentru-transferul-verii-la-fcsb-ce-a-aflat-de-la-medicii-olandezi-l-a-vazut-un-specialist-20204393</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-a-platit-o-avere-pentru-transferul-verii-la-FCSB.-Ce-a-aflat-de-la-medicii-olandezi-„L-a-vazut-un-specialist.webp"/><br/><p>Gigi Becali (67 de ani) a plătit o avere pentru a materializa transferul lui Dennis Politic (25) la FCSB. Concret, aproximativ 1.000.000 de euro a scos din conturi miliardarul din Pipera pentru a încheia afacerea.</p>
<p>Însă, trebuie amintit că în tranzacție a fost inclus și fotbalistul Alexandru Musi (20), care potrivit site-ului de specialitate Transfermarkt are o cotă de piață de 700.000 de euro.</p>
<h2><span>A găsit FCSB soluția pentru a-l feri pe Dennis Politic de accidentări? Ce a spus Meme Stoica despre noul pariu al lui Gigi Becali</span></h2>
<p><span>Meme Stoica l-a avertizat pe Gigi Becali cu privire la accidentările frecvente ale lui Dennis Politic</span> încă de la începutul lunii mai, atunci când patronul FCSB doar ce îl pusese pe lista de potențiale transferuri pe ex-jucătorul lui Dinamo.</p>
<p>Însă, miliardarului din Pipera nu i-a păsat de avertismentul colaboratorului său și în cele din urmă l-a achiziționat pe <span>Dennis Politic, care a devenit noul lui pariu, fiind comparat chiar cu marele Gică Hagi</span>.</p>
<p>Gigi Becali a primit informații de la anumiți specialiști, potrivit cărora problemele musculare ale lui Dennis Politic ar putea fi evitate pe viitor: „Am vorbit cu un specialist, a zis să-l luăm că îi vom găsi problemele”, puncta finanțatorul FCSB.</p>
<p>Iar acum, la câteva săptămâni după ce afacerea s-a încheiat, Meme Stoica a oferit noi detalii cu privire la investigațiile la care a fost supus Politic. Fotbalistul a vizitat cabinetul unui specialist din Zwolle, orașul din nordul Olandei, și a fost supus unor teste:</p>
<blockquote><p>Acum două zile a fost la Zwolle și a fost văzut de un specialist. I-a făcut niște măsurători și va purta niște talonete (n.r. – utilizate frecvent pentru a corecta diverse deformări ale piciorului). Cred eu că problemele se vor rezolva, dar este de durată”, a declarat Meme Stoica, la <span>Prima Sport</span>.</p></blockquote>
<h2><span>Cum se comportă la antrenamente în raport cu ceilalți jucători: „Trebuie să își câștige ritmul”</span></h2>
<p>Pe de altă parte, managerul general al FCSB a sugerat că Dennis Politic mai are până să îi prindă pe coechipieri din urmă la capitolul ritm de joc:</p>
<blockquote><p>El se antrenează normal, poate să joace, dar trebuie să-și câștige ritmul pe care îl au noii coechipieri. Ritmul este puțin diferit față de echipele lor”, a completat Meme Stoica.</p></blockquote>
<p>În totalul de 27 de partide pe care le-a jucat pentru Dinamo București în sezonul 2024-2025, Dennis Politic a contribuit cu șase goluri și cu două pase decisive.</p>
<p>Conform Transfermarkt, Politic este evaluat la suma de 1.500.000 de euro.</p>

]]></description>
    </item>
    <item>
      <title>Radu Drăguşin depinde de acest transfer, dar Tottenham i-a cerut 60.000.000 de euro lui Atletico Madrid</title>
      <link>https://www.prosport.ro/fotbal-extern/radu-dragusin-depinde-de-acest-transfer-dar-tottenham-i-a-cerut-60-000-000-de-euro-lui-atletico-madrid-20204370</link>
      <description><![CDATA[<img src="https://www.prosport.ro/wp-content/uploads/2025/06/Radu-Dragusin-depinde-de-acest-transfer-dar-Tottenham-i-a-cerut-60.000.000-de-euro-lui-Atletico-Madrid-1400x906.jpg"/><br/><p>Viitorul lui Radu Drăgușin (23 de ani) la Tottenham Hotspur ar putea fi influențat de Cristian Romero (27), rival pe post care se află pe radarul lui Atletico Madrid.</p>
<p>În urmă cu doar câteva zile s-a scris că gruparea din nordul Londrei ar fi decis să nu îl vândă pe argentinian, însă acum, tot ziariștii britanici susțin că Tottenham le-a cerut șefilor lui Diego Simeone (55) suma de 60.000.000 de euro.</p>
<h2><span>Vânzarea lui Cristian Romero la Atletico Madrid e încă de actualitate. Transferul de 60.000.000 de euro îl poate ajuta pe Radu Drăgușin</span></h2>
<p>Radu Drăgușin trage tare pentru a se recupera după accidentare și a fi în formă în sezonul 2025-2026, însă la cum arată lucrurile acum, misiunea lui nu va fi deloc ușoară.</p>
<p>Pe postul de fundaș central, Tottenham îi mai are pe Cristian Romero, Micky van de Ven, Kevins Danso, Ben Davies, Luka Vuskovic și Ashley Phillips.</p>
<p>Dacă ultimii doi menționați au 18, respectiv 20 de ani și au șanse mici de a-i lua fața lui Radu Drăgușin încă din stagiunea următoare, despre Cristian Romero, Micky van de Ven și Kevin Danso nu se poate spune același lucru.</p>
<p>Totuși, vestea bună este că <span>Romero ar putea pleca la Atletico Madrid</span>, situație în care Radu Drăgușin ar avea o cu totul altă șansă în lupta pentru un post de titular. Diego Simeone a confirmat deja că este un admirator al fundașului din naționala Argentinei, însă inițial, <span>presa britanică a spus că Tottenham nu ia în calcul vânzarea lui Cristian Romero</span>.</p>
<p>Partea bună este că informațiile de care dispun jurnaliștii de la <span>Goal.com</span> sunt cu totul altele. Gruparea din nordul Londrei nu ar spune „nu” unei cedări a lui Romero, însă doar dacă va primi o sumă fixă de 60.000.000 de euro.</p>
<blockquote><p>Tottenham nu își va reduce pretențiile financiare, în ciuda faptului că Atletico Madrid și-a anunțat public interesul”, se arată pe Goal.com.</p></blockquote>
<h2><span>Tottenham este pe punctul de a oficializa și transferul unui stoper japonez</span></h2>
<p>Pe de altă parte, jurnaliștii britanici sugerează că Tottenham Hotspur ar putea fi tentată să se despartă de Cristian Romero, mai ales dacă primește suma solicitată. Argentinianul a criticat deja conducerea pentru demiterea lui Ange Postecoglou, fostul manager, astfel că ar putea avea o relație tensionată cu noul antrenor.</p>
<p>Pe de altă parte, pe lângă cei 7 fundași centrali enumerați mai sus, Drăgușin, Romero, Van de Ven, Danso, Davies, Vuskovic și Phillips, Goal.com anunță că Tottenham a ajuns la un acord și pentru transferul lui Kota Takai, un stoper japonez cu mare potențial, în vârstă de doar 20 de ani.</p>
<p>Rămâne de văzut cum vor evolua lucrurile în săptămânile următoare, însă în orice caz, Radu Drăgușin nu va începe sezonul 2025-2026 din postura de titular. Românul se află în continuare în proces de recuperare după intervenția chirurgicală pe care a suferit-o la genunchi.</p>
<p>Potrivit site-ului de specialitate Transfermarkt, cota de piață a lui Radu Drăgușin este de 25.000.000 de euro.</p>

]]></description>
    </item>
  </channel>
</rss>
