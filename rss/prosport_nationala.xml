<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Singurul scenariu prin care România mai poate ajunge în sferturi la EURO U21 după 1-2 cu Spania: depindem 100% de Slovacia azi! Cele patru condiții de îndeplinit pentru calificare</title>
      <link>https://www.prosport.ro/euro-u21-2025/singurul-scenariu-prin-care-romania-mai-poate-ajunge-in-sferturi-la-euro-u21-dupa-1-2-cu-spania-depindem-100-de-slovacia-azi-cele-patru-conditii-de-indeplinit-pentru-calificare-20194443</link>
      <description><![CDATA[<img src="https://www.prosport.ro/wp-content/uploads/2025/06/Singurul-scenariu-prin-care-Romania-mai-poate-ajunge-in-sferturi-la-EURO-U21-dupa-1-2-cu-Spania-depindem-100-de-Slovacia-azi-Cele-patru-conditii-de-indeplinit-pentru-calificare-1400x1050.jpg"/><br/><p>După 0-1 cu Italia în primul meci la EURO U21, tricolorii lui Daniel Pancu au pierdut și al doilea duel din faza grupelor la turneul final organizat în Slovacia. Pe arena „Tehelne pole” din Bratislava, naționala noastră de tineret a fost învinsă de <span>marea favorită a grupei, Spania</span>, cu 1-2, astfel că șansele de calificare în sferturile de finală pentru noi au devenit foarte reduse. Totuși, există!</p>
<p>Partea bună e că, în ciuda clasamentului la acest moment în care avem zero puncte după două partide, supraviețuiește un scenariu prin care putem obține prezența, aproape miraculoasă, în faza următoare a competiției. Partea proastă e că nu mai depindem doar de rezultatele noastre, iar acest scenariu prevede îndeplinirea cumulativă a patru condiții, deloc ușoare!</p>
<p><span>ProSport</span> îți prezintă toate calculele privind singurul scenariu prin care România mai ajunge în sferturi la EURO U21: întâi de toate, depindem 100% de Slovacia și avem nevoie de victoria ei în fața Italiei, în meciul care se dispută tot azi, cu începere de la 22:00!</p>
<h2><span>Cum mai ajunge România în sferturi la EURO U21</span></h2>
<p>În acest moment, clasamentul în grupa A din care face parte naționala noastră de tineret se prezintă astfel, cu mențiunea că Slovacia – Italia, partida de care aminteam mai sus, va închide runda a doua de meciuri:</p>
<ol>
<li>Spania – 6p (+2)</li>
<li>Italia – 3p (+1)</li>
<li>Slovacia – 0p (-1)</li>
<li>România – 0p (-2)</li>
</ol>
<p>În ultima etapă, pe 17 iunie, se vor disputa partidele Slovacia – România și Spania – Italia. Primele două clasate se califică în sferturile de finală. Iată care e singurul scenariu egal cu calificarea pentru România la EURO U21 și cele patru condiții ce trebuie îndeplinite ca el să devină realitate!</p>
<h2><span>Prima condiție: depindem 100% de Slovacia și de victoria ei azi cu Italia!</span></h2>
<p>Cronologic, șansele noastre rămân încă în picioare doar dacă în această seară Slovacia va câștiga în fața Italiei. Gazdele nu sunt favorite, însă prestația lor foarte bună cu Spania, când au revenit de la 0-2 la pauză la un 2-2 pe care puțini îl așteptau, pierzând abia în minutul 90!, ne dă încredere că slovacii ar putea produce scorul util pentru noi.</p>
<p>Așadar, azi suntem cu toții fanii Slovaciei, din păcate am ajuns, iarăși!, într-un context al calculelor în care depindem de terți pentru îndeplinirea obiectivului… Dacă Slovacia învinge Italia, clasamentul în grupa noastră ar deveni următorul, înaintea ultimelor dueluri:</p>
<ol>
<li>Spania – 6p (+2)</li>
<li>Italia – 3p</li>
<li>Slovacia – 3p</li>
<li>România – 0p (-2)</li>
</ol>
<figure aria-labelledby="figcaption_attachment_20193929" class="wp-caption aligncenter" id="attachment_20193929"><img alt="" class="size-full wp-image-20193929" decoding="async" fetchpriority="high" height="954" sizes="(max-width: 1650px) 100vw, 1650px" src="https://www.prosport.ro/wp-content/uploads/2025/06/Daniel-Pancu-si-a-distrus-fotbalistii-„Nu-iau-pastilele-de-la-doctor-si-nu-fac-recuperarea-iar-apoi-au-crampe.-Starurile-lui-Sucu-facute-praf-e1749679080325.jpg" srcset="https://www.prosport.ro/wp-content/uploads/2025/06/Daniel-Pancu-si-a-distrus-fotbalistii-„Nu-iau-pastilele-de-la-doctor-si-nu-fac-recuperarea-iar-apoi-au-crampe.-Starurile-lui-Sucu-facute-praf-e1749679080325.jpg 1650w, https://www.prosport.ro/wp-content/uploads/2025/06/Daniel-Pancu-si-a-distrus-fotbalistii-„Nu-iau-pastilele-de-la-doctor-si-nu-fac-recuperarea-iar-apoi-au-crampe.-Starurile-lui-Sucu-facute-praf-e1749679080325-1400x809.jpg 1400w, https://www.prosport.ro/wp-content/uploads/2025/06/Daniel-Pancu-si-a-distrus-fotbalistii-„Nu-iau-pastilele-de-la-doctor-si-nu-fac-recuperarea-iar-apoi-au-crampe.-Starurile-lui-Sucu-facute-praf-e1749679080325-768x444.jpg 768w, https://www.prosport.ro/wp-content/uploads/2025/06/Daniel-Pancu-si-a-distrus-fotbalistii-„Nu-iau-pastilele-de-la-doctor-si-nu-fac-recuperarea-iar-apoi-au-crampe.-Starurile-lui-Sucu-facute-praf-e1749679080325-1536x888.jpg 1536w" width="1650"/><figcaption class="wp-caption-text" id="figcaption_attachment_20193929">FOTO: SportPictures</figcaption></figure>
<h2><span>Condițiile doi și trei: batem Slovacia și ținem în ultimul meci cu Spania!</span></h2>
<p>Următoarele două condiții pentru ca România să prindă in extremis sferturile de finală EURO U21 depind de două partide care se vor juca, pe 17 iunie, cu începere de la aceeași oră, 22:00.</p>
<p><span>România e obligată să câștige în fața Slovaciei</span>, reprezentativa gazdă a turneului final, în vreme ce Spania trebuie neapărat să câștige în fața Italiei pentru ca unicul scenariu al speranțelor noastre să meargă mai departe! Aceste rezultate ar duce la următorul clasament:</p>
<ol>
<li>Spania – 9p</li>
<li>România – 3p</li>
<li>Italia – 3p</li>
<li>Slovacia – 3p</li>
</ol>
<p>Cu victorii pe linie, Spania ar câștiga detașat grupa. Iar România, Italia și Slovacia ar ajunge la egalitate de puncte. Și, de-aici, ultima condiție pentru visul tricolor!</p>
<h2><span>Ultima condiție: golaveraj mai bun ca rivalele noastre în meciurile directe</span></h2>
<p>Potrivit regulamentului UEFA pentru EURO U21, primul criteriu de departajare în caz de egalitate la puncte în grupă îl reprezintă rezultatul meciului direct. În bătălia în trei România – Italia – Slovacia, fiecare ar avea însă câte o victorie, 3 puncte.</p>
<figure aria-labelledby="figcaption_attachment_20195642" class="wp-caption aligncenter" id="attachment_20195642"><img alt="" class="size-full wp-image-20195642" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Romania-U21-Spania-U21-3-scaled.jpg" srcset="https://www.prosport.ro/wp-content/uploads/2025/06/Romania-U21-Spania-U21-3-scaled.jpg 2560w, https://www.prosport.ro/wp-content/uploads/2025/06/Romania-U21-Spania-U21-3-1400x933.jpg 1400w, https://www.prosport.ro/wp-content/uploads/2025/06/Romania-U21-Spania-U21-3-768x512.jpg 768w, https://www.prosport.ro/wp-content/uploads/2025/06/Romania-U21-Spania-U21-3-1536x1024.jpg 1536w, https://www.prosport.ro/wp-content/uploads/2025/06/Romania-U21-Spania-U21-3-2048x1365.jpg 2048w" width="2560"/><figcaption class="wp-caption-text" id="figcaption_attachment_20195642">FOTO: Mihai Pop, ProSport</figcaption></figure>
<p>S-ar trece, așadar, la al doilea criteriu de departajare: golaverajul realizat după partidele disputate între cele trei naționale! Aici, la acest moment, situația se prezintă astfel:</p>
<ul>
<li>Italia (+1) – după 1-0 cu România</li>
<li>Slovacia (0)</li>
<li>România (-1) – după 0-1 cu Italia</li>
</ul>
<p>Trebuie să avem cel mai bun golaveraj final „în trei”, așadar ne dorim o victorie la limită pentru Slovacia cu Italia și un succes la două goluri diferență pentru România cu Slovacia în ultimul meci. Ierarhia produsă ar fi:</p>
<ul>
<li>România (+1) – după 0-1 cu Italia și victorie la două goluri diferență cu Slovacia</li>
<li>Italia (0) – după 1-0 cu România și eșec la un gol diferență cu Slovacia</li>
<li>Slovacia (-1) – după victorie la un gol diferență cu Italia și înfrângere la două goluri diferență cu România</li>
</ul>
<p>Dacă, spre exemplu, România învinge la un singur gol diferență Slovacia, atunci cele trei echipe ar fi la egalitate de puncte și la criteriul golaverajului direct. Atunci, s-ar trece la următorul criteriu: cel mai mare număr de goluri înscrise în meciurile directe!</p>
<p>Dacă și la acest capitol se menține egalitate, abia atunci se ajunge la criteriu golaverajului general din grupă, cel care include și rezultatele celor trei naționale cu Spania.</p>

]]></description>
    </item>
    <item>
      <title>Anamaria Prodan, opinie dură despre experiența și calificarea lui Mircea Lucescu: „Mi se pare cumva așa, un fel de blasfemie”. EXCLUSIV</title>
      <link>https://www.prosport.ro/fotbal-intern/nationala/anamaria-prodan-opinie-dura-despre-experienta-si-calificarea-lui-mircea-lucescu-mi-se-pare-cumva-asa-un-fel-de-blasfemie-exclusiv-20195391</link>
      <description><![CDATA[<img src="https://www.prosport.ro/wp-content/uploads/2025/06/Anamaria-Prodan-opinie-dura-despre-experienta-si-calificarea-lui-Mircea-Lucescu.jpg"/><br/><p>Anamaria Prodan s-a aflat vineri seara la evenimentul de artă întitulat //0001, unde fiica sa – Rebecca Dumitrescu – și-a prezentat propriile picturi.</p>
<p>Impresara, însoțită de iubitul Ronald Gavril, a vorbit și despre echipa națională de fotbal. Mai ales după ce șansele de calificare sunt reduse la Mondialul din 2026.</p>
<h2><span>Mircea Lucescu, apărat de Anamaria Prodan: „Poți să spui despre Ancelotti că e bătrân și că nu mai avem nevoie de el?”</span></h2>
<p>Anamaria Prodan a fost deranjată de faptul că există critici la adresa selecționerului Mircea Lucescu.</p>
<p>„Sânmărtean era pictorul. A fost și va rămâne acest pictor al fotbalului. Așa, un talent dumnezeiesc. Și vin din urmă, să știi că mai mulți. Știu că singurul pictor, zic eu, așa, de renume mondial, este Sânmărtean. Va rămâne forever. Nu, cred că trebuie să avem răbdare cu actuala națională. Trebuie să avem răbdare și cu generația tânără, pentru că vedeți că sunt ok, sunt buni. Vin din spate foarte frumos. Cred că România are astăzi un antrenor extraordinar.</p>
<p>Mie îmi pare foarte rău când văd că după un meci mai puțin reușit, cerem demisia lui Mircea Lucescu. Mi se pare cumva așa, un fel de blasfemie. Adică Mircea Lucescu a venit în România și a preluat echipa națională într-un moment foarte greu, atunci când poate noi aveam nevoie de Mircea Lucescu mai mult ca niciodată.</p>
<p>Și cred că sub comanda lui zeci și zeci și zeci de generații au sclipit. Dacă ai sta cu Mircea Lucescu și ai vorbi, ai vedea că este ceva incredibil, o vitalitate și ceva rar, rar. Dar uită-te în general la antrenorii din lume, Ancelotti, poți să spui? E bătrân, nu mai avem nevoie de el? Nu. Toți antrenorii mari au antrenat până târziu și au făcut-o cu succes. Eu sunt foarte fericită pentru Chivu și pentru România este un succes uluitor”, a declarat Anamaria Prodan pentru <span>ProSport</span>.</p>
<ul>
<li>Rebecca Dumitrescu, fiica impresarei Anamaria Prodan, și-a inaugurat prima expoziție de artă: „Picturile sunt exact ce simt eu”. EXCLUSIV</li>
</ul>
<h2><span>Victor Pițurcă, „săgeți” către Mircea Lucescu</span></h2>
<p>Fostul selecționer Victor Pițurcă nu s-a sfiit să aibă o altă opinie decât Mircea Lucescu în privința naționalei.</p>
<p>„Dacă are el timp să facă reconstrucție, poate să facă. Părerea mea e că nu mai are timp. Dacă nu am fi învins Cipru, mai avea timp de reconstrucții? Nu cred. La echipa națională trebuie să te califici.</p>
<p>Acum am rămas surprins, pentru că jucătorii au avut prea multă libertate și nu au mai avut același randament fizic. Trebuiau să vină la antrenament în fiecare zi, după campionat să aibă 2-3 zile libere și apoi să vină la cantonament și să se pregătească.</p>
<p>Păi trebuia să facă lucrul acesta, are experiență fantastică. Trebuia să se gândească la asta. Eu aș putea spune că jucătorii nu au fost fizic 100%. Ritmul de joc al austriecilor ne-a pus în dificultate”, a declarat Victor Pițurcă la Digi Sport.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/2wjILcxfZS8?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Rebecca Dumitrescu, fiica Anamariei Prodan, și-a inaugurat prima expoziție de artă: „Picturile...”" width="500"></iframe></div>

]]></description>
    </item>
    <item>
      <title>Ion Țiriac, nemilos după ce s-a întâmplat cu numărul unu din România la fotbal: „Dobitoci. Întâi să se uite în oglindă”</title>
      <link>https://www.prosport.ro/fotbal-intern/nationala/ion-tiriac-nemilos-dupa-ce-s-a-intamplat-cu-numarul-unu-din-romania-la-fotbal-dobitoci-intai-sa-se-uite-in-oglinda-20195486</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-nemilos-dupa-ce-s-a-intamplat-cu-numarul-unu-din-Romania-la-fotbal-e1749910258975.jpg"/><br/><p>Ion Țiriac a lansat un atac nemilos la adresa celor care l-au criticat pe selecționerul Mircea Lucescu, după rezultatele pe care echipa națională a României le-a înregistrat în primele patru meciuri disputate în preliminariile pentru Campionatul Mondial din 2026.</p>
<p>Magnatul român i-a luat apărarea experimentatului antrenor și i-a numit „dobitoci” pe cei care i-au cerut demisia. Totodată, miliardarul a afirmat că are încredere în „Il Luce”.</p>
<h2><span>Ion Țiriac îi atacă pe contestatarii lui Mircea Lucescu</span></h2>
<p>Ion Țiriac nu este de acord cu cei care l-au criticat pe Mircea Lucescu. În ultima perioadă, <span>mai multe voci l-au criticat pe antrenor</span> și i-au cerut să plece de pe banca echipei naționale a României. Magnatul român nu este de acord cu acest lucru și i-a numit „dobitoci” pe cei care îl critică pe „Il Luce”.</p>
<p>Totodată,<span> miliardarul a precizat </span>că are mare încredere că Mircea Lucescu va reuși să obțină rezultate notabile pe banca „tricolorilor”.</p>
<p>„Îi urez mult succes lui Mircea Lucescu, nu are o slujbă foarte uşoară! El trebuie să aibă grijă nu de 11 cei care sunt pe teren, ci de încă alţi 11 care nu sunt pe teren şi pe care trebuie să îi pună împreună. Domnul Lucescu a mai demonstrat-o înainte şi îi urez numai succes şi să sperăm că vom avea şi de acolo o bucurie.</p>
<p>(n.r. – Au fost mulţi care l-au contestat şi au spus că ar trebui să plece, că are o vârstă) Dobitoci am găsit peste tot, nu ai ce să faci cu unii care judecă şi habar n-au ce să judece. Să se uite întâi în oglindă şi pe urmă să vorbească”, a declarat Ion Țiriac, conform <span>as.ro</span>.</p>
<h2><span>Ce planuri are Mircea Lucescu pentru echipa națională</span></h2>
<p>Chiar dacă s-a zvonit că va pleca de pe banca tehnică a echipei naționale a României, Mircea Lucescu susține, în continuare, că are planuri importante pentru „tricolori”. Experimentatul tehnician a declarat că își dorește să construiască o echipă puternică, bazată pe jucători din campionatul României.</p>
<p>„Voi construi o echipă puternică, de asta să fiți siguri! Nu mai vorbesc de nicio reconstrucție, v-am spus ce am avut de spus. Cine înțelege, înțelege. Vor fi multe interpretări, să le interpreteze ceilalți. Am spus, de când am venit, că vreau să construiesc o echipă națională cu jucători din campionatul României”, a declarat Mircea Lucescu, la finalul meciului cu Cipru.</p>

]]></description>
    </item>
    <item>
      <title>Anunț despre transferul lui Alex Mitriță de la Universitatea Craiova: „A făcut pasul greșit, nu trebuia să plece”</title>
      <link>https://www.prosport.ro/fotbal-intern/superliga/anunt-despre-transferul-lui-alex-mitrita-de-la-universitatea-craiova-a-facut-pasul-gresit-nu-trebuia-sa-plece-20195375</link>
      <description><![CDATA[<img src="https://www.prosport.ro/wp-content/uploads/2025/06/Anunt-despre-transferul-lui-Alex-Mitrita-de-la-Universitatea-Craiova-„A-facut-pasul-gresit-nu-trebuia-sa-plece.jpg"/><br/><p>Gică Craioveanu (57 de ani) a vorbit despre transferul lui Alex Mitriță (30) de la Universitatea Craiova, care imediat după finalul sezonului 2024-2025 părea iminent.</p>
<p>După ce un transfer la FCSB a fost exclus, s-a vehiculat că talentatul mijlocaș ar urma să plece din nou în străinătate.</p>
<h2><span>Gică Craioveanu nu e atât de convins că transferul lui Alex Mitriță de la Universitatea Craiova se va materializa</span></h2>
<p>Alex Mitriță mai are contract cu Universitatea Craiova până la data de 30 iunie 2028. Cu toate acestea, încă de acum câteva săptămâni a început să se vorbească la trecut despre talentatul mijlocaș din Bănie, inclusiv șefii Universității Craiova fiind conștienți de faptul că fotbalistul va fi greu de ținut.</p>
<p><span>Mitriță a contribuit cu 21 de goluri și cu 8 pase decisive în sezonul 2024-2025, dar Sorin Cârțu, în calitate de președinte de onoare al Universității Craiova, spunea că „Mirel Rădoi are planul B”</span> pregătit în caz de o plecare a mijlocașului.</p>
<p>De asemenea, <span>Gigi Becali, care uneori mai conversează telefonic cu Mihai Rotaru, a anunțat transferul lui Alex Mitriță</span> și a spus că jucătorul va evolua în străinătate în 2025-2026, asta după ce și el a încercat să îl aducă la FCSB.</p>
<p>În ciuda celor menționate, situația lui Alex Mitriță pare să fie neclară în acest moment și nu se știe sigur dacă va pleca de la Universitatea Craiova.</p>
<p>Cel puțin asta a sugerat Gică Craioveanu, care are în continuare conexiuni importante în cadrul clubului. De asemenea, fostul director de imagine al oltenilor a lăsat de înțeles că nici măcar Mitriță nu e atât de convins că o nouă plecare în străinătate i-ar fi benefică:</p>
<blockquote><p>(n.r. – Poți să îl ții pe Mitriță?) Poți să îl ții. L-a ținut anul ăsta, pe un salariu foarte mare, pe care îl merită. Eu cred că, dacă ar fi un proiect serios, Piticu’ ar rămâne. El știe că a făcut pasul greșit acum cinci ani, când nu trebuia să plece, mai ales acolo. Dacă ar rămâne Mitriță și ar mai veni doi-trei jucători aproape de nivelul lui, eu cred că am fi campioni, cu toate că FCSB arată foarte bine. Nu văd de ce n-am fi campioni, când au fost și echipe mult mai modeste (n.r. – campioane). Urziceni nici nu mai e pe harta fotbalului”, a declarat Gică Craioveanu, la <span>podcastul lui Costin Deșliu</span>.</p></blockquote>
<h2><span>Alex Mitriță a revenit la Universitatea Craiova în 2023</span></h2>
<p>Plecarea lui Mitriță despre care a pomenit Gică Craioveanu s-a consemnat în februarie 2019. Atunci, Universitatea Craiova l-a vândut în Major League Soccer (MLS), la New York City, pentru frumoasa sumă de 8.000.000 de euro.</p>
<p>Deși a rămas sub contract cu americanii până în iulie 2023, Mitriță a fost împrumutat pe la mai multe echipe, precum Al-Ahli și Al-Raed, ambele din Arabia Saudită, plus PAOK Salonic, din Grecia.</p>
<p>În vara lui 2023, după ce înțelegerea cu New York City i-a expirat, Alex Mitriță a revenit la Universitatea Craiova.</p>
<p>În total, el a jucat 142 de meciuri pentru olteni, în care a contribuit cu 66 de goluri și 32 de pase decisive.</p>
<p>Potrivit site-ului de specialitate Transfermarkt, cota de piață a lui Alex Mitriță este de 4.000.000 de euro.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/UJukgX4YGg4?si=pe2RfVMZCEtu8har" title="YouTube video player" width="560"></iframe></p>

]]></description>
    </item>
    <item>
      <title>Gigi Becali i-a pus în față o ofertă fabuloasă, dar el l-a refuzat cu zâmbetul pe buze la nunta lui Florinel Coman. Turcii au reacționat imediat</title>
      <link>https://www.prosport.ro/fotbal-intern/superliga/gigi-becali-i-a-pus-in-fata-o-oferta-fabuloasa-dar-el-l-a-refuzat-cu-zambetul-pe-buze-la-nunta-lui-florinel-coman-turcii-au-reactionat-imediat-20195202</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-i-a-pus-in-fata-o-oferta-fabuloasa-dar-el-l-a-refuzat-cu-zambetul-pe-buze-la-nunta-lui-Florinel-Coman.-Turcii-au-reactionat-imediat.webp"/><br/><p>Denis Drăguș (25 de ani), fotbalistul căruia Gigi Becali (66) i-a pus în față o ofertă fabuloasă, chiar la nunta lui Florinel Coman (27), a ajuns cap de afiș în ziarele din Trabzon.</p>
<p>Atacantul echipei naționale și al turcilor de la Trabzonspor nu s-a uitat la zecile de mii de euro promise de patronul FCSB și a ales cu sufletul.</p>
<h2><span>Ce au scris turcii după ce Denis Drăguș l-a refuzat pe Gigi Becali la nunta lui Florinel Coman</span></h2>
<p><span>Denis Drăguș, atacantul naționalei României, l-a refuzat pe Gigi Becali</span> și a spus pas salariului de 50.000 de euro lunar pe care afaceristul i l-a promis pentru a semna cu FCSB.</p>
<p>Cu toate acestea, <span>la nunta lui Florinel Coman, Gigi Becali a profitat de întâlnirea cu Denis Drăguș</span> pentru a mai purta o ultimă sesiune de negocieri, de data aceasta față în față. Cei doi s-au întreținut timp de câteva zeci de secunde, și-au zâmbit, dar tot nu au ajuns la o înțelegere. Și asta pentru că Drăguș vrea să își joace până la capăt șansa la Trabzonspor, unde mai are contract până în iunie 2028.</p>
<p>Drăguș trage tare să rămână în fotbalul de performanță și le-a promis deja turcilor că în sezonul 2025-2026 își va arăta adevărata față.</p>
<p>Iar după ce atacantul l-a refuzat pe Gigi Becali, turcii de la publicațiile din Trabzon au preluat o declarație a lui Drăguș și au pus-o direct pe primele pagini:</p>
<blockquote><p>Sunt fericit la Trabzponspor. Vreau să dovedesc asta”, au scris cei de la <span>Trabzon Son Dakika</span>.</p></blockquote>
<blockquote class="twitter-tweet">
<p dir="ltr" lang="tr">Denis Draguş: „Trabzonspor’da mutluyum. Kendimi kabul ettirmek istiyorum.” pic.twitter.com/9oyqY73dyz</p>
<p>— Trabzon’da Son Dakika (@trabzondasondk) June 13, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>În continuare, jurnaliștii din Trabzon au prezentat și o declarație ceva mai amplă a fotbalistului:</p>
<blockquote><p>Sunt fericit la Trabzonspor și vreau să rămân. Niciodată nu m-am gândit la plecare. A fost un an cu accidentări, dar în sezonul următor vreau să dau tot ce pot”, este afirmația cu care Drăguș i-a cucerit pe turci.</p></blockquote>
<h2><span>Cum s-a descurcat Denis Drăguș la Trabzonspor</span></h2>
<p>Denis Drăguș a semnat cu Trabzonspor în iulie 2024, chiar înainte de Campionatul European din Germania, atunci când Standard Liege a încasat în schimbul lui suma de 1.700.000 de euro.</p>
<p>În totalul de 26 de partide pe care le-a jucat pentru gruparea din Trabzon, atacantul a contribuit cu 3 goluri și cu o pasă decisivă.</p>
<p>În Turcia, Denis Drăguș a mai jucat pentru Gaziantep, în tricoul căreia a făcut impresie și a marcat 15 goluri într-un total de 35 de partide.</p>
<p>Potrivit site-ului de specialitate Transfermarkt, cota de piață a lui Denis Drăguș este de 3.800.000 de euro.</p>

]]></description>
    </item>
  </channel>
</rss>
