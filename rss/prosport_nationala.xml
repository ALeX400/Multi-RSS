<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit anunțul oficial despre internaționalul român de la FCSB: „Este OUT!”</title>
      <link>https://www.prosport.ro/fotbal-intern/superliga/a-venit-anuntul-oficial-despre-internationalul-roman-de-la-fcsb-este-out-20387052</link>
      <description><![CDATA[<img src="https://www.prosport.ro//wp-content/uploads/2026/02/A-venit-anuntul-oficial-despre-internationalul-roman-de-la-FCSB-„Este-OUT-1400x1050.jpg"/><br/><p>Ștefan Târnovanu (25 de ani), internațional român care speră să fie convocat pentru barajul din martie cu Turcia, a primit un anunț oficial de la antrenorul FCSB, Elias Charalambous (45).</p>
<p>La conferința de presă premergătoare partidei cu Metaloglobus, din etapa 28, cipriotul a spus că experimentatul său portar va continua să fie lăsat în afara formulei de start.</p>
<h2><span>Elias Charalambous i-a spus-o cât se poate de direct lui Ștefan Târnovanu: va continua să fie rezervă!</span></h2>
<p><span>Ștefan Târnovanu a ajuns la cinci meciuri consecutive bifate din postura de rezervă, după ce Gigi Becali l-a scos din primul 11</span> pentru a-l introduce pe puștiul Matei Popa (18 ani), care poate acoperi regula U21 impusă de FRF.</p>
<p>Lucrurile au mers mai bine pentru FCSB, care a putut utiliza toate armele ofensive, iar Ștefan Târnovanu va continua să fie rezervă pentru roș-albaștri, după cum a confirmat Elias Charalambous, duminică, 22 februarie, la conferința de presă premergătoare partidei FCSB – Metaloglobus:</p>
<p>„Trebuie să jucăm cu un jucător U21, acum jucăm cu Popa, trebuie să ne decidem cu cine vom juca. Târnovanu este out, dar calitatea lui rămâne. Nu știm când va reveni, dar cu siguranță este un portar cu un viitor uriaș”, a declarat Elias Charalambous, înaintea meciului crucial cu Metaloglobus.</p>
<p>Vestea este cu atât mai supărătoare pentru Ștefan Târnovanu, deoarece <span>pe 26 martie e programat barajul Turcia – România, care poate duce naționala cu un pas mai aproape de Campionatul Mondial</span>. Protagonist în 4 apariții pentru prima reprezentativă, goalkeeperul în vârstă de 25 de ani al FCSB speră să se deplaseze la Istanbul cu restul „tricolorilor”. Însă, având în vedere contextul dat, e greu de crezut că Mircea Lucescu îl va convoca.</p>
<h2><span>Ce a spus Charalambous despre gazonul de pe Arena Națională</span></h2>
<p>Sâmbătă seară, pe Arena Națională din București a avut loc derby-ul Rapid – Dinamo 2-1, iar spre final, gazonul a început să arate semne vizibile de uzură.</p>
<p>Chestionat cu privire la acest aspect, Elias Charalambous a punctat:</p>
<p>„Am văzut terenul, Cătălin a fost acolo dimineață, mi-a spus că e într-o condiție proastă, dar asta este. Ne antrenăm pe sintetic, nu este ușor. Oriunde am juca, trebuie să ne adaptăm, să găsim soluții și să câștigăm. Nu este ideal, dar toate echipele se antrenează și joacă în astfel de condiții. Nu există scuze! Să te antrenezi pe sintetic nu este bine pentru jucători, pentru mușchi, dar asta este situația. Am mai experimentat zăpada. E primul an în care este atât de multă zăpadă, dar este în regulă”, a completat antrenorul campioanei.</p>
<p>Partida FCSB – Metaloglobus e programată luni seară, 23 februarie, de la ora 20:00. Roș-albaștrii sunt obligați să câștige pentru a mai spera la play-off.</p>

]]></description>
    </item>
    <item>
      <title>Gică Hagi vinde Farul și negociază cu două companii gigant din România</title>
      <link>https://www.prosport.ro/fotbal-intern/superliga/gica-hagi-vinde-farul-si-negociaza-cu-doua-companii-gigant-din-romania-20386908</link>
      <description><![CDATA[<img src="https://www.prosport.ro//wp-content/uploads/2026/02/Gica-Hagi-vinde-Farul-si-negociaza-cu-doua-companii-gigant-din-Romania.jpg"/><br/><p>Gică Hagi (61 de ani), legenda „Generației de Aur”, vinde clubul Farul și negociază cu două companii gigant din România. Hagi s-a retras vara trecută de pe banca tehnică a clubului, iar recent numele său a fost vehiculat în vedereea preluării echipei naționale a României de la Mircea Lucescu (80 de ani).</p>
<p>De altfel, <span>vânzarea acțiunilor este una dintre condițiile în care Hagi ar putea prelua echipa națională</span> pentru a putea evita conflictul de interese.</p>
<h2><span>Gică Hagi vinde Farul și negociază cu două companii gigant din România</span></h2>
<p>„Regele” Gică Hagi vinde pachetul majoritar de la Farul și negociază în acest sens cu două companii gigant din România.</p>
<p>Potrivit <span>iAMsport.ro</span>, Hagi a deschis negocierile în două direcții. Prima variantă ar fi o firmă asiatică ce operează în Portul Constanța, aceasta fiind unul dintre cei mai puternici jucători de pe piața din România, cu cifre de afaceri de milioane de euro.</p>
<p>Cea dea-a doua variantă este a unei firme importante din România, care de asemenea are cifre de afaceri uriașe.</p>
<p>Atât cu compania din Asia, cât și cu cea din România, discuțiile vizează cedarea pachetului majoritar de acțiuni (51%), iar în acest mod se poate elimina orice  speculație cu privire la un posibil conflict de interes între funcția de selecționer și cea de patron al unei echipe din Superliga.</p>
<p>Potrivit sursei menționate, discuțiile dintre Gică Hagi și cei doi giganți sunt unele avansate, la nivel birocratic, astfel că în perioada următoare sunt șanse mari ca Farul Constanța să aibă un alt acționar majoritar.</p>
<p>În acest moment, acționariatul clubului este împărțit în patru, Gică Hagi are 79,9% din acțiuni, Ciprian Marica deține 10% dintre acestea, la fel ca și R10 Events LCC (o companie americană ce este legată de fostul fotbalist Rivaldo) și Zoltan Iașko, ce deține 0,1%.</p>
<ul>
<li>Selecționerul „tricolorilor” este Mircea Lucescu (80 de ani), iar mandatul acestuia se încheie în vară, după CM 2026 din SUA, Mexic și Canada. După ce în ultimele săptămâni s-a confruntat cu probleme de sănătate, sâmbătă, 21 februarie,<span> FRF a anunțat că Lucescu va fi prezent pe banca tehnică pentru barajul cu Turcia</span>, din 26 martie.</li>
</ul>
<h2><span>Farul Constanța, pe profit de peste 3 milioane de lei în 2024 </span></h2>
<p>FCV Farul Constanța SA este înființat în 2008, iar în 2024 a înregistrat un profit de 3.041.030 de lei, în creștere cu 25,68% față de anul anterior, potrivit datelor <span>Ministerului de Finanțe</span>. În ceea ce privește cifra de afaceri din 2024, aceasta a fost de 32.068.612 lei, în scădere cu 5,08% față de cea din anul 2023. De asemenea, în anul 2024, Farul Constanța a avut 72 de salariați, cu 10 mai mult decât în aul 2023.</p>
<ul>
<li>Din punct de vedere sportiv, în actualul sezon, Farul Constanța se află pe locul 11, cu 37 de puncte, după 27 de runde din Superliga.</li>
</ul>

]]></description>
    </item>
    <item>
      <title>EXCLUSIV Discuția din culise pe care Mircea Lucescu a avut-o imediat după ce a ales să continue pe banca naționalei României: „M-am trezit cu telefon de la el! Asta mi-a spus!”</title>
      <link>https://www.prosport.ro/fotbal-intern/nationala/discutia-din-culise-pe-care-mircea-lucescu-a-avut-o-imediat-dupa-ce-a-ales-sa-continue-pe-banca-nationalei-romaniei-m-am-trezit-cu-telefon-de-la-el-asta-mi-a-spus-20386930</link>
      <description><![CDATA[<img src="https://www.prosport.ro//wp-content/uploads/2026/02/Discutia-din-culise-pe-care-Mircea-Lucescu-a-avut-o-imediat-dupa-ce-a-ales-sa-continue-pe-banca-nationalei-Romaniei-1400x934.jpg"/><br/><p>Mircea Lucescu pare pregătit să fie în formă maximă spre finalul lunii martie, atunci când naționala României va juca marele meci din Turcia.</p>
<p>Ioan Andone a discutat cu selecționerul României, care va începe imediat munca pentru ca jucătorii noștri să fie cât mai pregătiți pentru bătălia de la Istanbul.</p>
<h2><span>Ioan Andone, dezvăluiri de ultimă oră despre Mircea Lucescu: „Trece imediat la treabă!”</span></h2>
<p>Ioan Andone a rămas foarte apropiat de Mircea Lucescu. Mai ales în momentele grele, selecționerul României a avut un adevărat sprijin în fostul mare fundaș, pe care l-a pregătit și la Hunedoara, într-o perioadă extraordinară pentru Corvinul.</p>
<p>După ce s-a întors de la Bruxelles, Lucescu a discutat la telefon și cu Andone, selecționerul reprezentativei noastre fiind de acum cu gândul doar pe „examenul” atât de important de la Istanbul.</p>
<p>„Am vorbit cu nea Mircea și este bine! Discuția a durat cam zece minute. L-am sunat, iar apoi m-am trezit cu telefon de la el. Sigur că avea o anumită teamă, dar totul este în regulă cu sănătatea după controlul medical pe care l-a făcut. Mi-a spus că trece imediat la treabă. Așteaptă acum cu nerăbdare meciul pe care îl avem în Turcia”, ne-a mărturisit Ioan Andone, aflat în Spania în această perioadă.</p>
<ul>
<li>80 de ani are Mircea Lucescu</li>
</ul>
<h2><span>Ioan Andone merge să încurajeze România la Istanbul: „I-am spus că suntem și noi acolo!”</span></h2>
<p>Naționala României va avea un sprijin important la Istanbul. Și nu doar din partea suporterilor care au epuizat imediat biletele rezervate oaspeților.</p>
<p><span>Ioan Andone și alți foști jucători importanți </span>vor fi aproape de echipa lui Mircea Lucescu în semifinala barajului pentru Campionatul Mondial.</p>
<p>Până atunci, Andone speră ca jucătorii importanți din Superliga și cei din străinătate să se descurce cât mai bine, pentru ca România să producă surpriza în fața vedetelor care joacă la cel mai înalt nivel în Europa.</p>
<p>„I-am spus că suntem și noi acolo, la Istanbul. O să merg și eu la meci, sper să pot lua bilete. L-am simțit foarte optimist pentru ceea ce ne așteaptă. Acum, important este ca jucătorii noștri să aibă meciuri în picioare și nea Mircea doar să-i așeze în teren cât mai bine”, a completat fostul mare jucător și antrenor al lui Dinamo.</p>
<p>„Cred în ambiția și forța grupului și în capacitatea lui de a depăși acest moment. Sunt sigur că împreună putem să obținem calificarea. Avem nevoie acum de o atmosferă bună care să ne ofere posibilitatea de a pregăti în liniște aceste partide foarte importante pentru tot fotbalul românesc”, a declarat Mircea Lucescu, pentru frf.ro, <span>după ce a anunțat că va rămâne pe banca României.</span></p>
<ul>
<li>1998 este anul în care România a jucat ultima oară la un Campionat Mondial</li>
</ul>

]]></description>
    </item>
    <item>
      <title>N-a contat! Nota primită de Louis Munteanu după debutul în MLS</title>
      <link>https://www.prosport.ro/fotbal-extern/n-a-contat-nota-primita-de-louis-munteanu-dupa-debutul-in-mls-20386842</link>
      <description><![CDATA[<img src="https://www.prosport.ro//wp-content/uploads/2026/02/N-a-contat-Nota-primita-de-Louis-Munteanu-dupa-debutul-in-MLS-1400x933.jpg"/><br/><p>Sâmbătă, 21 februarie 2026, Louis Munteanu (23 de ani) și-a consemnat debutul în Major League Soccer (MLS), după ce și-a făcut apariția pe teren în partida DC United – Philadelphia Union 1-0.</p>
<p>Atacantul naționalei României nu a fost titular în confruntarea din runda inaugurală a noului sezon din MLS, ci a pătruns pe gazon din postura de rezervă, în minutul 70.</p>
<h2><span>Louis Munteanu, debut lipsit de strălucire în MLS: a jucat doar 20 de minute în partida DC United – Philadelphia 1-0</span></h2>
<p><span>Louis Munteanu a fost transferat de DC United în decembrie 2025 și a avut săptămâni bune la dispoziție pentru a-și pregăti debutul</span> în Major League Soccer.</p>
<p>Însă, după vacanță, când a început cantonamentul din presezon și implicit a putut bifa câteva meciuri amicale, <span>Louis Munteanu le-a lăsat un gust amar americanilor, care au spus despre el că „pare un eșec”</span>.</p>
<p>Sâmbătă, 21 februarie, în prima etapă a noului sezon din MLS, fostul golgheter de la CFR Cluj a avut prima oportunitate de a le da peste nas celor din SUA, însă lucrurile nu au mers tocmai cum și-ar fi dorit.</p>
<p>Louis Munteanu a început disputa DC United – Philadelphia Union 1-0 din postura de rezervă, iar antrenorul elvețian Rene Weiler (52 de ani) l-a aruncat în luptă în minutul 70, când scorul final era deja stabilit.</p>
<p>Internaționalul român nu a ieșit cu nimic în evidență în jumătatea adversă, motiv pentru care site-ul de specialitate <span>Sofascore</span> i-a acordat calificativul 6.4. Asta în contextul în care media echipei a fost 6.98, iar cea mai mare notă i-a fost acordată lui Keisuke Kurokawa, 7.7. În schimb, marcatorul unicului gol, atacantul Tai Baribo, a primit calificativul 7.3. Iar cel care i-a pasat decisiv, mijlocașul stânga Joao Peglow, a fost notat cu 7.4.</p>
<h2><span>Ce a transmis clubul DC United în momentul debutului lui Louis Munteanu</span></h2>
<p>Momentul în care Louis Munteanu a pătruns pe gazonul de pe Audi Field din Washington DC a fost imortalizat de camerele de filmat.</p>
<p>Atacantul naționalei României și-a făcut o cruce, iar fotografia cu gestul a fost distribuită de DC United pe platforma de socializare <span>Instagram</span>:</p>
<p>În secțiunea dedicată descrierii, americanii au punctat:</p>
<p>„Louis Munteanu își face debutul la DC United”, au scris șefii atacantului, alături de două inimi în culorile reprezentative clubului.</p>
<p>Important este totuși că echipa lui Munteanu a câștigat primul meci din noul sezon, scor 1-0, iar atacantul va putea ieși la rampă în etapa următoare. Pe 1 martie 2026, în runda 2 din MLS, DC United se va deplasa în Texas, pentru un duel cu Austin FC, programat pe Stadionul Q2.</p>

]]></description>
    </item>
    <item>
      <title>EXTRA Fotbalistul din Generația de Aur, mesaj dur pentru Ciprian Ciucu! Atac „cu talpa sus” la primarul Bucureștiului: „Dați-ne banii înapoi!”</title>
      <link>https://www.prosport.ro/diverse/fotbalistul-din-generatia-de-aur-mesaj-dur-pentru-ciprian-ciucu-atac-cu-talpa-sus-la-primarul-bucurestiului-dati-ne-banii-inapoi-20386491</link>
      <description><![CDATA[<img src="https://www.prosport.ro//wp-content/uploads/2026/02/Fotbalistul-din-Generatia-de-Aur-mesaj-dur-pentru-Ciprian-Ciucu-Atac-„cu-talpa-sus-la-primarul-Bucurestiului.-„Dati-ne-banii-inapoi-scaled.jpg"/><br/><p>Un fotbalist important din Generația de Aur l-a taxat dur pe primarul Bucureștiului după ce Capitala a fost efectiv paralizată după ultimele ninsori căzute.</p>
<p>Florin Prunea îl atacă pe edil pentru traficul rutier și pietonal desfășurat cu mare dificultate zilele trecute și îi solicită acestui să-i dea banii înapoi achitați ca taxe și impozite.</p>
<h2><span>Florin Prunea, atac „cu talpa sus” la primarul Ciprian Ciucu: „Dați-ne banii înapoi!”</span></h2>
<p>Portarul Generației de Aur l-a pus la zid pe primarul Capitalei după ce orașul a fost blocat total în urma ninsorilor căzute din abundență în această săptămână.</p>
<p>Cum traficul rutier și pietonal a fost unul de coșmar din cauza <span>stratului de zăpadă de 40-50 de centimetri</span>, Prunea îi cere lui Ciprian Ciucu să-i resitituie banii achitați la taxe și impozite.</p>
<p>Fostul goalkeeper al tricolorilor susține că a dat la lopată zeci de minute pentru a putea să iasă cu mașina din parcare. Plus că, Prunea s-a declarat revoltat de faptul că bucureștenii, neavând pe unde să circule, trotuarele fiind acoperite cu un strat gros de nea, au ales să se deplaseze pe carosabil.</p>
<p>„Tu știi ce am dat, mă, la lopată de dimineață, ca să ies din parcare? E posibil, mă, așa ceva?! De ce plătesc taxe, frate?! Să fac o oră prin oraș? Cât îmi ia, mă, taxe mie? Cum ne amendează ei pe noi, să-i amendăm și noi pe ei! Băi, băiatule, îmi iei taxe tu mie?</p>
<p>Cum să merg, să văd oamenii pe stradă, când e toată lumea pe stradă? Tu ai văzut oamenii cum au mers pe stradă azi dimineață? Și ți se pare normal? Dați-ne banii înapoi atunci!”, a declarat”, a declarat Florin Prunea la <span>iAMSport</span>.</p>

]]></description>
    </item>
  </channel>
</rss>
