<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>PSV s-a înțeles cu Parma pentru transferul lui Dennis Man! Celebrul jurnalist Nicolo Schira a dezvăluit cât plătesc olandezii</title>
      <link>https://www.prosport.ro/fotbal-extern/psv-s-a-inteles-cu-parma-pentru-transferul-lui-dennis-man-celebrul-jurnalist-nicolo-schira-a-dezvaluit-cat-platesc-olandezii-20240828</link>
      <description><![CDATA[<img src="https://www.prosport.ro//wp-content/uploads/2025/08/PSV-s-a-inteles-cu-Parma-pentru-transferul-lui-Dennis-Man-Celebrul-jurnalist-Nicolo-Schira-a-dezvaluit-cat-platesc-olandezii.webp"/><br/><p>Vineri dimineață, 8 august 2025, celebrul jurnalist italian Nicolo Schira, specialist în transferuri, a dat vestea momentului despre trecerea lui Dennis Man (26 de ani) de la Parma la PSV Eindhoven.</p>
<p>Potrivit informațiilor deținute de acesta, cele două cluburi au bătut definitiv palma cu privire la condițiile în care se va realiza transferul.</p>
<h2><span>PSV Eindhoven plătește 9.000.000 de euro, până la urmă, pentru transferul lui Dennis Man. Acordul e total, anunță jurnalistul Nicolo Schira</span></h2>
<p><span>Transferul lui Dennis Man de la Parma la PSV Eindhoven se va face</span>, cel mai probabil, până la finalul săptămânii actuale, după cum au informat deja jurnaliștii italieni de la Gazzetta dello Sport.</p>
<p><span>Fabrizio Romano a fost cel care a dezvăluit interesul lui PSV Eindhoven pentru Dennis Man</span>, iar negocierile dintre toate părțile implicate au mers în direcția favorabilă încă din primele momente.</p>
<p>Iar vineri, 8 august 2025, un alt jurnalist italian celebru care e specializat în transferurile de jucători, anume Nicolo Schira, a anunțat că un prim hop a fost depășit. Concret, PSV Eindhoven și Parma au încheiat deja negocierile și au ajuns la un acord total în ceea ce privește suma pentru care va fi tranzacționat românul. Dacă inițial mai toate sursele au vorbit despre 8.000.000 de euro, se pare că Parma a izbutit să obțină, până la urmă, 9.000.000 de euro. Asta în condițiile în care gruparea din Serie A și-a dorit la începutul ferestrei de transferuri să îl poată ceda pe jucător în schimbul a 10.000.000 de euro. Însă, prețul a fost considerat prea mare, motiv pentru care Olympiacos, care de asemenea l-a dorit pe Man, a ieșit rapid din cursa pentru semnătura internaționalului român.</p>
<blockquote><p>PSV a ajuns la un acord cu Parma pentru a-l semna pe Dennis Man. Transferul definitiv se va face pentru suma de 9.000.000 de euro”, a scris Nicolo Schira, pe contul său de pe <span>platforma X</span>.</p></blockquote>
<h2><span>Ce urmează</span></h2>
<p>Acum, reprezentanții lui Dennis Man vor face tot posibilul pentru a-i obține jucătorului un salariu cât mai apropiat de cel de 1.900.000 de euro anual pe care îl încasează în Serie A. Însă, având în vedere că fotbalistul își dorește deja de luni bune să plece de la Parma, cel mai probabil negocierile dintre impresari și PSV nu vor fi tocmai complicate.</p>
<blockquote><p>Acum, clubul olandez încearcă să îl convingă pe jucător și lucrează la un acord în acest sens”, a completat jurnalistul italian Nicolo Schira.</p></blockquote>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro.</p>
<blockquote><p>Veștile proaspete venite din Italia, potrivit cărora negocierile pentru securizarea lui Dennis Man merg în direcția potrivită, sunt corecte. PSV speră să finalizeze transferul în cel mai scurt timp posibil”, a confirmat și olandezul Jaroen Kapteijns, jurnalist la De Telegraaf și Telesport, tot pe <span>platforma X</span>.</p></blockquote>

]]></description>
    </item>
    <item>
      <title>Se face transferul lui Dennis Man. Gazzetta dello Sport a făcut marele anunț</title>
      <link>https://www.prosport.ro/fotbal-extern/se-face-transferul-lui-dennis-man-gazzetta-dello-sport-a-facut-marele-anunt-20240060</link>
      <description><![CDATA[<img src="https://www.prosport.ro//wp-content/uploads/2025/08/Se-face-transferul-lui-Dennis-Man.-Gazzetta-dello-Sport-a-facut-marele-anunt.webp"/><br/><p>Gazzetta dello Sport, cea mai prestigioasă publicație sportivă din Italia, susține că transferul lui Dennis Man (26 de ani) de la Parma la PSV Eindhoven se face până la finalul săptămânii actuale.</p>
<p>Despre negocierile dintre olandezi și italieni s-a aflat în urmă cu câteva zile, pe 3 august mai precis, când celebrul jurnalist italian Fabrizio Romano a dezvăluit totul pe platformele de socializare.</p>
<h2><span>Șefii de la Parma și PSV s-au mișcat repede și sunt gata să închidă afacerea Dennis Man! Gazzetta dello Sport știe când se face transferul</span></h2>
<p>Duminica trecută, pe 3 august, <span>Fabrizio Romano a anunțat că Dennis Man ar putea fi protagonistul unui transfer la PSV Eindhoven</span>, clubul pe la care au trecut și Ronaldo Nazario cu Romario, doi dintre cei mai apreciați jucători din istoria fotbalului brazilian.</p>
<p>Informația a fost preluată rapid de mai toate publicațiile internaționale, iar ulterior au început să apară atât detalii noi, cât și reacții pe marginea subiectului.</p>
<p><span>Gică Popescu a spus că transferul lui Dennis Man la PSV Eindhoven ar putea fi benefic</span> pentru jucător, deoarece olandezii joacă în sistem 4-3-3 și pun în valoare fotbaliștii de bandă.</p>
<p>Și, chiar dacă <span>antrenorul lui PSV s-a făcut că nu știe de interesul clubului pentru Dennis Man</span>, negocierile dintre olandezi și italieni au avansat copios.</p>
<p>Conform multiplelor surse din presa internațională, tranzacția dintre Parma și PSV ar urma să se încheie în schimbul sumei de 8.000.000 de euro. Cât despre parafarea actelor, prestigioasa publicație italiană Gazzetta dello Sport, citată de jurnaliștii de la <span>Forza Parma</span>, a aflat că semnarea documentelor ar putea avea loc până cel târziu la finalul săptămânii actuale.</p>
<p>Așadar, este doar o chestiune de zile, poate chiar ore, până când PSV Eindhoven va anunța oficial transferul internaționalului român.</p>
<h2><span>Ce oportunitate pentru Dennis Man: PSV joacă în Liga Campionilor!</span></h2>
<p>Transferul la PSV Eindhoven poate fi considerat, fără nici urmă de dubiu, un pas înainte pentru cariera lui Dennis Man. Fostul fotbalist de la FCSB va pleca de la o echipă care luptă să se salveze de la retrogradare în Serie A la una care va încerca să își apere titlul cucerit în Olanda la finalul sezonului 2024-2025.</p>
<p>Pe de altă parte, mulțumită triumfului bifat în luna mai, PSV s-a calificat direct în faza principală a UEFA Champions League. Așadar, Dennis Man nu doar că va avea oportunitatea de a juca în cupele europene, ci va face pasul direct pe cea mai înaltă scenă a fotbalului continental la nivel de cluburi.</p>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro. În cele 142 de partide pe care le-a jucat pentru Parma, internaționalul român a contribuit cu 28 de goluri și cu 17 pase decisive.</p>

]]></description>
    </item>
    <item>
      <title>Ianis Hagi, transfer bombă la Universitatea Craiova! Rădoi încearcă marea nebunie a verii</title>
      <link>https://www.prosport.ro/fotbal-intern/superliga/ianis-hagi-transfer-bomba-la-universitatea-craiova-radoi-incearca-marea-nebunie-a-verii-20240909</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-transfer-bomba-la-Universitatea-Craiova-Radoi-incearca-marea-nebunie-a-verii.webp"/><br/><p>Prins în discuțiile despre o potențială mutare în Germania sau Turcia, Ianis Hagi (26 de ani) ar putea surprinde pe toată lumea și deveni protagonistul unui transfer bombă la Universitatea Craiova.</p>
<p>Cel puțin asta susține presa din Bănie, care a prezentat și câteva detalii despre cum încearcă Mirel Rădoi (44) marea nebunie a verii.</p>
<h2><span>Mirel Rădoi și Mihai Rotaru discută intern posibilitatea de a-l transfera pe Ianis Hagi la Universitatea Craiova</span></h2>
<p><span>Kocaelispor, grupare nou-promovată în Turcia, a fost avansată recent ca potențială destinație pentru Ianis Hagi</span>, care întârzie în continuare să semneze un contract după despărțirea de Rangers.</p>
<p>Pe de altă parte, <span>Bundesliga rămâne un campionat frecvent asociat cu numele lui Ianis Hagi</span>, după ce mijlocașul român a fost monitorizat mai mult timp de Borussia Monchengladbach și propus la Werder Bremen.</p>
<p>Însă, mai nou, Superliga pare să reprezinte și ea o posibilă opțiune pentru fotbalist. După ce Gigi Becali a insistat pentru transferul său la FCSB, acum a venit rândul Universității Craiova să discute pe plan intern posibilitatea de a-l coopta în cadrul proiectului din Bănie.</p>
<p>Jurnaliștii olteni de la <span>3minute.net</span> susțin că o ofertă nu a fost încă făcută, însă Mihai Rotaru ar putea pune banii pe masă în orice moment. Mirel Rădoi i-a transmis deja patronului că l-ar dori pe Ianis Hagi în lotul Universității Craiova, mai ales că au avut o colaborare foarte bună la națională.</p>
<blockquote><p>Mihai Rotaru a declarat recent faptul că vrea să mai transfere la Universitatea Craiova doi jucători de valoare ridicată. Ianis Hagi este unul dintre cei mai bine cotați fotbaliști români. Mai mult decât atât, Mirel Rădoi are o relație specială cu fiul „Regelui” pe care l-a apreciat mereu. Mijlocașul poate ajunge printre alb-albaștri, dar numai dacă Mihai Rotaru se înțelege atât cu jucătorul, cât și cu Gică Hagi”, informează sursa citată.</p></blockquote>
<p>Aceeași sursă dezvăluie și o modalitate prin care Mihai Rotaru l-ar putea influența pe Gică Hagi să își trimită fiul în Bănie. Concret, Jovan Markovic și Ndong, doi jucători care nu mai sunt văzuți bine în lotul lui Mirel Rădoi, ar putea fi trimiși la Farul Constanța gratis.</p>
<p>Și, nu în ultimul rând, Mihai Rotaru vrea să îi asigure toate condițiile și lui Ianis Hagi. Pe lângă faptul că îi va propune un contract bănos, îi va oferi posibilitatea de a pleca în străinătate fără prea mari bătăi de cap, în eventualitatea în care va primi o ofertă dintr-un campionat de top.</p>
<p>Rămâne de văzut dacă informațiile prezentate mai sus se vor confirma, însă la Universitatea Craiova, Ianis Hagi ar avea o șansă bună de a ataca titlul în Superliga. După patru etape, oltenii lui Mirel Rădoi au 10 puncte și sunt în fruntea clasamentului, la egalitate cu Rapid și Farul Constanța.</p>
<h2><span>Mihai Rotaru a mai încercat să îl aducă pe Ianis Hagi și în 2024</span></h2>
<p>Nu este prima oară când Mihai Rotaru analizează cu mare atenție ce se întâmplă cu Ianis Hagi. Mijlocașul naționalei României a fost dorit în Bănie și în 2024, înainte de Campionatul European. Informația a fost prezentată publicului larg de Mihăiță Pleșan, fost jucător al Universității Craiova.</p>
<blockquote><p>Eu mi l-aș fi dorit la Craiova (pe Ianis Hagi, n.r.). Acum două-trei luni de zile din ce știu eu se punea în discuție și venirea lui Ianis la Universitatea Craiova. Era si el pe lista Craiovei”, spunea Pleșan, la jurnalul sportiv de pe PRO TV.</p></blockquote>
<p>Potrivit site-ului de specialitate Transfermarkt, Ianis Hagi are o cotă de piață de 1.400.000 de euro.</p>

]]></description>
    </item>
    <item>
      <title>Rapid a luat decizia în cazul lui Cristi Manea, după ce fotbalistul a cerut să plece pentru că e rezervă</title>
      <link>https://www.prosport.ro/fotbal-intern/superliga/rapid-a-luat-decizia-in-cazul-lui-cristi-manea-dupa-ce-fotbalistul-a-cerut-sa-plece-pentru-ca-e-rezerva-20239921</link>
      <description><![CDATA[<img src="https://www.prosport.ro//wp-content/uploads/2025/08/Rapid-a-luat-decizia-in-cazul-lui-Cristi-Manea-dupa-ce-fotbalistul-a-cerut-sa-plece-pentru-ca-e-rezerva-1400x1050.jpg"/><br/><p>Cristi Manea (27 de ani) a cerut să plece de la Rapid București, la scurt timp după victoria cu FC Botoșani din etapa 4 a Superligii, pentru că e rezervă.</p>
<p>Fundașul dreapta și-a făcut apariția pe teren în minutul 42, după ce titularul din flancul respectiv al defensivei, Răzvan Onea (27), s-a accidentat.</p>
<h2><span>„E un jucător important, la Rapid e concurență”. Victor Angelescu a reacționat după ce Cristi Manea a cerut să plece din Giulești</span></h2>
<p><span>Rapid București a învins-o pe FC Botoșani în etapa 4 din Superliga, scor 2-1</span>, mulțumită unei duble a atacantului francez Antoine Baroan (25 de ani).</p>
<p>Acesta a intrat de pe banca de rezerve, în minutul 46, când tabela de marcaj încă indica scorul de 0-0. Iar golurile lui Baroan au fost posibile și datorită altor doi fotbaliști pătrunși pe teren în repriza secundă. Este vorba despre Cristian Manea, care a pasat decisiv la prima reușită a francezului, și Rareș Pop, care a contribuit cu un assist la golul doi marcat de Baroan.</p>
<p>După fluierul final al disputei din Giulești, <span>Cristi Manea și-a făcut apariția la flash-interviu și, de nicăieri, a cerut să plece de la Rapid</span>.</p>
<p>Fundașul dreapta s-a aflat la al doilea meci consecutiv pe care l-a început din postura de rezervă, iar acest aspect l-a nemulțumit, deoarece își dorește să fie titular cert la Rapid:</p>
<blockquote><p>Eu, care am pretenții să merg la echipa națională, normal că încerc să găsesc altceva. Nu vreau să deranjez pe nimeni, să iau banii degeaba sau…”, a răbufnit Cristian Manea.</p></blockquote>
<p>Ulterior, Marius Șumudică a dezvăluit că pe numele apărătorului ar exista deja o ofertă din străinătate, din Turcia mai precis. Însă, acționarul minoritar al Rapidului, Victor Angelescu, a negat această informație și totodată a spus că Rapid nu intenționează să renunțe la Manea în perioada imediat următoare:</p>
<blockquote><p>Noi nu avem în momentul de față nicio ofertă pentru Manea. Așa cum am zis, nu vrem să vindem din jucătorii importanți. Manea este un jucător important pentru noi, un jucător care are foarte multe prezențe la echipa națională. Când l-am adus, am făcut niște eforturi să-l aducem. Acum, repet, la Rapid e concurență, și nu numai la Rapid, la cluburile mari. Avem trei fundași dreapta, toți foarte buni. Dacă Manea va demonstra, va juca titular. Nu pot eu acum să vorbesc, asta a fost alegerea lui Costel (n.r. Gâlcă) până acum. Dar Manea e foarte important pentru Rapid.”, a declarat Victor Angelescu, la <span>Prima Sport</span>.</p></blockquote>
<h2><span>Cristi Manea are două pase decisive oferite în startul acestui sezon</span></h2>
<p>Cristi Manea a început sezonul 2025-2026 din postura de rezervă, însă a fost trimis pe teren în ultimele 15 minute ale disputei FC Argeș – Rapid București 0-2. A jucat apoi 75 de minute în confruntarea Rapid – CFR Cluj 1-1, în care a pasat decisiv la singurul gol al giuleștenilor, pentru ca ulterior să fie lăsat din nou pe banca de rezerve. Totuși, și în meciul cu Csikszereda, încheiat cu o victorie, 2-0, Manea a fost aruncat în luptă pe final, în ultima jumătate de oră.</p>
<p>Și, în cele din urmă, așa cum am precizat deja, Manea a intrat de pe banca de rezerve, în minutul 42, în partida Rapid – FC Botoșani 2-1, în care a dat o nouă pasă decisivă, a doua a sezonului.</p>
<blockquote><p>Eu sincer mă bucur când îi văd că au asemenea declarații, înseamnă că își doresc. L-am văzut că a intrat foarte bine în meci, chiar mi-a plăcut foarte mult cum a intrat Manea, a jucat foarte bine în acest meci, și e clar că își dorește. Atât timp cât își dorește e normal să fie nemulțumit că nu joacă. Dar sunt 20 și ceva de jucători și doar 11 joacă titulari, da? Cred că la fotbal, dacă arăți ceea ce trebuie și dacă joci bine, joci. Nu ai cum să joci foarte bine și să nu te bage antrenorul. Mai ales Costel e foarte echidistant, deci eu cred că ține de el”, a completat acționarul minoritar al Rapidului.</p></blockquote>
<p>Potrivit site-ului de specialitate Transfermarkt, cota de piață a lui Cristian Manea este de 1.700.000 de euro.</p>

]]></description>
    </item>
    <item>
      <title>Ianis Hagi, propus la clubul istoric din Bundesliga!</title>
      <link>https://www.prosport.ro/fotbal-extern/ianis-hagi-propus-la-clubul-istoric-din-bundesliga-20239829</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-propus-la-clubul-istoric-din-Bundesliga.webp"/><br/><p>Ianis Hagi (26 de ani) ar fi fost propus în această vară la Werder Bremen, un club istoric din Bundesliga care se poate mândri cu patru titluri în palmares.</p>
<p>Nemții sunt în căutarea unui fotbalist cu un profil similar internaționalului român, astfel că reprezentanții lui Hagi Jr. și-au încercat norocul.</p>
<h2><span>Werder Bremen, de patru ori campioană în Bundesliga, l-a refuzat pe Ianis Hagi</span></h2>
<p><span>Transferul lui Ianis Hagi continuă să facă vâlvă</span> în presa internă și internațională, iar după ce s-a vehiculat că românul a intrat pe radarul unei grupări din Turcia, acum s-a trecut din nou la Bundesliga.</p>
<p>Cei de la <span>Spot Media</span> au aflat că mijlocașul român a fost propus la un club istoric din Germania, anume Werder Bremen, care s-ar afla în căutarea unui fotbalist cu un profil similar lui Hagi Jr.</p>
<p>Reprezentații fostului jucător de la Rangers au profitat de situație și și-au încercat norocul, însă conform sursei citate, Werder Bremen l-a refuzat pe Ianis. Motivul? „Nemții își doresc un jucător mai important”, informează sursa menționată anterior, care dezvăluie că Hagi a mai fost propus și la alte „cluburi de top” în această vară.</p>
<p>Însă, potrivit informațiilor deținute de jurnaliști, mijlocașul ar avea doar „o ofertă concretă”, de la Legia Varșovia, din Polonia, unde antrenor este Edi Iordănescu, fostul selecționer al naționalei României.</p>
<p>Revenind la fotbalul german, trebuie amintit că <span>numele lui Ianis Hagi a mai fost asociat cu o campioană istorică din Bundesliga</span>, anume Borussia Monchengladbach, despre care s-a scris în repetate rânduri că l-ar fi monitorizat pe mijlocaș.</p>
<h2><span>Ianis Hagi se antrenează cu Farul Constanța până când va lua o decizie</span></h2>
<p>Ianis Hagi s-a despărțit de Rangers la finalul lunii mai, după mai bine de cinci ani petrecuți în cadrul clubului. În momentul încheierii colaborării, mijlocașul român era ușor accidentat, motiv pentru care a ratat și acțiunea echipei naționale din luna iunie. Ulterior, Ianis s-a refăcut, dar nu a avut o echipă alături de care să se antreneze, astfel că a optat pentru o stabilire temporară în România, acasă mai precis, la Constanța.</p>
<p>Hagi Jr. s-a prezentat la antrenamentele Farului, sub comanda lui Ianis Zicu, pentru a se putea pregăti la standarde cât mai înalte posibil.</p>
<blockquote><p>Da, Ianis Hagi vine în continuare la antrenamentele Farului, sigur. Normal, trebuie să fie pregătit în această perioadă. Nu pot să vă spun nimic despre viitorul său. V-am spus doar că se antrenează alături de noi, dar mai departe ține de el”, a transmis Zoltan Iașko, directorul sportiv al Farului Constanța, citat de <span>Digisport.ro</span>.</p></blockquote>
<p>În totalul de 130 de partide pe care le-a jucat pentru Rangers, Ianis Hagi a izbutit să contribuie cu 20 de goluri și 28 de pase decisive. Un titlu, o Cupă a Scoției și o Cupă a Ligii a cucerit românul pentru gruparea din Regat.</p>

]]></description>
    </item>
  </channel>
</rss>
