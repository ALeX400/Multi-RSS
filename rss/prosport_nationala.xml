<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu şi misterul primului 11 din meciul Austria – România: „N-are nicio legătură cu ce a apărut”</title>
      <link>https://www.prosport.ro/campionatul-mondial-2026/mircea-lucescu-si-misterul-primului-11-din-meciul-austria-romania-n-are-nicio-legatura-cu-ce-a-aparut-20189325</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-si-misterul-primului-11-din-meciul-Austria-Romania-1400x817.jpg"/><br/><p>CORESPONDENȚĂ DIN VIENA. Selecționerul Mircea Lucescu a transmis, înainte de Austria – România, că primul 11 la care se gândește nu are legătură cu ce a apărut.</p>
<p>România are nevoie de victorie cu Austria, în al treilea meci din preliminariile pentru Campionatul Mondial din 2026, ca să rămână în cărțile calificării.</p>
<h2><span>Lucescu a anunțat care sunt criteriile după care va alcătui primului 11 din meciul Austria – România</span></h2>
<p><span>Partida de pe stadionul Ernst Hapel</span> începe la ora 21:45 a României. În presa de la noi au apărut mai multe versiuni ale formulei de start pe care o va folosi reputatul selecționer, dar Lucescu a spus că niciuna <span>nu are vreo legătură cu varianta finală</span>.</p>
<p>„Nu mai poate fi noaptea un sfetnic bun. Mai vedem. Dar vă spun că echipa care va fi mâine nu are nicio legătură cu ce a apărut prin presa noastră.</p>
<p>Fiecare dintre voi încearcă să fie un analist important al echipei, al jucătorilor. Noi vom ține cont de ceea ce avem în teren și de ceea ce s-a întâmplat în această perioadă de pregătire”, a declarat Mircea Lucescu.</p>
<h2><span>Chiricheș nu a mai jucat la naționala României din 14 iunie 2022</span></h2>
<p>Una dintre variantele pe care ar putea-o folosi Mircea Lucescu este, potrivit <span>gsp.ro</span>, următoarea: Horațiu Moldovan – Andrei Rațiu, Mihai Popescu, Andrei Burcă, Nicușor Bancu – Răzvan Marin, Vlad Chiricheș, Nicolae Stanciu – Dennis Man, Denis Drăguș / Daniel Bîrligea, Valentin Mihăilă.</p>
<p>La rândul lor, cei de la Fanatik scriu că Mircea Lucescu îi va trimite în teren din primul minut al meciului cu Austria pe Niţă – Raţiu, Burcă, M. Popescu, Bancu – Chiricheş, M. Marin – Man, Stanciu, Drăguş – Bîrligea.</p>
<p>Dacă va fi folosit, Vlad Chiricheș, care pe 14 noiembrie împlinește 36 de ani, bifează meciul cu numărul 77 la echipa națională a României.</p>
<p>A debutat pe 10 august 2011, într-un amical cu San Marino, când a fost integralist în victoria „tricolorilor” cu 1-0. Golul a fost marcat de Ovidiu Herea, în minutul 72.</p>
<p>Ultima oară a îmbrăcat tricoul primei reprezentative pe 14 iunie 2022. România a fost învinsă pe teren propriu de Muntenegru cu 0-3, iar Chiricheș a fost pe teren până la final.</p>
<p>Veteranul jucător nu a marcat niciun gol la echipa națională, dar a oferit 6 pase decisive. La EURO 2016 a fost integralist în toate cele trei meciuri jucate de România în Grupa A: 1-2 cu Franța, naționala țării gazdă, 1-1 cu Elveția și rușinosul 0-1 cu Albania.</p>
<p>Naționala antrenată de Anghel Iordănescu a terminat grupa pe ultimul loc, după Franța (7 puncte), Elveția (5 puncte) și Albania (3 puncte). Competiția avea să fie câștigată de Portugalia, care a învins Franța, cu 1-0, după prelungiri, grație golului înscris de Eder (109), deși lusitanii au jucat din minutul 29 fără vedeta Cristiano Ronaldo, ieșit accidentat.</p>

]]></description>
    </item>
    <item>
      <title>Românii au dat buzna la cumpărături la Viena și au fost remarcați și de maghiari. Suporterii anunță spectacol total cu Austria: „O să facem Zidul Galben ca la Euro!”. EXCLUSIV</title>
      <link>https://www.prosport.ro/fotbal-intern/nationala/romanii-au-dat-buzna-la-cumparaturi-la-viena-si-au-fost-remarcati-si-de-maghiari-suporterii-anunta-spectacol-total-cu-austria-o-sa-facem-zidul-galben-ca-la-euro-exclusiv-20188945</link>
      <description><![CDATA[<img src="https://www.prosport.ro/wp-content/uploads/2025/06/Romanii-au-dat-buzna-la-cumparaturi-in-Austria-inaintea-marelui-meci-de-la-Viena.jpg"/><br/><p>CORESPONDENȚĂ DIN VIENA. Suporterii care vin din România la partida cu Austria au început deja să se încălzească pentru meciul extrem de important pe care îl joacă oamenii lui Mircea Lucescu.</p>
<p>O parte dintre ei au ales să vină mai devreme pentru a-și face și un concediu în afara țării. Și nu au putut să rateze prezența la celebrul outlet de la Parndorf, aflat foarte aproape atât de Viena, cât și de Bratislava. „O să facem Zidul Galben ca la Euro”, promit fanii.</p>
<h2><span>Românii au dat buzna la cumpărături înaintea meciului Austria – România</span></h2>
<p>Superliga s-a întrerupt pentru o perioadă, iar românii și-au mutat toată atenția către echipa națională. Asta chiar dacă nu jucăm la un turneu final, ci întâlnim o reprezentativă care nu este, totuși, printre forțele Europei.</p>
<p>România va avea mii de fani la partida cu Austria, care se va juca sâmbătă seara, în preliminariile Campionatului Mondial. În cazul unui succes, tricolorii pot spera chiar și la primul loc, în ciuda eșecului cu Bosnia, de pe Arena Națională, scor 0-1.</p>
<p>Interesul este unul mare pentru fanii noștri, mai ales că Viena poate fi oricând și destinația perfectă pentru o vacanță de câteva zile la începutul verii. Pe lângă suporterii stabiliți în vestul Europei, o parte dintre fanii echipei lui Mircea Lucescu vin și din țară, mai ales că Viena este aproape de Oradea, Timișoara, ori Arad, orașe care se bazează pe mulți iubitori ai fotbalului.</p>
<p>Cei care au reușit să scape de la muncă mai devreme au ajuns deja în Austria, iar la celebrul outlet de la Parndorf se vorbea foarte mult în limba noastră. Românii au fost remarcați și de maghiari, chiar dacă suporterii noștri n-au avut pe ei „echipamentul de meci”.</p>
<p>Printre reprizele de cumpărături, fanii se interesau și de posibilitatea de a petrece sâmbătă câteva ore bune împreună, în așteptarea meciului care a devenit extrem de important pentru tricolori.</p>
<ul>
<li>21:45 este ora de start pentru duelul dintre Austria și România. Meciul din preliminariile Campionatului Mondial începe la ora locală 20:45.</li>
</ul>
<figure aria-labelledby="figcaption_attachment_20189002" class="wp-caption aligncenter" id="attachment_20189002"><img alt="" class="wp-image-20189002 size-large" decoding="async" fetchpriority="high" height="1018" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/masina-numere-Romania-1400x1018.jpg" srcset="https://www.prosport.ro/wp-content/uploads/2025/06/masina-numere-Romania-1400x1018.jpg 1400w, https://www.prosport.ro/wp-content/uploads/2025/06/masina-numere-Romania-768x558.jpg 768w, https://www.prosport.ro/wp-content/uploads/2025/06/masina-numere-Romania-1536x1116.jpg 1536w, https://www.prosport.ro/wp-content/uploads/2025/06/masina-numere-Romania.jpg 1600w" width="1400"/><figcaption class="wp-caption-text" id="figcaption_attachment_20189002">Mașinile cu numere de România pot fi văzute la tot pasul în Parndorf, acolo unde toate brand-urile de top și-au făcut apariția</figcaption></figure>
<h2><span>„O să facem Zidul Galben la Euro! Austriecii ne-au ajutat să luăm bilete!”</span></h2>
<p>Cum biletele în sectorul special rezervat României s-au epuizat foarte repede, suporterii români au ales alte metode pentru a reuși să intre pe stadion sâmbătă seara.</p>
<p>O parte dintre ei vor sta și printre fanii Austriei, care nu concep<span> să rateze victoria în fața oamenilor lui Mircea Lucescu.</span></p>
<p>„O să facem Zidul Galben, așa cum s-a întâmplat la Euro! Austriecii ne-au ajutat să luăm bilete”, a fost mesajul pe care ni l-a transmis o familie din Sibiu aflată la cumpărături la cunoscutul outlet. Aceștia așteaptă o altă familie plină de microbiști, care au susținut România la marea victorie cu Ucraina de la Munchen, scor 3-0.</p>
<p>O parte dintre suporterii au ținut să-i aștepte pe tricolori și la hotel, jucătorii noștri sosind la Viena după un zbor scurt, de doar 90 de minute.</p>
<ul>
<li>Andrei Preotu, Andrei Trifan și Mihai Pop (foto&amp;video) sunt trimișii <span>ProSport</span><span> </span>în Austria și vă țin la curent cu toate amănuntele înaintea meciului capital pe care România îl joacă la Viena în preliminariile Campionatului Mondial.</li>
</ul>

]]></description>
    </item>
    <item>
      <title>Cine transmite la TV Austria – România</title>
      <link>https://www.prosport.ro/fotbal-intern/nationala/cine-transmite-la-tv-austria-romania-20189468</link>
      <description><![CDATA[<img src="https://www.prosport.ro/wp-content/uploads/2025/06/Cine-transmite-la-TV-Austria-Romania-1400x793.jpg"/><br/><p>Meciul Austria – România se va disputa sâmbătă, 7 iunie 2025, de la ora 21:45, iar partida va fi una extrem de importantă în lupta pentru calificarea la Campionatul Mondial din 2026.</p>
<p>Duelul care se poate dovedi decisiv pentru șansele de calificare ale „tricolorilor” va fi transmis la TV și în România de un post important de televiziune.</p>
<h2><span>Cine transmite la TV Austria – România</span></h2>
<p>Meciul Austria – România va putea fi urmărit în direct de către telespectatorii români pe postul TV Antena 1, de la ora 21:45.</p>
<p>După primele două runde, România a adunat doar trei puncte, grație victoriei din San Marino, tricolorii pierzând surprinzător acasă cu Bosnia, scor 0-1. De cealaltă parte, austriecii debutează abia acum în preliminariile CM 2026, întrucât au avut de disputat barajul de retrogradare din Nations League în luna martie.</p>
<p>Pentru a mai putea spera cu șanse reale la un loc de calificare la turneul final, reprezentativa condusă de Mircea Lucescu are mare nevoie de o victorie.</p>
<p>La conferința de presă premergătoare partidei, <span>selecționerul a reamintit de momentele din meciul cu Bosnia</span>, când naționala României a fost dezavantajată de arbitri.</p>
<p>„Vom vedea în ce măsură vom reuși să trecem peste înfrângerea nemeritată cu Bosnia. Nu ne putem ascunde, am fost furați, pur și simplu!</p>
<p>Iar arbitrul din momentul acela nu a mai fost delegat de UEFA, ceea ce înseamnă că greșeala lui a fost colosală, având în vedere că e o competiție în care orice punct contează pentru a ajunge la Mondial.</p>
<p>E de ajuns să greșească o dată cineva, mai ales intenționat, și cealaltă echipă pierde. Nu e vorba doar de pierderea punctelor, dar starea de spirit poate fi influențată”, a declarat <span>Mircea Lucescu</span>.</p>
<h3><span>Lotul selecționat de Mircea Lucescu pentru dubla cu Austria și Cipru</span></h3>
<ul>
<li>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</li>
<li>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</li>
<li>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</li>
<li>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</li>
</ul>

]]></description>
    </item>
    <item>
      <title>„E un nou meci ca pe Rasunda?”. Mircea Lucescu, verdict despre Austria – România</title>
      <link>https://www.prosport.ro/campionatul-mondial-2026/e-un-nou-meci-ca-pe-rasunda-mircea-lucescu-verdict-despre-austria-romania-20189281</link>
      <description><![CDATA[<img src="https://www.prosport.ro/wp-content/uploads/2025/06/„E-un-nou-meci-ca-pe-Rasunda.-Mircea-Lucescu-verdict-despre-Austria-Romania-1400x1050.jpg"/><br/><p>Mircea Lucescu, selecționerul României, a dat verdictul înaintea meciului cu Austria din preliminariile Cupei Mondiale.</p>
<p>Fostul antrenor de la Dinamo Kiev a adus în discuție duelul cu Suedia din 1983, scor 1-0, când Rodion Cămătaru a marcat golul victoriei.</p>
<h2><span>„E un nou meci ca pe Rasunda?”. Mircea Lucescu, verdict despre Austria – România</span></h2>
<p><span>Mircea Lucescu a prefațat meciul cu Austria</span> din preliminariile Cupei Mondiale. Selecționerul României și-a amintit de duelul cu Suedia din 1983, scor 1-0, disputat pe fostul stadion Rasunda, demolat în anul 2013. Golul lui Rodion Cămătaru i-a menținut pe tricolori în lupta calificării pentru Campionatul European din ’84.</p>
<p>„Putem să facem o comparație cu momentul din Suedia, dar mai mult de atât nu putem să discutăm, pentru că atunci erau perioade mult mai mari de pregătire la echipa națională. Am plecat și atunci în Germania ca să scăpăm de presiunea publicului și a presei, ne-am dus și ne-am pregătit în Germania și abia după ne-am dus și am jucat pe Rasunda.</p>
<p>Este un moment care se aseamănă foarte tare cu situația de atunci. Nu are rost să comentez momentele din trecut. Cei care sunt de vârsta mea știu foarte bine momentele acelea neplăcute din toate punctele de vedere (n.r. – când a fost demis de regimul comunist). Astăzi suntem după peste 40 de ani, în fața unui alt meci extrem de important.</p>
<p>Și atunci echipa Austriei era foarte puternică, au câștigat net acel meci, dar au jucat acasă, aveau o echipă omogenă. A fost un rezultat meritat. Returul putea să ne aducă calificarea, dar s-a terminat 0-0 și am ieșit din competiție. Mâine vom vedea ce va fi, dar eu fac apel la suporterii noștri, nu doar cei din țară, ci din toată Europa.</p>
<p>Sper să aducem în teren multă energie și echilibru emoțional, să ne permită să jucăm cu ei cu foarte mare încredere în noi și în potențialul nostru. Ei au un stil de joc foarte bine pus la punct, au demonstrat și la Campionatul European. Au câștigat meciuri importante acolo, cu Polonia, cu Olanda.</p>
<p>Au menținut același nucleu de jucători, au de partea lor o experiență superioară. Noi putem compensa cu o dăruire fantastică. Și bineînțeles cu multă atenție la ceea ce trebuie să facem în teren”, a declarat Mircea Lucescu.</p>
<blockquote><p>Vom vedea în ce măsură vom reuși să trecem peste înfrângerea nemeritată cu Bosnia. Nu ne putem ascunde, am fost furați, pur și simplu! Arbitrul din momentul acela nu a mai fost delegat de UEFA”, <span>a spus selecționerul României.</span></p></blockquote>

]]></description>
    </item>
    <item>
      <title>Imagini superbe de la antrenamentul oficial. Fanii României şi-au arătat devotamentul înainte de meciul cu Austria</title>
      <link>https://www.prosport.ro/fotbal-intern/nationala/imagini-superbe-de-la-antrenamentul-oficial-fanii-romaniei-si-au-aratat-devotamentul-inainte-de-meciul-cu-austria-20189272</link>
      <description><![CDATA[<img src="https://www.prosport.ro/wp-content/uploads/2025/06/Imagini-superbe-de-la-antrenamentul-oficial.-Fanii-Romaniei-si-au-aratat-devotamentul-inainte-de-meciul-cu-Austria.jpg"/><br/><p>Fanii României și-au arătat devotamentul pentru naționala lui Mircea Lucescu și și-au încurajat favoriții înainte de meciul cu Austria.</p>
<p>„Tricolorii” s-au pregătit de cel mai important meci al anului în fața a peste 100 de copii și părinți. Fanii și-au făcut apariția în tribune și au făcut spectacol chiar și în fața stadionului, fiind gata să susțină în număr cât mai mare, sâmbătă seară, formația antrenată de Mircea Lucescu.</p>
<h2><span>„Zidul Galben se ridică și susține Generația de Suflet”</span></h2>
<p><span>România se pregătește </span>pentru meciul cu Austria. „Tricolorii” au efectuat ultimul antrenament timp de o oră pe stadionul „Ernst Happel” din Viena. Elevii lui Mircea Lucescu se pregătesc pentru o partidă la care va asista un „Zid Galben” de peste 10.000 de români.</p>
<p>Antrenamentul a avut loc la o temperatură mult mai mică față de cele peste 35 de grade resimțite astăzi în țară. Antrenamentele au debutat cu o serie de alergări ușoare, după care jucătorii au făcut exerciții specifice. Presa a avut acces doar 15 minute, iar atmosfera a fost întreținută de peste 100 de copii.</p>
<p>Un moment, cum rar a avut loc la antrenamentele oficiale ale „tricolorilor”, s-a petrecut la Viena. Micii fani ai noii generații au cântat și i-au încurajat pe favoriți de la Tribuna 1, acolo unde au avut acces alături de părinții lor. Conducerea FRF s-a gândit la acest moment inedit ca să îi motiveze și mai mult pe fotbaliști. Cei 100 de copii au fost selectați de Ambasada României în Austria și fac parte din comunitatea românilor din Austria.</p>
<blockquote><p>„100 de copii cu cetățenie română, selectați de Ambasada României în Austria, i-au încurajat pe tricolori la antrenamentul oficial #ZidulGalben se ridică și susține #GeneratiaDeSuflet”, notează Echipa națională de fotbal a României pe Facebook.</p></blockquote>
<p><iframe allowfullscreen="allowfullscreen" frameborder="0" height="435" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FNationalaRomanieiOfficial%2Fposts%2F1549706762996816&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Fanii „tricolorilor” au făcut spectacol și la ieșirea de pe stadion</span></h2>
<p>Suporterii nu au avut voie să asiste la antrenament decât 15 minute. La fel ca și presa, fanii au părăsit arena și au continuat recitalul. Cei mici au fost extrem de entuziasmați și au cântat preț de câteva minute, semn că sunt pregătiți să se facă auziți și mâine seară pe o arenă arhiplină.</p>
<p><span>Mircea Lucescu nu a anunțat </span>încă primul 11 și a dat de înțeles că va fi o formulă de start diferită de ce s-a vehiculat în presă.</p>
<blockquote><p>„(n.r. – despre primul 11) Nu mai poate fi noaptea un sfetnic bun. Mai vedem. Dar vă spun că echipa care va fi mâine nu are nicio legătură cu ce a apărut prin presa noastră. Fiecare dintre voi încearcă să fie un analist important al echipei, al jucătorilor. Noi vom ține cont de ceea ce avem în teren și de ceea ce s-a întâmplat în această perioadă de pregătire”, a declarat Mircea Lucescu.</p></blockquote>
<p>Partida Austria – România va începe sâmbătă seară de la ora 21:45.</p>

]]></description>
    </item>
  </channel>
</rss>
