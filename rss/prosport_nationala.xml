<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Mircea Lucescu, internat de urgență în spital! Selecționerul României are probleme grave de sănătate!</title>
      <link>https://www.prosport.ro/fotbal-intern/nationala/mircea-lucescu-internat-de-urgenta-in-spital-selectionerul-romaniei-are-probleme-grave-de-sanatate-20367864</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-internat-de-urgenta-in-spital-Selectionerul-Romaniei-are-probleme-grave-de-sanatate-1400x788.jpg"/><br/><p>Sursele <span>ProSport </span>arată că selecționerul echipei naționale a României, Mircea Lucescu, a fost internat de urgență în spital, în cursul acestei săptămâni. „Il Luce” se află în prezent sub atenta supraveghere a medicilor.</p>
<p>Problemele tehnicianului în vârstă de 80 de ani au plecat de la o răceală serioasă pe care a avut-o după Crăciun, iar acestea i-au afectat inima.</p>
<h2><span>Mircea Lucescu, internat de urgență în spital, la București</span></h2>
<p>Selecționerul echipei naționale de fotbal a României a ajuns pe patul de spital, fiind internat de urgență de medicii din București.</p>
<p>Acesta a fost lovit, în perioada sărbătorilor de iarnă, de o răceală puternică, iar lucrurile, din păcate, s-au complicat, pe fondul problemelor cu inima pe care le avea, dar și a vârstei înaintate.</p>
<p>Antrenorul octogenar a fost supus, inițial, unui tratament extrem de puternic, însă nu a reușit să își revină și, mai mult, situația lui s-a complicat.</p>
<h2><span>Problemele de sănătate i-au dat complet programul peste cap lui „Il Luce”</span></h2>
<p>Mircea Lucescu își creionase un program foarte bine pus la punct pentru această perioadă, dat fiind că peste două luni echipa națională a României va da piept cu reprezentativa Turciei, în semifinala barajului de calificare la Cupa Mondială din Statele Unite ale Americii, Canada și Mexic – care va avea loc în vara acestui an.</p>
<p>Selecționerul „tricolorilor” avea de gând să fie prezent, în luna ianuarie, în Antalya, unde au efectuat cantonamentul de iarnă majoritatea echipelor din Superliga, pentru a-i vedea la treabă pe fotbaliștii pe care îi lua în calcul. Din păcate, însă, problemele de sănătate nu i-au permis să fie prezent, astfel că și-a trimis colaboratorii să adune informații de la fața locului.</p>
<p>Starea de sănătate precară nu i-a permis tehnicianului să asiste nici la vreun meci din Superliga, din care s-a jucat o etapă până în prezent.</p>
<p>Mai mult, Mircea Lucescu își propusese să studieze cu mare atenție și adversarul, însă nu a putut să își urmeze planul. Avea de gând să asiste la mai multe meciuri importante din prima ligă a Turciei, dar și la unele partide din cupele europene în care erau angrenați jucători importanți ai adversarului nostru din luna martie.</p>
<h2><span>Operat de urgență, pe cord, în 2009. Anul trecut a avut o intervenție chirurgicală la șold</span></h2>
<p>Problemele cu inima pe care le are Mircea Lucescu sunt de notorietate, în 2009, când era la cârma echipei ucrainene Șahtior Donețk, fiind operat de urgență pe cord. Atunci, chiar după ce s-a întors din cantonamentul din Elveția, unde făcuse pregătirea de vară, i s-a făcut rău și a fost imediat supus unei intervenții chirurgicale.</p>
<p>De asemenea, „Il Luce” a ajuns pe masa de operație și la începutul anului trecut, pentru a-și rezolva o problemă mai veche pe care o avea la șold. Intervenția chirurgicală ar fi trebuit să aibă loc mai devreme, însă antrenorul a hotărât să o amâne pentru a nu perturba pregătirea meciurilor României din Liga Națiunilor.</p>
<p>În plus, în 2012 a fost operat după ce a fost implicat într-un accident de circulație.</p>

]]></description>
    </item>
    <item>
      <title>Mircea Lucescu a confirmat informația bombă din ProSport: „E adevărat, sunt din nou internat în spital!”</title>
      <link>https://www.prosport.ro/fotbal-intern/nationala/mircea-lucescu-a-confirmat-informatia-bomba-din-prosport-e-adevarat-sunt-din-nou-internat-in-spital-20367959</link>
      <description><![CDATA[<img src="https://www.prosport.ro//wp-content/uploads/2025/12/Mircea-Lucescu-le-a-dezvaluit-italienilor-ce-a-trait-pe-vremea-lui-Nicolae-Ceausescu-„Acolo-era-fiul-lui-scaled-e1769119241749-1400x816.jpg"/><br/><p>Mircea Lucescu a confirmat faptul că este din nou internat în spital, oferind detalii despre starea sa de sănătate.</p>
<p>Selecționerul echipei naționale a României a luat o gripă puternică, fiindu-i afectată și inima din cauza complicațiilor apărute, iar acum se recuperează în spital.</p>
<h2><span>Mircea Lucescu a confirmat informația bombă din ProSport: „E adevărat, sunt din nou internat în spital!”</span></h2>
<p>Mircea Lucescu a prezentat cum se simte acum și a dezvăluit că este internat în spital pentru a-și rezolva problemele medicale, așa cum <span>a informat inițial ProSport</span>.</p>
<p>Selecționerul echipei naționale a precizat că a făcut febră și a fost nevoit să se trateze la spital pentru a nu complica situația. Antrenorul speră să se refacă cât mai repede și să fie din nou în prim-planul fotbalului românesc, mai ales că pe 26 martie are loc marele meci cu Turcia, semifinala barajului către Cupa Mondială.</p>
<p>„Sunt internat în spital, e adevărat. Am fost o perioadă internat, la începutul anului, am fost apoi externat.</p>
<p>Dar între timp am luat o gripă severă și am fost nevoit să mă internez din nou, fiindcă am făcut și febră mare, 39 de grade.</p>
<p>Sunt sub supravegherea medicilor, sper să mă refac repede”, a declarat Mircea Lucescu, potrivit <span>golazo.ro</span>.</p>
<h2><span>Ce a spus Mircea Lucescu despre barajul cu Turcia</span></h2>
<p>România întâlnește Turcia, pe 26 martie, în deplasare pentru barajul către Cupa Mondială. <span>Mircea Lucescu a prefațat</span> meciul și rămâne optimist cu privire la șansele de calificare ale tricolorilor.</p>
<p>„Da, îi știu, șase dintre jucătorii lor au început să joace la prima reprezentativă sub comanda mea. Deci da. Este o echipă foarte bună, una dintre cele mai bune din Europa. Am jucat de multe ori împotriva Turciei înainte să merg acolo. În calificările pentru Mexic, în 86… Da, deci ce pot să spun, îi știu foarte bine. Toate echipele sunt la același nivel. Italia, Turcia, Danemarca, Ucraina… Toate la același nivel, știam. Deci nu e problemă.</p>
<p>Fotbalul e imprevizibil, nu va fi ușor. Va fi o atmosferă incendiară acolo și va trebui să ne pregătim din toate punctele de vedere. Avem experiența de la Zenica și știm că presiunea va fi la fel, doar că ospitalitatea va fi diferită. Nu e vorba de ghinion că jucăm în deplasare (n.r. – finala barajului). Meci cu meci… Nu contează de Kosovo sau Slovacia, important e să trecem de Turcia”, a declarat Mircea Lucescu, potrivit We Love Sport.</p>

]]></description>
    </item>
    <item>
      <title>INTERVIU 63 de zile până la „barajul” Turcia – România! Dorinel Munteanu a dat verdictul: „Nu-i imposibil”</title>
      <link>https://www.prosport.ro/fotbal-intern/nationala/63-de-zile-pana-la-barajul-turcia-romania-dorinel-munteanu-a-dat-verdictul-nu-i-imposibil-20367314</link>
      <description><![CDATA[<img src="https://www.prosport.ro//wp-content/uploads/2026/01/63-de-zile-pana-la-„barajul-Turcia-Romania-Dorinel-Munteanu-a-dat-verdictul-„Nu-i-imposibil.jpg"/><br/><p>Dorinel Munteanu, decanul selecțiilor la naționala de fotbal, este preocupat de cum savează pe Hermannstast la retrogradare dar gândul îi fuge și la tricolori.</p>
<p>Naționala de fotbal a României va întâlni Turcia, în deplasare, pe 26 martie, în semifinalele barajului pentru Cupa Mondială din 2026.</p>
<h2><span>Ce spune Dorinel Munteanu despre partida Turcia – România de la Istanbul</span></h2>
<p>În cazul în care vor trece de Turcia, reprezentativă pe care selecționerul României, Mircea Lucescu, a pregătit-o anterior, tricolorii vor juca în deplasare și finala barajului, cu învingătoarea dintre Slovacia și Kosovo, pe 31 martie.</p>
<p>Dorinel Munteanu crede că experiența lui Mircea Lucescu poate face diferența în meciul de la Istanbul.</p>
<p>ProSport: Urmează meciul cu turcii, crezi că ne putem agăța de meciul ăsta cumva? Avem vreo șansă?</p>
<p>Dorinel Munteanu: Suntem obligați să ne agățăm. Este, practic, din punctul meu de vedere, meciul generației actuale.</p>
<p>Pentru că, dacă ne calificăm, va fi un atu extraordinar pentru ei și pentru viitorul fotbalui românesc, putem să spunem. Pentru continuitatea unor jucători care sunt mai experimentați și poate și încheierea carierei după acest Campionat Mondial. Pentru tineri este un pas înainte, adică o motivație în plus.</p>
<p>Așa că nu va fi un meci ușor cu Turcia, dar nu-i imposibil. Eu am spus mereu că România are potențial. Putem să prindem o zi foarte bună și ei să prindă o zi mai puțin bună, dar să nu uităm că avem două jocuri. Ne gândim la Turcia, dar trecem de un meci și mai avem altul.</p>
<p>Știți cum e? Tot timpul aven chestia asta, ca și români, că nu am luat în calcul finalul, ci am luat primul joc.</p>
<p>Nu-i un paradox, totuși, că meciul ăsta cu Turcia și probabil celălalt oponent sunt adversarii mai puternici decât acele echipe pe care le vom avea în grupă la Nondiale?</p>
<p>Da, așa a fost. Așa a fost sistemul ăsta făcut, nu știu, la fel, nu-i documentat. Mult mai greoi, totuși. Mult mai greoi, dar ne-a dat multe șanse. Mai multe șanse de a fi acolo.</p>
<p>Am dat cu piciorul la unele dintre șanse, dar suntem în cărți. Suntem în cărți până la meciul cu Turcia. Suntem în cărți, vom vedea.</p>
<p>Situația băieților, adică este foarte important forma lor la meciul respectiv, foarte important inspirația lui nea Mircea. Ce formație face.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/lN6JqGHc--Y?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Dorinel Munteanu, momentul adevărului despre colegii care-l critică în studiourile TV!" width="500"></iframe></div>
<h2><span>„Acum este important cum reacționează jucătorii”</span></h2>
<p>Întotdeauna am militat pentru faptul că la echipa națională ai nevoie de antrenori cu experiență față de unii mai tineri care pot să încerci la echipa de club. Crezi că e un avantaj că avem pe Mircea Lucescu cu o experiență extraordinară?</p>
<p>Categoric este un avantaj, dar acum este important cum reacționează jucătorii. Până la urmă ne ajută până la un moment dat, până la un punct ne ajută experiența nea Mircea.</p>
<p>Dar jucătorii intră în teren și, cum am spus, pentru toți care sunt în actuala componență a echipei naționale este un avantaj, sau pot beneficia toți de a trece de Turcia și după aceea să treacă de finală.</p>

]]></description>
    </item>
    <item>
      <title>Antena 1 dă lovitura în România și o pune la colț pe PRO TV cu o afacere de 60.000.000 de euro!</title>
      <link>https://www.prosport.ro/fotbal-intern/antena-1-da-lovitura-in-romania-si-o-pune-la-colt-pe-pro-tv-cu-o-afacere-de-60-000-000-de-euro-20366886</link>
      <description><![CDATA[<img src="https://www.prosport.ro//wp-content/uploads/2026/01/Antena-1-da-lovitura-in-Romania-si-o-pune-la-colt-pe-PRO-TV-cu-o-afacere-de-60.000.000-de-euro.jpg"/><br/><p>Au mai rămas doar câteva luni până la startul Cupei Mondiale. Antena 1 pregătește o afacere de 60 de milioane de euro cu care să dea lovitura în fața celor de la PRO TV.</p>
<p>Una din cele mai cunoscute televiziuni din România e gata să facă cel mai riscant și scump pariu din ultimii ani. A câștigat deja drepturile de televizare pentru Cupa Mondială din SUA, Mexic și Canada, dar și meciurile de la următoarea ediție ar putea fi transmise tot de Antena 1.</p>
<h2><span>60.000.000 de euro ar urma să cheltuiască Antena 1 pentru două ediții ale Cupei Mondiale</span></h2>
<p>În ultimii ani,<span> Antena 1 a difuzat</span> majoritatea meciurilor naționalei României din preliminarii. A trecut la nivelul următor și a achiziționat drepturile TV pentru Cupa Mondială din 2026, fiind pentru prima oară când TVR 1 nu va transmite această competiție.</p>
<p>Postul TV speră să dea o lovitură de proporții pe piața media din România și pentru asta ar putea să plătească 60 de milioane de euro pentru următoarele două ediții ale Cupei Mondiale, notează <span>Fanatik</span>.</p>
<p>Suma este uriașă, dar Antena 1 ar putea să le ia fața rivalilor de la PRO TV în audiențe mai ales dacă România va reuși să obțină calificarea la Campionatul Mondial găzduit în acest an de SUA, Mexic și Canada. Chiar cu celebrul trust media s-a luptat pentru a obține drepturile TV de la această ediție.</p>
<p>Costul uriaș de 60 de milioane de euro ar include drepturile TV, costurile de producție, transmisiuni live, personal, etc.</p>
<p>A 23-a ediție a Cupei Mondiale reprezintă un moment important în istoria acestei competiții. În premieră, vor lua parte 48 de naționale, printre care sperăm că se va afla și România. „Tricolorii” își joacă ultima șansă la barajul din luna martie, cu Turcia.</p>
<p><span>Antena 1 mizează</span> o sumă uriașă pentru a pune mâna pe conținutul sportiv premium de care românii sunt interesați și care în ultimii ani i-a adus postului TV profituri mari, în special la meciurile „tricolorilor”.</p>
<p>La ediția din acest an, Antena 1 ar urma să transmită nu mai puțin de 104 meciuri. Este ediția cu cele mai multe meciuri din istoria competiției, doar că marea problemă cu care se va confrunta publicul spectator autohton este ora de difuzare. Dat fiind faptul că meciurile au loc pe continentul nord-american, majoritatea partidelor se vor desfășura între orele 02:00 și 07:00 dimineața.</p>
<h2><span>Calificarea României, succesul garantat pe care mizează Antena 1</span></h2>
<p>Transmițând meciurile României din ultimii 5-6 ani, Antena 1 ar fi generat venituri uriașe. „Tricolorii” au tot fost aproape de calificarea la Mondial, dar în preliminarii nu au obținut biletele pentru SUA. Cu toate acestea, își joacă ultima șansă la baraj, acolo unde se vor înfrunta cu Turcia, iar câștigătoarea va juca finala cu Kosovo/Slovacia.</p>
<p>În cazul în care România se califică la Mondialul din 2026, va fi repartizată în grupă cu SUA, Paraguay și Australia.</p>
<ul>
<li>13 iunie: Australia – România, ora 07:00</li>
<li>19 iunie: Paraguay – România, ora 07:00</li>
<li>25 iunie: SUA – România, ora 05:00</li>
</ul>
<p>România a generat cifre fabuloase la ultimul European din 2024. Meciul cu Olanda, din optimile de finală, a ținut cu „sufletul la gură” aproape 5 milioane de spectatori. A fost cel mai urmărit meci de fotbal din istoria televiziunii românești, cu un share de 67.2%. Și meciurile cu Slovacia, Belgia și Ucraina au generat cifre fabuloase pentru PRO TV.</p>

]]></description>
    </item>
    <item>
      <title>MERCATO Gigi Becali nu mai are nicio șansă după ce 5 echipe din Olanda și Spania au făcut oferte pentru internaționalul român, dorit și de FCSB</title>
      <link>https://www.prosport.ro/fotbal-intern/superliga/gigi-becali-nu-mai-are-nicio-sansa-dupa-ce-5-echipe-din-olanda-si-spania-au-facut-oferte-pentru-internationalul-roman-dorit-si-de-fcsb-20366839</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-nu-mai-are-nicio-sansa-dupa-ce-5-echipe-din-Olanda-si-Spania-au-facut-oferte-pentru-internationalul-roman-dorit-si-de-FCSB-scaled-e1769003766580-1400x826.jpg"/><br/><p>Gigi Becali, unul dintre patronii care au cheltuit sume impresionante în fotbalul românesc, nu mai are nicio șansă de a transfera la FCSB un internațional român pe care a pus ochii în această campanie de mercato. Fotbalistul este dorit de cinci echipe din Olanda și Spania.</p>
<p>Ideea unui transfer în străinătate se conturează tot mai mult pentru Kevin Ciubotaru, fundașul stânga al celor de la Hermannstadt. Apărătorul s-a remarcat în tricoul sibienilor, deși rezultatele echipei nu au fost, per total, cele mai convingătoare, iar <span>acest lucru l-a adus în atenția lui Mircea Lucescu</span>.</p>
<h2><span>Gigi Becali s-a văzut refuzat de Kevin Ciubotaru, care poate ajunge în străinătate</span></h2>
<p>Convocat la echipa națională pentru meciul cu Moldova, Kevin Ciubotaru a fost dorit de Gigi Becali cu insistență în această iarnă. Ba, mai mult, latifundiarul din Pipera spunea că va plăti clauza de 450.000 de euro, iar mutarea este aproape realizată, fapt care nu s-a întâmplat, de altfel.</p>
<p>„Interesul crește pentru Kevin Ciubotaru, un internațional de tineret român născut în 2004, care și-a făcut deja debutul și la naționala de seniori. De mai multe luni se caută un club cu un proiect solid pentru fundașul de bandă de la Hermannstadt.</p>
<p>Fotbalistul este dorit de mai multe echipe, din Olanda, Belgia, Spania sau Italia, iar clauza sa de reziliere este de 450.000 de euro. Până în acest moment, mai multe echipe din țara noastră (n.r. Italia) au încercat să îl achiziționeze, oferind sume mai mici decât clauza, dar au fost refuzate.</p>
<p>Situația este diferită în Olanda și Belgia, cluburile interesate având posibilitatea de a închide afacerea până la finalul perioadei de transferuri, plătind integral clauza și asigurându-și astfel unul dintre cei mai buni fundași tineri emergenți.</p>
<p>Sittard, Heerenveen și Go Ahead Eagles au avansat cel mai mult în negocieri, iar din Spania, Valladolid și Celta Vigo sunt cele mai active”, au transmis cei de la <span>tuttomercatoweb</span>, despre Kevin Ciubotaru.</p>
<h2><span>Kevin Ciubotaru a spus pas ofertei de la FCSB</span></h2>
<p>Deși Gigi Becali era dispus să plătească aproape o jumătate de milion de euro pentru a-l aduce pe fotbalistul lui Hermannstadt, <span>acesta a spus pas ofertei bucureștenilor</span>.</p>
<p>Fundașul stânga de 21 de ani este cotat la 400.000 de euro de portalul de specialitate Transfermarkt.</p>
<p>Practic, omul de afaceri a trecut de „filtrul Hermannstadt”, iar singurul obstacol în calea mutării a fost refuzul fotbalistului.</p>

]]></description>
    </item>
  </channel>
</rss>
