<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>10.000.000 de euro pentru Dennis Man. E o lovitură pe care mulți o anticipau</title>
      <link>https://www.prosport.ro/fotbal-extern/10-000-000-de-euro-pentru-dennis-man-e-o-lovitura-pe-care-multi-o-anticipau-20197483</link>
      <description><![CDATA[<img src="https://www.prosport.ro/wp-content/uploads/2025/06/10.000.000-de-euro-pentru-Dennis-Man.-E-o-lovitura-pe-care-multi-o-anticipau.jpg"/><br/><p>Dennis Man (26 de ani), fotbalist care la un moment dat a fost cel mai bine cotat internațional român, a ajuns să fie evaluat la 10.000.000 de euro.</p>
<p>Însă, e o lovitură pe care mulți o anticipau, având în vedere că Man a traversat o jumătate de sezon 2024-2025 modestă și nu a mai înscris pentru echipa de club din decembrie.</p>
<h2><span>Un nou declin pentru Man, fix în ziua în care a semnat cu noul impresar. Cota i-a scăzut la 10.000.000 de euro</span></h2>
<p>Marți, 17 iunie 2025, <span>Dennis Man a semnat un nou contract de impresariat</span>, cu agenția GR Sports, a cărei fondator este italianul Giuseppe Riso.</p>
<p>Fotbalistul echipei naționale se alătură unui portofoliu din care mai fac parte și alți jucători importanți, precum Sandro Tonali și Davide Frattesi, titulari ai primei reprezentative din Italia.</p>
<p>Însă, tot luni, 17 iunie, site-ul de specialitate Transfermarkt a venit cu o actualizare în ceea ce îl privește pe Dennis Man. Precis, cota românului a fost micșorată din nou, cu nu mai puțin de 2.500.000 de euro.</p>
<p>Prestațiile șterse ale lui Man din 2025 nu au fost trecute cu vederea de specialiști, iar dacă în decembrie 2024 era evaluat la 17.000.000 de euro și se spunea despre el că ar putea fi protagonistul unui transfer la Fiorentina, ulterior lucrurile au luat o turnură negativă.</p>
<p>Man nu a mai marcat din decembrie pentru Parma, iar inițial, în martie 2025, cota i-a fost scăzută dramatic la 12.500.000 de euro.</p>
<p>Acum, după ultimul update, Dennis Man a ajuns să fie evaluat la doar 10.000.000 de euro.</p>
<h2><span>A fost surclasat în topul internaționalilor români</span></h2>
<p>Cea mai proaspătă scădere a cotei de piață a venit la pachet și cu o altă veste tristă pentru Dennis Man. Dacă înainte de 17 iunie era al doilea cel mai bine evaluat fotbalist român, după Radu Drăgușin (23 de ani), a cărui cotă de piață este de 25.000.000 de euro, acum a căzut pe locul 3.</p>
<p>Cel care i-a luat poziția lui Man este Andrei Rațiu (26), pe care sursa citată îl evaluează la 12.000.000 de euro.</p>
<p>Mai jos TOP 10 fotbaliști români în funcție de cotele de pe Transfermarkt:</p>
<ol>
<li>Radu Drăgușin – 25.000.000 de euro</li>
<li>Andrei Rațiu – 12.000.000 de euro</li>
<li>Dennis Man – 10.000.000 de euro</li>
<li>Darius Olaru – 7.500.000 de euro</li>
<li>Florinel Coman – 5.000.000 de euro</li>
<li>Daniel Bîrligea – 5.000.000 de euro</li>
<li>Louis Munteanu – 5.000.000 de euro</li>
<li>Ștefan Târnovanu – 5.000.000 de euro</li>
<li>Adrian Șut – 4.500.000 de euro</li>
<li>Alexandru Mitriță – 4.000.000 de euro</li>
</ol>
<p>Totuși, <span>Dennis Man și-ar putea salva cariera în perioada imediat următoare, iar Sky Italia a anunțat că noul impresar l-ar putea duce la Lazio Roma</span>, echipa care a încheiat sezonul 2024-2025 din Serie A pe locul 7.</p>

]]></description>
    </item>
    <item>
      <title>Anunț despre transferul lui Ianis Hagi în Bundesliga. Reacția momentului</title>
      <link>https://www.prosport.ro/fotbal-extern/campionate-externe/germania/anunt-despre-transferul-lui-ianis-hagi-in-bundesliga-reactia-momentului-20198663</link>
      <description><![CDATA[<img src="https://www.prosport.ro/wp-content/uploads/2025/06/Anunt-despre-transferul-lui-Ianis-Hagi-in-Bundesliga.-Reactia-momentului-1400x778.jpg"/><br/><p>Ianis Hagi este jucător liber de contract după ce în această vară și-a terminat contractul cu Rangers și nu a mai vrut să-și prelungească înțelegerea cu gruparea de pe „Ibrox Park”.</p>
<p>Internaționalul român are mai multe oferte pe masă, însă cea din Bundesliga, de la Borussia Monchengladbach, pare cea mai tentantă, acolo unde ar putea face față fără probleme, potrivit lui Ciprian Marica.</p>
<h2><span>Reacție de ultimă oră despre transferul lui Ianis Hagi în Germania</span></h2>
<p>Ianis Hagi și-a terminat în această vară contractul cu Rangers și este în momentul de față jucător liber de contract. Statut care îi va conferi un mare avantaj în negocierile cu echipele doritoare.</p>
<p>Mijlocașul naționalei României <span>are deja mai multe oferte pe masă</span>, însă cea din Bundesliga, de la Borussia Monchengladbach, pare cea mai atractivă. Propunerea din Germania pentru băiatul lui Gică Hagi a ajuns și la urechile lui Ciprian Marica. Acesta este de părere că internaționalul român ar putea juca la fel de bine și în Germania.</p>
<p>Totuși, fostul atacant al primei reprezentative este convins însă că lui Ianis i s-ar potrivi cel mai bine La Liga. Paradoxal, dar românul nu a dat deloc satisfacție în urmă cu un sezon în tricoul lui Alaves.</p>
<p>„Pentru Ianis, cel mai important este să fie sănătos. Va fi important ca, unde va merge, să-l dorească antrenorul. Atunci când antrenorul te dorește, te și forțează. Are nevoie de asta, vine după o accidentare.</p>
<p>Eu cred că avea mult mai multe de arătat în Spania, cred că este campionatul care i se potrivește cel mai mult, dar îl văd și în Bundesliga, fără probleme”, a spus Ciprian Marica pentru <span>PRO TV</span>.</p>
<p><img alt="" class="size-large wp-image-20198665" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1400x933.jpg" srcset="https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1400x933.jpg 1400w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-768x512.jpg 768w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-1536x1024.jpg 1536w, https://www.prosport.ro/wp-content/uploads/2025/06/7998018-Mediafax_Foto-Alexandru_Dobre-2048x1365.jpg 2048w" width="1400"/></p>
<h2><span>Exclude o revenire în fotbalul românesc. „Decizia mea este să rămân în străinătate. Sper să iau cea mai bună decizie”</span></h2>
<p>Dorit de Rapid, FCSB și chiar de nou-promovata Metaloglobus, Ianis Hagi <span>nu vrea să audă de o eventuală revenire în Superligă</span>. Prioritatea sa este să rămână să evolueze peste hotare, iar acum este focusat să aleagă împreună cu familia și agentul său, cea mai bună echipă unde să evolueze meci de meci și să fie apreciat așa cum se cuvine.</p>
<p>„Le mulțumesc tuturor care au vorbit despre mine și s-au interesat, însă decizia mea este să rămân în străinătate. Vedem, încă analizez. Într-adevăr, am fost în ultimele 6 luni de contract cu Rangers. Contacte au fost, convorbiri, conversații cu diferite echipe, este normal. Sper doar să fiu inspirat să iau cea mai bună decizie”, a spus Ianis Hagi.</p>
<ul>
<li>Ianis Hagi a evoluat în 32 de partide pentru Rangers, reușind să marcheze 5 goluri și să livreze șapte pase decisive</li>
<li>Viitorul Constanța, Fiorentina, KRC Genk, Rangers și Deportivo Alaves sunt echipele bifate până acum în cariera sa</li>
</ul>

]]></description>
    </item>
    <item>
      <title>Meme Stoica, atac fără precedent împotriva fotbalistului din naționala României: „Îți cade mingea-n cap”</title>
      <link>https://www.prosport.ro/fotbal-intern/nationala/meme-stoica-atac-fara-precedent-impotriva-fotbalistului-din-nationala-romaniei-iti-cade-mingea-n-cap-20198656</link>
      <description><![CDATA[<img src="https://www.prosport.ro/wp-content/uploads/2025/06/Meme-Stoica-atac-fara-precedent-impotriva-fotbalistului-din-nationala-Romaniei-„Iti-cade-mingea-n-cap-1400x778.jpg"/><br/><p>Meme Stoica s-a lansat într-o adevărată tiradă, în direct la TV. Ținta a fost chiar George Pușcaș, atacantul care se putea lăuda până mai ieri cu prezențe constante în naționala României.</p>
<p>Acesta și-a făcut debutul în mandatul lui Cosmin Contra, iar de atunci a bifat 46 de meciuri, contribuind cu 11 goluri. După instalarea lui Mircea Lucescu a ieșit, însă, din circuit.</p>
<p>Înaintea meciului cu Lituania din septembrie 2024, atacantul și-a exprimat dorința de a părăsi lotul, pe motiv că nu a fost luat în calcul. Atât el, cât și selecționerul <span>au negat presupusul conflict</span>, dar de atunci nu s-a mai pus problema convocării.</p>
<h2><span>Meme Stoica a dat de pământ cu George Pușcaș</span></h2>
<p>Chiar dacă a precizat că nu-l consideră un jucător lipsit de calități, făcând referire la perioada petrecută în Championship, cel de-al doilea eșalon al Angliei, Meme Stoica a avut un discurs extrem de dur la adresa lui George Pușcaș. Atitudinea a fost principalul motiv pentru care l-a taxat.</p>
<blockquote><p>„Eu pe Pușcaș nu l-aș lua nici dacă mi-ar pune cineva pistolul la tâmplă. I-aș spune că prefer să jucăm în zece. Nu neapărat ca nu are calități, pentru că are forță și a făcut un campionat bun în Championship, dar e un jucător atât de rudimentar, nu poate să-mi placă niciodată.</p>
<p> </p>
<p>Când îl vedeam cu chestiile alea în cap… Înțeleg să-ți faci tot felul de frizuri când ești fotbalist și echipa începe cu tine, dar când te văd cu d-alea în cap de parcă vii din «Vikingii», iar ție îți cade mingea în cap, iartă-mă, nu pot fi de acord cu așa ceva”, a răbufnit managerul general al FCSB, la <span>Prima Sport</span>.</p></blockquote>
<h2><span>Pușcaș, lăudat de presa turcă: „Turnul românesc”</span></h2>
<p>În ciuda criticilor, „vârful” de 29 de ani a avut evoluții destul de bune în Turcia, la Bodrum FK. 11 goluri și 4 pase decisive<span> și-a trecut în cont</span> de-a lungul celor 38 de apariții din stagiunea recent încheiată, iar presa locală l-a lăudat.</p>
<blockquote><p>„Turnul românesc, George Pușcaș, care a mai jucat la echipe precum Inter, Reading, Benevento și Genoa în cariera sa, a prins din nou viață la Bodrum FK.</p>
<p> </p>
<p>Puşcaş a marcat împotriva unor echipe precum Konyaspor, Adanademirspor (două goluri), Antalyaspor, Beşiktaş, Başakşehir şi Hatayspor în meciurile pe care le-a jucat în Super Lig. Contractul său se încheie pe 30 iunie 2027.</p>
<p> </p>
<p>Perioada sa bună a continuat și în meciurile din Cupa Turciei, Pușcaș marcând 3 goluri împotriva lui Kastamonuspor și a pasat decisiv în duelurile cu Kastamonuspor, Kırklarelispor și Antalyaspor”, au scris cei de la <span>XBodrum</span>.</p></blockquote>

]]></description>
    </item>
    <item>
      <title>Dennis Man a semnat! Contractul pentru care l-a „trădat” pe Giovanni Becali</title>
      <link>https://www.prosport.ro/fotbal-extern/dennis-man-a-semnat-contractul-pentru-care-l-a-tradat-pe-giovanni-becali-20197419</link>
      <description><![CDATA[<img src="https://www.prosport.ro/wp-content/uploads/2025/06/Dennis-Man-a-semnat-Contractul-pentru-care-l-a-„tradat„-pe-Giovanni-Becali.webp"/><br/><p>Dennis Man (26 de ani) a semnat în mod oficial cu o nouă firmă de impresariat, iar anunțul a fost făcut în cursul zilei de marți, 17 iunie 2025.</p>
<p>Contractul pentru care fotbalistul l-a „trădat” pe Giovanni Becali (73) a fost înaintat de agenția GR Sports, a cărei fondator este italianul Giuseppe „Beppe” Riso.</p>
<h2><span>E oficial: Dennis Man are un nou impresar, după separarea de Giovanni Becali!</span></h2>
<p><span>Dennis Man și Giovanni Becali au avut o colaborare de succes</span>, care l-a ajutat pe fotbalistul echipei naționale să prindă transferul la Parma, în ianuarie 2021, pentru impresionanta sumă de 12.600.000 de euro.</p>
<p>Mai mult decât atât, la renegocierea contractului din iulie 2024, Giovanni Becali s-a implicat enorm pentru ca Dennis Man să obțină un salariu impresionant, de aproximativ 2.000.000 de euro anual.</p>
<p>Cu toate acestea, părțile au ajuns la capătul contractului de impresariat și au decis să o ia pe drumuri separate.</p>
<p>După ce inițial s-a vehiculat că va semna cu rivalul lui Giovanni Becali, Pietro Chiodi, în iunie 2025 <span>s-a aflat că Dennis Man a bătut palma, de fapt, cu un alt agent italian, anume Giuseppe Riso, zis Beppe</span>.</p>
<p>Iar după alte câteva săptămâni de suspans, totul a devenit oficial. Dennis Man a semnat cu firma de impresariat GR Sports, a cărei fondator este impresarul din urmă menționat.</p>
<blockquote><p>Bine ai venit la bord, Dennis Man! De acum încolo, avansăm împreună, Dennis”, se arată pe pagina oficială de Instagram a firmei de impresariat GR Sports.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DK_1jYvM-o5/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by GR Sports (@gr.sports)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Jurnaliștii italieni au reacționat și ei: „Acum e oficial”</span></h2>
<p>Primii care au reacționat după comunicatul GR Sports au fost jurnaliștii de la <span>Parma Live</span>, care așteaptă cu nerăbdare ca Dennis Man să revină la forma care l-a consacrat. Italienii par să se bucure de schimbarea apărută în viața fotbalistului și speră ca aceasta să îi influențeze cariera în bine.</p>
<blockquote><p>Acum e oficial: Dennis Man schimbă agentul și trece sub comanda lui Beppe Riso”, au titrat cei de la Parma Live.</p></blockquote>
<p>În continuare, cei de la Parma Live punctează:</p>
<blockquote><p>Acum că s-a terminat și campionatul, extrema din România își poate decide cu calm viitorul și mai presus de toate va fi îndrumat de Beppe Riso, unul dintre cei mai influenți agenți din lumea fotbalului, avându-i sub contract, printre alții, pe Tonali, Buongiorni, Frattesi, Rovelta și Luca”, completează jurnaliștii italieni.</p></blockquote>
<p>Potrivit site-ului de specialitate Transfermarkt, cota de piață a lui Dennis Man a scăzut, după actualizarea din 17 iunie 2025, la 10.000.000 de euro.</p>

]]></description>
    </item>
    <item>
      <title>Nimeni, niciodată nu a dezvăluit trăirile lui Mircea Lucescu așa. Răzvan Lucescu a dat cărțile pe față: ce au discutat la telefon, după meciurile României</title>
      <link>https://www.prosport.ro/fotbal-intern/nationala/nimeni-niciodata-nu-a-dezvaluit-trairile-lui-mircea-lucescu-asa-razvan-lucescu-a-dat-cartile-pe-fata-ce-au-discutat-la-telefon-dupa-meciurile-romaniei-20197309</link>
      <description><![CDATA[<img src="https://www.prosport.ro/wp-content/uploads/2025/06/Nimeni-niciodata-nu-a-dezvaluit-trairile-lui-Mircea-Lucescu-asa.-Razvan-Lucescu-a-dat-cartile-pe-fata-ce-au-discutat-la-telefon-dupa-meciurile-Romaniei-scaled-e1750149934993-1400x955.jpg"/><br/><p>Răzvan Lucescu a oferit un interviu emoționant, unde a discutat despre cum a trăit Mircea Lucescu, selecționerul echipei naționale a României, ultimele meciuri ale „tricolorilor”. Cei doi au discutat la telefon, imediat după dubla cu Austria și Cipru.</p>
<p>Obiectivul galonatului tehnician este de a duce România la Cupa Mondială 2026, dar situația pare tot mai gri în grupa de calificare, astfel că ne-ar mai putea rămâne o singură șansă, <span>barajul de UEFA Nations League</span>.</p>
<h2><span>Răzvan Lucescu, interviu sincer despre cum se simte ca selecționer Mircea Lucescu</span></h2>
<p>Antrenorul celor de la PAOK a discutat despre cum <span>tatăl său se implică puternic</span> în munca de selecționer. Mircea Lucescu a fost alesul lui Răzvan Burleanu pentru a conduce destinele echipei spre SUA, Mexic și Canada, unde va avea loc Cupa Mondială, anul viitor.</p>
<p>„Am stat şi am analizat fiecare jucător, fiecare gest, ratare, gest individualist, când am luat-o razna şi mai tare, îmi venea să dau în televizor. Trăiesc intens şi vin cu experienţa acumulată şi-mi dau seama ce înseamnă un rezultat negativ, reacţiile. La final rămâne doar rezultatul şi ăla e comentat.</p>
<p>M-am uitat la el şi am zis: Parcă are 65 de ani…Ştiu că se simte bine, este fericit. Am vorbit pentru prima dată după meciul cu Cipru, iar miercuri era în Slovacia, la meciul de tineret, înaintea meciului. Tu ştii cu cât entuziasm mi-a vorbit despre meci, jucători, faze, situaţii?</p>
<p>Eu eram pornit pe unu, doi, trei, cinci (n.r. – fotbalişti) şi foarte pătruns a fost de discuţie. I-a apărat, i-a judecat şi obiectiv… am rămas surprins. I-am zis că ar fi contat golurile în plus, dar că au tratat cu egoism, iar el mi-a zis că au tratat cu individualism. Asta pentru a-i apăra pe jucători. A fost de acord că trebuia să se marcheze mai mult, dar e în plină acţiune, se simte bine. Ce contează ce simt eu? E viaţa omului.</p>
<p>Mi-a povestit, că se mai descarcă după antrenamente când mai vorbim. Crede mult în aceşti băieţi şi crede că ăsta e drumul pentru a reconstrui ceva de forţă, durabil”, a spus Lucescu jr, conform <span>Orange Sport</span>.</p>
<h2><span>Criticile nu-l mai ating pe Mircea Lucescu</span></h2>
<p>După debutul slab al campaniei de calificare, mai multe voci din fotbalul românesc l-au criticat pe Lucescu pentru jocul prestat de națională.</p>
<p>Răzvan Lucescu spune că aceste lucruri nu-l mai afectează pe experimentatul lui tată. „Un antrenor care a trecut prin atâtea, un învingător, cu o experienţă uriaşă, cu înţelegerea momentelor, a fenomenelor, crezi că se poate lăsa afectat sau influențat? Simte şi se duce până la final. Doar calificarea contează, prin grupe, prin baraj… vom vedea”, a mai spus Răzvan Lucescu, conform sursei citate.</p>

]]></description>
    </item>
  </channel>
</rss>
