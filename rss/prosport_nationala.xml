<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dennis Man a plănuit multă vreme să rupă contractul cu Giovanni Becali! Un alt impresar a aflat că starul Parmei îl va trăda pe agentul care i-a adus contractul vieții, de milioane de euro: „Nu m-aş fi băgat niciodată peste el”</title>
      <link>https://www.prosport.ro/fotbal-extern/dennis-man-a-planuit-multa-vreme-sa-rupa-contractul-cu-giovanni-becali-un-alt-impresar-a-aflat-ca-starul-parmei-il-va-trada-pe-agentul-care-i-a-adus-contractul-vietii-de-milioane-de-euro-n-20158005</link>
      <description><![CDATA[<img src="https://www.prosport.ro/wp-content/uploads/2025/04/Dennis-Man-a-planuit-multa-vreme-sa-rupa-contractul-cu-Giovanni-Becali-Un-alt-impresar-a-aflat-ca-starul-Parmei-il-va-trada-pe-agentul-care-i-a-adus-contractul-vietii.webp"/><br/><p>În debutul lui 2025, Dennis Man (26 de ani) a decis să rupă contractul cu Giovanni Becali, iar imediat după s-a vehiculat că ar fi semnat cu marele rival al impresarului menționat.</p>
<p>Între timp, un alt agent român a aflat că starul Parmei luase încă din 2024 decizia de a se despărți de firma de impresariat condusă de frații Becali, Giovanni și Victor.</p>
<h2><span>Impresarul Florin Manea, despre ruptura care s-a produs, în 2025, între Giovanni Becali și Dennis Man</span></h2>
<p>În luna martie a acestui an, în spațiul public s-a aflat că <span>Dennis Man a rupt contractul cu Giovanni Becali</span>, la aproximativ 48 de luni distanță de la momentul în care impresarul a intermediat transferul său de la FCSB la Parma, pentru frumoasa sumă de 12.600.000 de euro.</p>
<p>Și mai supărător pentru <span>Giovanni Becali a fost faptul că, la scurt timp după, tot în spațiul public s-a vehiculat că Dennis Man ar fi semnat cu impresarul care îi este rival</span>. Este vorba despre italianul Pietro Chiodi, însă vestea colaborării dintre acesta și fotbalistul Parmei nu s-a concretizat încă într-un anunț oficial.</p>
<p>Un lucru este cert, însă. Dacă Dennis Man va dori să se transfere de la Parma în următoarele ferestre de mercato, mutarea sa nu va mai fi intermediată de frații Becali, ci de un alt agent.</p>
<p>Iar Florin Manea, de asemenea impresar de meserie, a dezvăluit public că Dennis Man luase decizia de a se separa de Giovanni Becali încă din 2024:</p>
<blockquote><p>Man voia de mult să-l lase pe Giovanni, de un an și ceva. Nu m-aș fi băgat niciodată peste Giovanni. Eu am respect pentru el. Când a avut el problemele, m-au sunat o grămadă de jucători de-ai lui. Nu am semnat cu niciunul. Chiodi a luat, Ana (n.r. Anamaria Prodan) a luat, eu niciunul. Când omul e la pământ, îi mai dai și în cap? Giovanni a fost cel mai mare agent român”, a declarat Florin Manea, la <span>podcastul lui Silviu Tudor Samuilă</span>.</p></blockquote>
<h2><span>Ce a spus Giovanni Becali despre gestul lui Dennis Man: „Cred că Victor e supărat”</span></h2>
<p>Giovanni Becali s-ar fi putut simți trădat de gestul lui Dennis Man, însă aparent nu a fost cazul, având în vedere că și alte nume mari au rupt colaborările cu el în trecut.</p>
<p>Totuși, renumitul agent a lăsat de înțeles că fratele său, Victor, ar putea fi deranjat de decizia lui Man. Motivul? Aceștia din urmă au devenit familie în urmă cu nu mult timp:</p>
<blockquote><p>Poate semna cu oricine. Cred că o va face în momentul în care cineva va face o ofertă. Noi mai avem o relație contractuală, de niște bani, cu el, dar e o altă chestie. Care e problema? Poate semna cu oricine. Important este că noi am petrecut 4 ani buni cu el, ne-am respectat, a semnat un contract de 3 ani. Dacă va merge mai departe, totul depinde de el. (n.r. – Ar fi dezamăgit dacă Man ar semna cu Chiodi?) Și ce să-i fac eu acum? Pentru mine e mai ușor, pentru frate-miu e mai greu, că l-a cununat, i-a botezat copiii, și lui și lui Chivu… Cred că Victor e supărat, nu l-am întrebat. Stătea cu finul lui, Chivu, numai în birou continuu…”, a declarat Giovanni Becali, în finalul lunii martie, citat de <span>Fanatik</span>.</p></blockquote>
<p>Potrivit site-ului de specialitate Transfermarkt, Dennis Man are o cotă de piață de 12.500.000 de euro.</p>
<p>Mulțumită lui Giovanni Becali, Dennis Man are un salariu uriaș la Parma, de aproape 2.000.000 de euro anual.</p>

]]></description>
    </item>
    <item>
      <title>Florinel Coman, desființat în Italia: „Nu e jucător de Serie A!”</title>
      <link>https://www.prosport.ro/fotbal-extern/florinel-coman-desfiintat-in-italia-nu-e-jucator-de-serie-a-20157743</link>
      <description><![CDATA[<img src="https://www.prosport.ro/wp-content/uploads/2025/04/Florinel-Coman-desfiintat-in-Italia-„Nu-e-jucator-de-Serie-A.webp"/><br/><p>Cu o zi înainte de a fi lăsat doar pe banca de rezerve la partida Verona – Cagliari 0-2, Florinel Coman (27 de ani) a fost atacat în presa din Italia.</p>
<p>Protagonistul declarațiilor dure a fost Antonio Criniti (54), ex-atacant la gruparea din Sardinia în intervalul 1991 – 1994.</p>
<h2><span>Antonio Criniti, fost fotbalist la Cagliari, l-a desființat pe Florinel Coman în presa din Italia</span></h2>
<p>Pe 23 aprilie 2025, <span>Florinel Coman a jucat în ultimele 24 de minute ale disputei Cagliari – Fiorentina 1-2 și nu a izbutit</span> să își ajute echipa cu vreo reușită.</p>
<p>De altfel, singurul lucru notabil pe care Florinel Coman l-a făcut de la transferul la Cagliari a fost golul de la debut, consemnat pe 9 februarie, în partida Cagliari – Parma 2-1.</p>
<p>Au urmat apoi 7 meciuri fără realizări, motiv pentru care <span>Cagliari ar fi decis deja să nu îl mai păstreze pe Florinel Coman și din vară, după cum a lăsat de înțeles impresarul Giovanni Becali</span>.</p>
<p>Înainte de meciul Verona – Cagliari 0-2, de pe 28 aprilie, în care Florinel Coman a fost rezervă neutilizată, pe numele fostului fotbalist de la FCSB a fost lansat un atac foarte dur.</p>
<p>Protagonistul declarațiilor acide a fost Antonio Criniti, ex-atacant la Cagliari, Palermo sau Brescia, printre altele. Criniti, care a evoluat în tricoul grupării din Sardinia în intervalul 1991 – 1994, a spus cât se poate de clar că Florinel Coman nu are nivelul necesar pentru a concura în Serie A:</p>
<blockquote><p>Campania de transferuri a lui Cagliari nu m-a convins. Cred că ar fi scăpat deja de emoțiile retrogradării dacă n-ar fi luat jucători doar de dragul de a-i lua. Nu cred că Florinel Coman e jucător de Serie A, poate e bun de campionatul României. Ne-a câștigat trei puncte cu Parma, să fie primite, măcar a dat golul ăla. Dar cred că e un jucător banal. Ar fi trebuit să îl păstrăm pe Lapadula, genul de fotbalist care luptă și marchează mai mereu câte un gol”, a spus Antonio Criniti, citat de <span>Cagliarinews24.com</span>.</p></blockquote>
<p>Gianluca Lapadula, în vârstă de 35 de ani, a fost cedat gratis, în ianuarie 2025, la Sepzia Calcio. De atunci, fostul atacant de la Cagliari a marcat 2 goluri în 9 partide din Serie B.</p>
<h2><span>Ce urmează pentru Florinel Coman</span></h2>
<p>Așadar, Florinel Coman se va întoarce din vară, cel mai probabil, la Al-Gharafa, gruparea din Qatar cu care mai are contract până la data de 30 iunie 2027.</p>
<p>În Golf, înainte de împrumutul la Cagliari, Coman a apucat să joace într-un ntotal de 19 partide, în care a izbutit să contribuie cu 3 goluri și 8 pase decisive.</p>

]]></description>
    </item>
    <item>
      <title>Adrian Mutu, fostul selecționer al României la tineret, a cerut scoaterea regulii U21: „Toți jucătorii să aibă aceleași șanse”</title>
      <link>https://www.prosport.ro/u21/adrian-mutu-fostul-selectioner-al-romaniei-la-tineret-a-cerut-scoaterea-regulii-u21-toti-jucatorii-sa-aiba-aceleasi-sanse-20158476</link>
      <description><![CDATA[<img src="https://www.prosport.ro/wp-content/uploads/2025/04/Adrian-Mutu-fostul-selectioner-al-Romaniei-la-tineret-a-cerut-scoaterea-regulii-U21-„Toti-jucatorii-sa-aiba-aceleasi-sanse-1400x1050.jpg"/><br/><p>Adrian Mutu, fostul selecționer al naționalei de tineret, a vorbit despre regula U21 și a propus scoaterea acesteia.</p>
<p>„Briliantul” a rupt tăcerea și a dezvăluit ce îl deranjează cel mai tare la această regulă.</p>
<h2><span>Adi Mutu ar renunța la regula U21: „Să o eliminăm”</span></h2>
<p>Adrian Mutu, liber de contract după despărțirea de Petrolul Ploiești, a recunoscut că <span>nu e un mare fan al regulii U21.</span></p>
<p>Fostul selecționer al naționalei de tineret a spus că această regulă îi forțează pe antrenori să își facă lotul și strategia în funcție de jucătorii Under.</p>
<p>„Briliantul” a avut un discurs categoric și a cerut scoaterea regulii U21: „Să eliminăm regula pentru o perioadă”.</p>
<p>„Regula Under 21 e bună, dar asta nu înseamnă că îmi și place. Ca și antrenor, te condiționează. Regula a produs ani de zile niște jucători, aș vrea să vedem ce se va întâmpla la națională în următorii cinci ani și să o și scoată.</p>
<p>Regula asta condiționează antrenorul, jucătorii, cluburile. Ești forțat să faci lotul și strategia în funcție de jucătorii Under. Nu e OK, pentru că nu ar trebui să fie un jucător care beneficiază de un avantaj.</p>
<p>Fiecare jucător dintr-o echipă trebuie să aibă șanse egale. România a avut echipe naționale bune când n-a existat această regulă.</p>
<p>Să eliminăm regula pentru o perioadă, să vedem ce se întâmplă! Să vedem adevăratele talente fără a beneficia de niciun avantaj.</p>
<p>Când ne vom da seama de adevăratele talente, ne vom da seama și cum trebuie să lucrăm la copii și juniori”, a declarat Adrian Mutu pentru <span>Fanatik</span>.</p>
<h2><span>Declarația lui Răzvan Burleanu: „Regula U21 este foarte importantă în tot acest puzzle”</span></h2>
<p>Răzvan Burleanu, președintele FRF, a subliniat <span>cât de mult contribuie regula U21</span> la dezvoltarea fotbalului românesc.</p>
<p>„N-aș putea spune că regula Under-21 e mai importantă decât altele, dar este o regulă foarte importantă în tot acest puzzle construit în ultimii 10 ani în fotbalul românesc.</p>
<p>De aceea, renunțarea la regula Under-21, așa cum își dorește domnul Gigi Becali, cred că ar duce fotbalul românesc cu 5-6 ani în urmă. Asta ar fi realitatea cu care ne-am confrunta.</p>
<p>Regula U21 și-a arătat deja roadele, în sensul în care sumele de transfer încasate de cluburi depășesc sumele pentru toți ceilalți jucători transferați din fotbalul românesc”, a spus Răzvan Burleanu.</p>

]]></description>
    </item>
    <item>
      <title>Mama lui Radu Drăgușin, informații de ultimă oră despre accidentarea fundașului lui Tottenham: „Era supărat! Va reveni acasă”</title>
      <link>https://www.prosport.ro/fotbal-extern/stranieri/mama-lui-radu-dragusin-informatii-de-ultima-ora-despre-accidentarea-fundasului-lui-tottenham-era-suparat-va-reveni-acasa-20157324</link>
      <description><![CDATA[<img src="https://www.prosport.ro/wp-content/uploads/2025/04/Mama-lui-Radu-Dragusin-informatii-de-ultima-ora-despre-accidentarea-fundasului-lui-Tottenham-1400x1050.jpg"/><br/><p>Mama lui Radu Drăgușin a oferit informații de ultimă oră despre accidentarea fotbalistului care evoluează în Premier League, la Tottenham Londra.</p>
<p>Reamintim că internaționalul român a suferit o ruptură de ligamente încrucișate la nivelul genunchiului drept, în timpul unei partide de UEFA Europa League, și a fost supus unei intervenții chirurgicale.</p>
<h2><span>Mama lui Radu Drăgușin, detalii despre fundașul de la Tottenham</span></h2>
<p><span>Radu Drăgușin a suferit o ruptură de ligamente încrucișate </span>la nivelul genunchiul drept, în timpul unei partide de UEFA Europa League disputată de cei de la Tottenham. Astfel, românul a fost supus unei intervenții chirurgicale și se află în perioada de recuperare.</p>
<p>Mama fotbalistului din Premier League a oferit detalii despre starea acestuia și a dezvăluit că Radu Drăgușin se va întoarce în România, pe data de 25 mai, după ce se va încheia sezonul. <span>Fundașul central </span>va sta timp de trei săptămâni în vacanță, după care se va întoarce la Londra, pentru a relua pregătirile alături de cei de la Tottenham.</p>
<p>„Merge foarte bine, are toate condițiile, este foarte liniștit, chiar am vorbit cu el înainte de gală și se întorsese de la antrenament, se odihnea un pic pentru că muncește foarte mult. Nu știu să vă anticipez data reîntoarcerii, dar nu ne grăbim pentru că recuperarea este extrem de importantă.</p>
<p>Va reveni acasă după ce termină sezonul, pe 25 mai am înțeles că se întoarce, are vreo trei săptămâni de pauză după care se întoarce la treabă”, a spus mama lui Radu Drăgușin.</p>
<h2><span>Lui Radu Drăgușin îi e dor de echipa națională a României</span></h2>
<p>Radu Drăgușin a fost unul dintre cei mai importanți jucători din lotul pe care selecționerul Edi Iordănescu l-a condus la Campionatul European din 2024. Mama fotbalistului român a dezvăluit că acestuia îi este dor de prima reprezentativă și că a suferit foarte mult la meciul cu Bosnia, la care și-a susținut colegii din tribune.</p>
<p>„(Îl ține în priză ideea de echipă națională?) Cu siguranță. A venit la meciul cu Bosnia și era destul de supărat că nu participă în teren alături de băieți, dar s-a dus pe stadion și i-a susținut, e foarte greu.</p>
<p>Știe pentru că odată ce ne apucăm de sport, ne asumăm și riscul acesta, dar cu siguranță va veni și mai puternic decât a fost”, a mai spus mama internaționalului român.</p>

]]></description>
    </item>
    <item>
      <title>Gigi Becali a dezvăluit că 4 fotbalişti vor semna în vară contractele cu FCSB: „Vor avea prime mari de Liga Campionilor”</title>
      <link>https://www.prosport.ro/fotbal-intern/superliga/gigi-becali-a-dezvaluit-ca-4-fotbalisti-vor-semna-in-vara-contractele-cu-fcsb-vor-avea-prime-mari-de-liga-campionilor-20157039</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-dezvaluit-ca-4-fotbalisti-vor-semna-in-vara-contractele-cu-FCSB.webp"/><br/><p>Luni, 28 aprilie 2025, la o zi după derby-ul Rapid București – FCSB 1-2, care a dus-o pe echipa sa cu un pas mai aproape de titlu, Gigi Becali (66 de ani) a dezvăluit că 4 fotbaliști vor semna în vară contractele cu el.</p>
<p>Încântat fiind de faptul că va pune mâna din nou pe trofeul suprem din fotbalul românesc și va ataca faza principală din Liga Campionilor, miliardarul din Pipera a decis să bage mâna în buzunar.</p>
<h2><span>4 fotbaliști vor fi invitați la negocieri de Gigi Becali în următoarele săptămâni! Anunțul patronului FCSB</span></h2>
<p>Duminică, FCSB a învins-o pe Rapid București, scor 2-1 în Giulești, și s-a desprins la 6 puncte în fruntea play-off-ului Superligii.</p>
<p>Și asta în condițiile în care mai sunt 4 etape de disputat până la finalul sezonului, detaliu ce face din FCSB principala favorită pentru cucerirea titlului.</p>
<p>Luni, la o zi după meci, finanțatorul roș-albaștrilor a stat la discuții cu reporterii și, printre altele, a fost întrebat dacă le va mări contractele fotbaliștilor în vară.</p>
<p>Gigi Becali a spus că nu ia în calcul posibilitatea de a le crește salariile tuturor jucătorilor, însă 4 dintre ei vor fi invitați la negocieri pentru a semna noi contracte.</p>
<p>Afaceristul nu a dezvăluit toate numele, ci doar pe ale lui Juri Cisotti și Adrian Șut. Primul, care a sosit la FCSB în urmă cu nici 6 luni, în ianuarie 2025 mai precis, a impresionat prin prestațiile sale și a marcat deja 5 goluri și a oferit două pase decisive, în totalul de 17 meciuri jucate în roșu și albastru.</p>
<p><span>Juri Cisotti a devenit deja noul favorit al tribunelor FCSB</span> și, cel mai probabil, va primi o înțelgere și pe termen mai lung, având în vedere că actualul contract îi expiră la data de 30 iunie 2026.</p>
<p>În ceea ce îl privește pe <span>Adrian Șut, care visează în continuare la un transfer de la FCSB</span>, acesta este deja un jucător cu greutate în tabăra roș-albastră, fiind la echipă din august 2020. În plus, Șut mai are contract până în 2028, însă prin evoluțiile sale din acest sezon l-a convins și el pe Gigi Becali că merită o creștere a salariului:</p>
<blockquote><p>Nu. Sunt câțiva jucători cărora o să le măresc. Dar nu la toți. Nu la toți, la 3-4 jucători. Cisotti, de exemplu, Șut. Nu, sunt 3-4 jucători care… Dar au, mă, prime mari la Liga Campionilor, nu e problemă. O să ia bani mulți!”, a declarat Gigi Becali.</p></blockquote>
<h2><span>Cum arată clasamentul din play-off-ul Superligii</span></h2>
<p>Singura partidă care mai trebuie să se dispute în etapa 6 din play-off-ul Superligii este Dinamo București – CFR Cluj, programată luni seară, 28 aprilie, de la ora 21:00.</p>
<p>În cazul unui succes bifat pe terenul „câinilor”, ardelenii se vor apropia la 5 puncte de liderul FCSB. Însă, la ora redactării acestui material, clasamentul arată în felul următor:</p>
<ol>
<li>FCSB – 42P</li>
<li>Universitatea Craiova – 36P</li>
<li>U Cluj – 35P</li>
<li>CFR Cluj – 34P</li>
<li>Dinamo București – 29P</li>
<li>Rapid București – 28P</li>
</ol>

]]></description>
    </item>
  </channel>
</rss>
