<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferul la Napoli a căzut pentru Ştefan Târnovanu, dar Giovanni Becali a anunțat acordul cu Gigi Becali: „Pentru 5.000.000 de euro”</title>
      <link>https://www.prosport.ro/fotbal-intern/superliga/transferul-la-napoli-a-cazut-pentru-stefan-tarnovanu-dar-giovanni-becali-a-anuntat-acordul-cu-gigi-becali-pentru-5-000-000-de-euro-20149568</link>
      <description><![CDATA[<img src="https://www.prosport.ro/wp-content/uploads/2025/04/Transferul-la-Napoli-a-cazut-pentru-Stefan-Tarnovanu-dar-Giovanni-Becali-a-anuntat-acordul-cu-Gigi-Becali-„Pentru-5.000.000-de-euro22.webp"/><br/><p>Ștefan Târnovanu (24 de ani), titularul incontestabil din poarta campioanei FCSB, a refuzat de curând posibilitatea de a se transfera la Napoli, din simplul motiv că nu a dorit să fie rezervă.</p>
<p>În același timp, portarul impresariat de Giovanni Becali nu duce lipsă de oferte, iar acordul pe care agentul îl are încheiat cu vărul Gigi Becali face foarte posibilă o plecare a fotbalistului la vară.</p>
<h2><span>Ștefan Târnovanu, tot mai aproape de plecarea de la FCSB. Giovanni Becali a făcut anunțul despre portarul lui Gigi Becali care a refuzat-o pe Napoli</span></h2>
<p>Cota lui Ștefan Târnovanu continuă să crească de la lună la lună, iar dacă FCSB va cuceri un nou titlu la finalul sezonului 2024 – 2025, portarul în vârstă de 24 de ani are șanse foarte mici să mai continue în România.</p>
<p>De altfel, <span>Târnovanu a fost curtat intens în ultimele luni și chiar a refuzat o propunere concretă de la Napoli, după cum a dezvăluit Giovanni Becali</span>.</p>
<p>Impresarul fotbalistului a mărturisit că pe urmele goalkeeperului sunt mai multe echipe importante, însă singura care a pus banii jos a fost gruparea din Serie A. Însă, Târnovanu nu a fost încântat de posibilitatea acestui transfer, deoarece ar fi mers în Italia pentru a fi rezervă.</p>
<p>O altă formație care testează apele pentru un potențial <span>transfer al lui Ștefan Târnovanu este Galatasaray</span>, care caută înlocuitor pentru veteranul Muslera.</p>
<p>Între timp, Giovanni Becali a oferit o nouă actualizare despre situația fotbalistului pe care îl reprezintă și a reconfirmat că șansele lui Târnovanu de a continua în capitala României și din vară sunt destul de reduse:</p>
<blockquote><p>Am luat masa cu el (n.r. – Ștefan Târnovanu) și cu colaboratorii de la Becali Sport. Am vorbit mai multe cu el, în vara asta se poate întâmpla ceva. Depinde și de el, sunt mulți antrenori care caută portari ca el, dar să aibă și jocul de picior bun. Joacă și cu fundașii laterali, nu numai degajări, asta vor antrenorii acum. E un băiat extraordinar, știe ce vrea, are un salariu bun la FCSB, o iubită cu care se va însura, din Iași de la el, sper să aibă o carieră frumoasă. I-am zis să nu se grăbească. Dacă mergea la Napoli, ce făcea? Meret a semnat prelungirea. Doar își umplea buzunarele cu bani. Avem o convenție de cinci milioane de euro. Eu am vorbit cu Gigi o chestie, a rămas așa”, a declarat Giovanni Becali, la <span>Digi Sport</span>.</p></blockquote>
<h2><span>A depășit borna celor 50 de partide oficiale jucate în sezonul 2024 – 2025</span></h2>
<p>Ștefan Târnovanu a jucat nu mai puțin de 53 de meciuri pentru FCSB în actuala stagiune, izbutind să termine fără gol primit de 22 de ori. În restul de 31 de dispute, goalkeeperul roș-albaștrilor a scos mingea din plasă de 48 de ori.</p>
<p>Evoluțiile constante ale lui Târnovanu au fost apreciate și de specialiștii de la Transfermarkt, care după ultima actualizare a cotelor, din martie 2025, i-au ridicat prețul estimat la 4.500.000 de euro, de la 3.500.000 de euro.</p>
<p>Suma la care îl evaluează site-urile de specialitate este aproape de cea solicitată de Gigi Becali, iar acest detaliu întărește ipoteza unui transfer al portarului la vară.</p>
<p>Pentru naționala mare a României, Ștefan Târnovanu a apărat în doar 3 partide.</p>

]]></description>
    </item>
    <item>
      <title>Raul Rusescu, verdict între Louis Munteanu şi Daniel Bîrligea: „E mai bun decât mine”</title>
      <link>https://www.prosport.ro/fotbal-intern/superliga/raul-rusescu-verdict-intre-louis-munteanu-si-daniel-birligea-e-mai-bun-decat-mine-20149541</link>
      <description><![CDATA[<img src="https://www.prosport.ro/wp-content/uploads/2025/04/Raul-Rusescu-verdict-intre-Louis-Munteanu-si-Daniel-Birligea_-„E-mai-bun-decat-mine_-1400x834.jpg"/><br/><p>În cadrul unei provocări celebre la care a luat parte recent, Raul Rusescu (36 de ani) a dat un verdict surprinzător în lupta de la distanță dintre atacanții Louis Munteanu (22) și Daniel Bîrligea (25).</p>
<p>Cei doi sunt printre cei mai valoroși fotbaliști din Superliga României și cât de curând vor rivaliza pentru postul de titular de la echipa națională.</p>
<h2><span>Raul Rusescu a tranșat disputa Louis Munteanu vs. Daniel Bîrligea cu un răspuns fulger</span></h2>
<p>Louis Munteanu și Daniel Bîrligea sunt atacanții din Superliga României care atrag cel mai tare atenția, iar asta se datorează și faptului că echipele lor, CFR Cluj și FCSB, sunt marile favorite în lupta pentru titlu.</p>
<p>Însă, statisticile individuale sunt și ele impresionante. În actuala stagiune a campionatului, Louis Munteanu a marcat 20 de goluri și a oferit două pase decisive, în timp ce Daniel Bîrligea a contribuit, doar în Superliga, cu 13 goluri și 5 pase decisive.</p>
<p>Raul Rusescu, unul dintre atacanții de valoare care au trecut prin fotbalul românesc în ultimele decenii, a fost pus în postura de a lua parte la o provocare celebră de curând. Pe scurt, să vorbească doar atunci când aude numele unui atacant pe care îl consideră mai valoros decât el.</p>
<p>În momentul în care a auzit numele lui Daniel Bîrligea, fostul vârf de la FCSB a clătinat ușor din cap, semn că o parte din el ar fi dorit să rupă tăcerea, însă nu a rostit niciun cuvânt.</p>
<p>În schimb, când numele lui Louis Munteanu a ieșit la rampă, Rusescu a deschis imediat gura și a reacționat tranșant:</p>
<blockquote><p>Da! (n.r. – Louis Munteanu? Mai bun decât tine?) Da. Are viteză mai mare ca mine. Are viteză mai mare, dar are și tehnică, are viziune, are simț. Cred că are viteză mai mare ca mine”, a transmis Raul Rusescu, potrivit <span>Gsp</span>.</p></blockquote>
<h2><span>Lupta pentru titlul de golgheter pare să fie deja câștigată</span></h2>
<p>Rivalitatea de la distanță dintre Louis Munteanu și Daniel Bîrligea continuă și pe alte planuri. <span>Gigi Becali i-a plus o clauză de reziliere de 15.000.000 de euro lui Daniel Bîrligea</span>, și nu are de gând să îl vândă sub această sumă, în timp ce <span>Nelu Varga, patronul CFR-ului, cere tot 15.000.000 de euro pe Louis Munteanu</span>.</p>
<p>În schimb, atunci când ne uităm pe clasamentul golgheterilor, lupta din sezonul 2024 – 2025 pare să fie deja decisă.</p>
<p>Așa cum am precizat deja, atacantul ardelenilor a ajuns deja la cota 20 și are încă 6 etape la dispoziție pentru a-și îmbunătăți statistica.</p>
<p>În schimb, pentru a-l ajunge pe Munteanu din spate, Daniel Bîrligea ar trebui să marcheze, în medie, peste un gol pe etapă până la finalul stagiunii.</p>
<p>Așadar, cel mai probabil, vârful lui Nelu Varga va fi încoronat drept golgheterul campionatului peste câteva săptămâni.</p>
<p>În lupta pentru acest trofeu se mai află Alexandru Mitriță, care a înscris 14 goluri pentru Universitatea Craiova, dar și Astrit Selmani, care a lovit de 13 ori în tricoul lui Dinamo.</p>

]]></description>
    </item>
    <item>
      <title>„Iordănescu i-a certat, i-a făcut terci în vestiar”. Fața nevăzută a Generalului</title>
      <link>https://www.prosport.ro/fotbal-intern/nationala/iordanescu-i-a-certat-i-a-facut-terci-in-vestiar-fata-nevazuta-a-generalului-20149501</link>
      <description><![CDATA[<img src="https://www.prosport.ro/wp-content/uploads/2025/04/„Iordanescu-i-a-certat-i-a-facut-terci-in-vestiar22.-Fata-nevazuta-a-Generalului-1400x1050.jpg"/><br/><p>Adrian Matei (57 de ani), fost internațional român care a avut oportunitatea de a se învârti în cercul „Generației de Aur”, a vorbit despre fața mai puțin văzută în spațiul public a generalului Anghel Iordănescu (74).</p>
<p>Fostul fundaș central de la Rapid, Dinamo și Steaua s-a intersectat cu Anghel Iordănescu în primul mandat de selecționer al acestuia, cel din intervalul 1993 – 1998.</p>
<h2><span>Cum îi teroriza Anghel Iordănescu pe legendarii jucători din „Generația de Aur”</span></h2>
<p>Anghel Iordănescu a rămas în istoria naționalei României drept unul dintre cei mai de succes selecționeri, ocupând această poziție în trei perioade diferite: 1993 – 1998, 2001 – 2004 și 2014 – 2016.</p>
<p>De departe, cel mai memorabil mandat a fost primul, în care Anghel Iordănescu a avut oportunitatea de a pregăti „Generația de Aur” a fotbalului românesc, respectiv echipa care a ajuns până în sferturile de finală de la World Cup 1994.</p>
<p>Pe lângă succesele de necontestat pe care le-a înregistrat ca selecționer, Anghel Iordănescu s-a consacrat la echipa națională și drept un antrenor foarte dur. Și inclusiv cu jucători de calibru, precum <span>Gică Popescu, Anghel Iordănescu avea uneori dialoguri aprinse</span>.</p>
<p>Însă, cele mai multe episoade dintre selecționer și jucători au rămas în interiorul vestiarului, deoarece fotbaliștii au refuzat pe cât posibil să vorbească despre ele.</p>
<p>Totuși, întrebat fiind despre duritatea lui Anghel Iordănescu, Adrian Matei a confirmat subtil că „Generalul” era cu adevărat tipul de antrenor care punea piciorul în prag atunci când îl deranja ceva.</p>
<p>Matei nu a fost un obișnuit al echipei naționale, având doar trei apariții bifate la prima reprezentativă, însă cu toate acestea, se poate mândri cu faptul că a făcut parte din cercul „tricolorilor” în vremea faimoasei „Generații de Aur”.</p>
<blockquote><p>(n.r. – Iordănescu era dur?) Da, după meciul de la Tel Aviv (n.r. – cu Israel în 1995) i-a certat, i-a făcut terci în vestiar: «Să vă fie rușine, nu se poate așa ceva!». Eu m-am bucurat că eram și eu acolo. Cu mine glumea, mă striga Hizo, că Hizo era antrenorul meu de la Rapid atunci”, a declarat Adrian Matei, la <span>podcastul lui Costin Deșliu</span>.</p></blockquote>
<h2><span>Meciurile bifate de Adrian Matei la naționala mare a României</span></h2>
<p><span>Adrian Matei este unul dintre puținii fotbaliști care au evoluat la toate cele trei mari rivale din București, Rapid, Dinamo și Steaua</span>.</p>
<p>Iar perioada în care i-a atras atenția selecționerului Anghel Iordănescu l-a prins în Giulești. Concret, prima convocare a bifat-o în decembrie 1994, pentru meciul cu Israel pomenit mai sus, din calificările Campionatului European. Însă, atunci a rămas doar pe banca de rezerve.</p>
<p>A jucat apoi, tot în decembrie ’94, într-un amical cu Argentina, pierdut de „tricolori” cu 0-1. Și, în cele din urmă, ultimele două apariții bifate de Matei pentru prima reprezentativă s-au consemnat în februarie 1995, în alte două jocuri de pregătire, cu Grecia (0-1) și Turcia (1-1).</p>
<p>Adrian Matei a cucerit trei trofee în fotbalul românesc, două titluri și o Supercupă, toate alături de clubul Steaua București.</p>
<p>El și-a agățat ghetele în cui în iulie 2002, de la FC Național.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/7piBnA8uk9M?si=VrBB2PhvtWZAIqcf" title="YouTube video player" width="560"></iframe></p>

]]></description>
    </item>
    <item>
      <title>„Mircea Lucescu nu mai are puterea să dea cu ghetele în perete ca Ferguson”. Verdict categoric al fostului patron din România despre națională</title>
      <link>https://www.prosport.ro/fotbal-intern/nationala/mircea-lucescu-nu-mai-are-puterea-sa-dea-cu-ghetele-in-perete-ca-ferguson-verdict-categoric-al-fostului-patron-din-romania-despre-nationala-20148850</link>
      <description><![CDATA[<img src="https://www.prosport.ro/wp-content/uploads/2025/04/„Mircea-Lucescu-nu-mai-are-puterea-sa-dea-cu-ghetele-in-perete-ca-Ferguson.-Verdict-categoric-al-fostului-patron-din-Romania-despre-nationala-1400x738.jpg"/><br/><p>Selecționerul Mircea Lucescu nu este văzut cu ochi buni la cârma naționalei de Marian Iancu, fost patron din România al Politehnicii Timișoara.</p>
<p>Fostul finanțator al echipei de pe Bega este de părere că Il Luce a ajuns la o vârstă, nu mai are capacitatea de muncă de altădată, „de a da cu ghetele ca Ferguson” (n.r. în Beckham, la Manchester United) și noi, românii, ne punem speranțele mai mult în Divinitate.</p>
<h2><span>Marian Iancu pune tunurile pe Mircea Lucescu „Nu mai are puterea”<br/>
</span></h2>
<p>Marian Iancu, fost patron al Politehnicii Timișoara, <span>nu îl vede cu ochi buni pe selecționerul</span> Mircea Lucescu în fruntea naționalei României.</p>
<p>Fostul finanțator al grupării bănățene crede că Il Luce a ajuns la o vârstă la care nu mai are capacitatea de muncă de altădată, „de a da cu ghetele ca Ferguson” (n.r. în Beckham, la Manchester United) și noi, suporterii români, ne punem speranțele mai mult în Divinitate.</p>
<p>„Regulamentul actual FIFA ne duce spre Campionatul Mondial. Traseul nostru va fi spre Mondial, dar nu pentru că excelăm. N-ai de unde, nu avem calitate, nu jucăm la un nivel extraordinar în Europa. Lucescu vrea să scoată, dar nu mai are puterea și determinarea să împingă lucrurile, să dea cu ghetele în perete, stil Ferguson. Ne uităm mult la Divinitate, să fie cu noi, cum a fost cu Edi Iordănescu, care a avut Divinitatea în permanență cu el”, a declarat Marian Iancu la podcastul lui Alin Buzărin, de pe <span>Golazzo Club</span>.</p>
<p><img alt="" class="size-large wp-image-20127639" decoding="async" fetchpriority="high" height="1048" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Mircea-Lucescu-01-2-1400x1048.jpg" srcset="https://www.prosport.ro/wp-content/uploads/2025/03/Mircea-Lucescu-01-2-1400x1048.jpg 1400w, https://www.prosport.ro/wp-content/uploads/2025/03/Mircea-Lucescu-01-2-768x575.jpg 768w, https://www.prosport.ro/wp-content/uploads/2025/03/Mircea-Lucescu-01-2-1536x1150.jpg 1536w, https://www.prosport.ro/wp-content/uploads/2025/03/Mircea-Lucescu-01-2-2048x1533.jpg 2048w" width="1400"/></p>
<h2><span>A amenințat că pleacă. „N-am niciun fel de alte obligații”</span></h2>
<p>„Il Luce” a anunțat după victoria cu San Marino, scor 5-1, din preliminariile Cupei Mondiale de anului viitor, că „poate pleca oricând” de la echipa națională, în cazul în care <span>va mai fi criticat de oamenii din fotbal</span>, suporteri și mass-media.</p>
<p>„Dacă eu nu pot la vârsta mea să fac observații, să sfătuiesc, să critic, cine mai poate? Un antrenor de 30 de ani? Eu am 80 de ani, îmi permit să spun orice. Am mai spus-o și mă repet. Eu pot pleca în orice moment. În orice moment. Eu am venit să ajut. N-am niciun fel de alte obligații”, a tunat Lucescu senior.</p>
<blockquote><p>Nu cred că a existat un antrenor în lumea asta să aibă o clauză în contract sau vreo înțelegere cu publicul că dacă nu câștigă, să fii lăudat. Nu câștigi, ești criticat. Asta se întâmplă. Și ce? Inventăm noi apa caldă? Nu cred Lucescu va renunța. Nue genul de om care renunță așa ușor. Nu mai criticăm nici jucătorii de la echipa națională? Asta nu înseamnă că nu ținem cu echipa națională dacă îi criticăm. Ce să facem când pierzi. Asta e viața – Victor Becali (<span>DigiSport</span>)</p></blockquote>

]]></description>
    </item>
    <item>
      <title>Selecționerul României i-a dat interzis la națională: „25 de ani și pe locul 2!”. Ce i-a dezvăluit Mircea Rednic este absolut șocant. EXCLUSIV</title>
      <link>https://www.prosport.ro/fotbal-intern/selectionerul-romaniei-i-a-dat-interzis-la-nationala-25-de-ani-si-pe-locul-2-ce-i-a-dezvaluit-mircea-rednic-este-absolut-socant-exclusiv-20148976</link>
      <description><![CDATA[<img src="https://www.prosport.ro/wp-content/uploads/2025/04/Selectionerul-Romaniei-i-a-dat-interzis-la-nationala-„25-de-ani-si-pe-locul-2-1400x1008.jpg"/><br/><p>Ioan Filip era în urmă cu zece ani printre cei mai valoroși jucători din Superliga, așa că a ajuns și în atenția echipei naționale a României, la vremea respectivă pregătită de Anghel Iordănescu.</p>
<p>Mijlocașul aflat acum aproape de finalul carierei ne-a dezvăluit că a fost considerat prea bătrân de către fostul selecționer al tricolorilor, chiar dacă la vremea respectivă avea doar 25 de ani.</p>
<h2><span>Selecționerul României a refuzat un jucător de 25 de ani! Dialogul șocant cu Mircea Rednic: „E prea bătrân!”</span></h2>
<p>Selecționerii n-au o misiune ușoară atunci când fac lista cu oamenii pe care îi cheamă la lot, mai ales că apar des discuții în privința jucătorilor importanți care nu primesc mult așteptatul telefon. Ultimul caz l-a avut pe Louis Munteanu în prim-plan, după ce atacantul a impresionat la CFR Cluj și nu a fost convocat de Mircea Lucescu.</p>
<p>Un caz absolut incredibil s-a petrecut însă și în 2015, cu un fost campion al României în prim-plan. Marele regret al carierei lui Ioan Filip a avut loc în prima parte a carierei sale, atunci când se afla într-o formă excelentă în tricoul celor de la Petrolul. Atunci, fotbalistul bifa 24 de meciuri pentru fosta campioană a României, iar în 21 de partide a fost titular.</p>
<p><span>Cu Mircea Rednic pe banca tehnică și mulți jucători străini pe teren</span>, prahovenii se aflau printre cele mai bune echipe din Superliga. De altfel, Petrolul reușea să câștige Cupa României în urmă cu doi ani, cu Cosmin Contra pe banca tehnică.</p>
<p>Cum Petrolul era pe val la vremea respectivă, staff-ul tehnic al naționalei a aruncat un ochi și spre jucătorii formației din Ploiești. Prin urmare, Anghel Iordănescu s-a orientat către Ioan Filip și Victoraș Astafei, pe care a vrut să-i cheme la echipa națională. La vremea respectivă, tricolorii luptau pentru calificarea la Euro 2016, acolo unde au fost pregătiți chiar de tatăl lui Edi Iordănescu.</p>
<blockquote><p>Atunci când eram la Petrolul Ploiești, cu nea Mircea Rednic, era domnul Puiu Iordănescu antrenor (n.n. selecționerul României). Atunci au fost ceva discuții să mă ia pe mine și pe Victoraș Astafei. Eram atunci singurii români de la Petrolul și ne mergea bine, eram pe locul 2”, își aduce aminte fostul campion al României, într-un interviu acordat pentru<span> ProSport.</span></p></blockquote>
<p>Ceea ce ar fi urmat este însă absolut halucinant. Anghel Iordănescu s-a interesat de vârsta pe care o are Ioan Filip și i-a transmis lui Mircea Rednic că fotbalistul este prea „bătrân” pentru a fi o soluție la prima reprezentativă. În acest an, Mircea Lucescu a avut o cu totul altă viziune, iar Mihai Popescu, fundașul celor de la FCSB, a ajuns în premieră la echipa națională la aproape 32 de ani.</p>
<p>Chiar în acel an, 2015, Ioan Filip era luat de Gică Hagi în proiectul ambițios de la Viitorul,<span> iar în 2019 ajungea să semneze cu cei de la Dinamo.</span> Acum, mijlocașul nu mai este la un nivel înalt și joacă pentru echipa sa de suflet în al doilea eșalon al fotbalului românesc.</p>
<blockquote><p>Din ce mi-a zis nea Mircea (n.n. Mircea Rednic), a avut o discuție cu nea Puiu și l-ar fi întrebat: «ce vârstă are? Aveam 25 de ani atunci. «E prea bătrân (n.n. râde)». Dar Ovidiu Hoban a explodat după 30 de ani, atunci a fost în apogeul carierei”, a completat cu zâmbetul pe buze mijlocașul aflat acum la FC Bihor.</p></blockquote>
<h2><span>Ioan Filip nu-i poartă pică lui Anghel Iordănescu: „Mi-am văzut de treaba mea!”</span></h2>
<p>La zece ani distanță de momentul care l-a marcat, Ioan Filip recunoaște că nu-i poartă pică lui Anghel Iordănescu, selecționerul României la celebrul Campionat Mondial din 1994.</p>
<p>Totuși, acesta nu poate accepta nici acum că a fost considerat un jucător în vârstă la doar 25 de ani.</p>
<blockquote><p>Am fost dezamăgit, dar mi-a trecut. 25 de ani nu este totuși o vârstă înaintată”, este convins fostul jucător al lui Dorinel Munteanu de la Oțelul. „Am trecut peste și mi-am văzut de treaba mea”, a încheiat Filip.</p></blockquote>
<ul>
<li>2011 este anul în care Ioan Filip a devenit campionul României cu Oțelul Galați. În acel an, mijlocașul a prins meciurile cu Manchester United, Benfica și Basel din Liga Campionilor</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/qu_YaAv6wRQ?start=265&amp;feature=oembed" title="Ioan Filip, amintiri memorabile cu Hagi, Dorinel Munteanu și Lucescu Jr: „Bă, râsule, ce faci, mă?”" width="500"></iframe></div>

]]></description>
    </item>
  </channel>
</rss>
