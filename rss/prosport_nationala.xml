<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sfatul unui portar cu sute de meciuri la activ în fotbalul românesc pentru Ionuț Radu: „Dacă ar face un pas în față ar fi complet”. EXCLUSIV</title>
      <link>https://www.prosport.ro/fotbal-intern/nationala/sfatul-unui-portar-cu-sute-de-meciuri-la-activ-in-fotbalul-romanesc-pentru-ionut-radu-daca-ar-face-un-pas-in-fata-ar-fi-complet-exclusiv-20350183</link>
      <description><![CDATA[<img src="https://www.prosport.ro//wp-content/uploads/2025/12/Sfatul-unui-portar-cu-sute-de-meciuri-la-activ-in-fotbalul-romanesc-pentru-Ionut-Radu-1400x933.jpg"/><br/><p>Ionuț Radu (28 de ani), jucătorul celor de la Celta Vigo, s-a impus ca titular în primul 11 creionat de Mircea Lucescu la naționala României.</p>
<p>Cătălin Mulțescu, fost portar în Divizia A peste 250 de meciuri, crede că acesta e cel mai bun goalkeeper al momentului însă ar putea fi și mai bun.</p>
<h2><span>Ce îi lipsește lui Ionuț Radu pentru a fi complet? „Dacă ar face un pas în față ar fi complet”</span></h2>
<p>Detaliul observat: se apără foarte aproape de linia porții și asta i-ar putea crea probleme. Cătălin Mulțescu, fiul legendarului Gigi Mulțescu, a vorbit despre meseria de antrenor cu portarii.</p>
<p>„Dacă am trăit portar, pot să ofer ceva ca antrenor cu portarii, pentru că am trăit lucrul ăsta. Și trăirile mele pot să le transmit și portarilor. Și atunci am zis, băi, este mai bine aici.</p>
<p>Vreau să le transmit ceva, vreau să îi învăț ceva. Sunt licențiat A – Goalkeepers pentru postul de antrenor cu portarii și pot să fac lucrul ăsta. Plus că am fost la foarte multe congrese de antrenori de portari și afară.</p>
<p>Cred că pot să le ofer și am doar, să zicem, trei sau patru resurse mai mulți. Asta a fost problema și mi-a plăcut foarte mult să le ofer.</p>
<p>(Dacă tot ești specializat la portari, care e portarul echipei naționale cel mai bun din cei convocați de Mircea Lucescu? Știi că acum ceva timp a fost o polemică legată de faptul cine trebuie să apere)</p>
<p>Nu pot să zic… Moldovan înseamnă într-un fel, îi antrenez fratele. Nu joacă, ceea ce este un impediment. Dar înainte a făcut greșeala cu Canada, dar eu cred că înainte de acel meci, cel puțin el când a intrat în poartă, eu zic că a avut o evoluție extraordinar de bună. Ca stil el îmi place, să zic așa.</p>
<h2><span>Despre Stelea: „Mamă, cum se pregătea. Doamne, incredibil. N-aveai cum să nu îl admiri”</span></h2>
<p>(Dar și Ionuț Radu e ca tine, e mic așa?) Da. Ionuț Radu este un portar destul de reactiv. Totuși un pic… Mie îmi plac portarii iuți. Așa, îmi plac portarii iuți. Gen Lobonț. Am fost colegi de generație.</p>
<p>Idolul meu a fost Bogdan Stelea. De departe. L-a antrenat tata, la Samsunspor.  Am fost tot timpul lângă el, la Dinamo. Fabulos. Un portar fabulos, efectiv.</p>
<blockquote><p>Mamă, cum se pregătea Stelea. Doamne, incredibil. N-aveai cum să nu îl admiri</p></blockquote>
<p><img alt="" class="aligncenter size-full wp-image-18700966" decoding="async" fetchpriority="high" height="481" src="https://www.prosport.ro//wp-content/uploads/2013/06/10983049/1-stelea-psp-982.jpg" width="815"/></p>
<p>(Dar Ionuț Radu nu e genul ăsta tot așa?) Ionuț Radu este un portar care își apără poarta la o distanță foarte mică. Din punctul meu de vedere, cred că dacă ar face un pas în față, cred că ar avea mai mult succes.</p>
<p>E punctul meu de vedere. El are reflexe de acolo de unde este. Un pic mai în față și cred că ar fi un portar complet”, a încheiat Cătălin Mulțescu dialogul cu <span>ProSport</span>.</p>
<ul>
<li><span>UN AMPLU INTERVIU CU CĂTĂLIN MULȚESCU PUTEȚI VIZIONA AICI</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/mVQR1gGGfMc?start=595&amp;feature=oembed" title="Cătălin Mulțescu, mărturisiri cutremurătoare: „La noi acasă e totul sărac, aici se mânca fotbal”" width="500"></iframe></div>
<h2><span>Cine este Cătălin Mulțescu</span></h2>
<p>Cătălin Mulțescu terminat junioratul la Sportul Studențesc și a debutat în eșalonul secund la Rocar București, în 1994.</p>
<p>Cătălin Mulțescu și-a continuat apoi cariera la Steaua Mizil, Astra Giurgiu, Zimbru Chișinău (Moldova), Ceahlăul Piatra Neamț, Jiul Petroșani, Petrolul Ploiești și s-a retras în 2008, când a apărat ultimul meci în Liga 1, Universitatea Craiova – Ceahlăul 3-2.</p>
<p>Peste 250 de jocuri a apărat Cătălin Mulțescu în fotbalul românesc. Are în palmares două trofee, Cupa Moldovei cu Zimbru Chișinău (2003, 2004), precum și două promovări în prima divizie, cu Astra și Jiul Petroșani.</p>

]]></description>
    </item>
    <item>
      <title>Mircea Lucescu le-a dezvăluit italienilor ce a trăit pe vremea lui Nicolae Ceaușescu: „Acolo era fiul lui”</title>
      <link>https://www.prosport.ro/fotbal-intern/superliga/mircea-lucescu-le-a-dezvaluit-italienilor-ce-a-trait-pe-vremea-lui-nicolae-ceausescu-acolo-era-fiul-lui-20350225</link>
      <description><![CDATA[<img src="https://www.prosport.ro//wp-content/uploads/2025/12/Mircea-Lucescu-le-a-dezvaluit-italienilor-ce-a-trait-pe-vremea-lui-Nicolae-Ceausescu-„Acolo-era-fiul-lui-scaled-e1766662926225-1400x903.jpg"/><br/><p>Mircea Lucescu (80 ani), fostă legendă a lui Dinamo, le-a dezvăluit italienilor ce a trăit pe vremea regimului lui Nicolae Ceaușescu, în special în perioada în care era antrenor al „câinilor roșii”, iar marea rivală îi era echipa susținută de fiul dictatorului.</p>
<p>Selecționerul „tricolorilor” are în palmaresul său 36 de trofee obținute în cinci țări diferite, fiind depășit doar de Pep Guardiola (54 de ani) și Sir Alex Ferguson (83 de ani).</p>
<p>De-a lungul carierei sale de antrenor, Lucescu a fost pe banca tehnică la Corvinul (antrenor-jucător), Dinamo București, AC Pisa, Brescia, Reggiana, Rapid, Inter, Galatasaray, Beșiktaș, Șahtior Donețk, Zenit St. Petersburg și Dinamo Kiev.</p>
<p>La nivel de echipe naționale, Lucescu este la al doilea mandat al „tricolorilor” și a fost selecționer pentru reprezentativa Turciei, țară cu care <span>România se va bate la barajul pentru CM 2026</span>.</p>
<h2><span>Mircea Lucescu le-a dezvăluit italienilor ce a trăit pe vremea lui Nicolae Ceaușescu</span></h2>
<p>Dintre cele 36 de trofee pe care Mircea Lucescu le-a cucerit în lunga sa carieră de antrenor, în România au fost obținute doar două de campioană, iar ambele au fost după căderea regimului Ceaușescu.</p>
<p>Într-un interviu acordat celor de la <span>Gazzetta dello Sport</span>, Lucescu le-a dezvăluit italienilor ce a trăit pe vremea lui Nicolae Ceaușescu, din punct de vedere sportiv, știindu-se rivalitatea dintre Dinamo și Steaua, echipa care a câștigat primul și singurul trofeu de Cupa Campionilor Europeni, în mai 1986, și care era susținută de Valentin, unul dintre fii lui Ceaușescu.</p>
<p>„Nu puteam câștiga campionatul cu Dinamo pentru că la Steaua era fiul lui, dar poziția mea era delicată, deoarece conduceam și echipa națională (n.r. 1981-1986). Și acolo am acționat în felul meu: am inclus imediat 3-4 jucători tineri din cluburi din provincie. Toți erau împotriva mea, așa că am organizat un meci amical: echipa mea împotriva unei selecții a celor mai buni jucători din București, alcătuită de jurnaliști. I-am învins cu 3-1. Atunci au înțeles că ideile mele funcționează.</p>
<p>Pentru a ne pregăti pentru calificările la Campionatul European din 1984, i-am dus pe băieți în America de Sud: am jucat cu Argentina, Chile, Peru, iar în El Salvador a fost o revoluție și a trebuit să fugim noaptea… Dar asta ne-a fost de un ajutor imens, am câștigat grupa de calificare, învingând chiar și campioana mondială Italia. În 1986 am fost demis, iar trei ani mai târziu Ceaușescu a «căzut», iar eu am câștigat campionatul și Cupa”, a declarat Mircea Lucescu în interviul menționat.</p>
<h2><span>Al doilea titlu de campion al României, obținut cu Rapid</span></h2>
<p>La 9 ani după ce a făcut „dubla” cu Dinamo, Mircea Lucescu a câștigat al doilea campionat al României, cu Rapid. În palmaresul său, din România, mai are două Cupe ale României, una cu Dinamo (1985-1986) și una cu Rapid (1997-1998), cu aceasta din urmă bifând și singura Supercupa (1999-2000).</p>
<p>Cele mai multe dintre trofeele sale <span>au fost obținute cu Șahtior Donețk</span>, pe care a antrenat-o în perioada 2004-2016, și care a fost de opt ori campioană a Ucrainei, la care s-au adăugat șase Cupe ale Ucrainei și șapte Supercupe ale Ucrainei.</p>

]]></description>
    </item>
    <item>
      <title>Victor Pițurcă, previziune SF pentru barajul dintre România și Turcia din preliminariile Campionatului Mondial: „Gol de la 40 de metri și eliminare!”</title>
      <link>https://www.prosport.ro/fotbal-intern/nationala/victor-piturca-previziune-sf-pentru-barajul-dintre-romania-si-turcia-din-preliminariile-campionatului-mondial-gol-de-la-40-de-metri-si-eliminare-20350369</link>
      <description><![CDATA[<img src="https://www.prosport.ro//wp-content/uploads/2025/09/Cum-l-a-dat-afara-Generatia-de-Aur-pe-Victor-Piturca-inainte-de-EURO-2000-„Trebuie-sa-stii-ce-razboaie-duci-scaled-e1758645471583-1400x861.jpg"/><br/><p>Victor Pițurcă a vorbit recent despre meciul de baraj pe care România îl va disputa în fața Turciei și a venit cu o previziune SF pentru echipa pregătită de Mircea Lucescu.</p>
<p>Fostul selecționer al primei reprezentative a analizat șansele „tricolorilor” de a ajunge la Campionatul Mondial din 2026 și crede că România nu are parte de o misiune imposibilă.</p>
<h2><span>Victor Pițurcă vine cu o variantă SF pentru România</span></h2>
<p>Victor Pițurcă a analizat <span>șansele pe care România le are să ajungă la Campionatul Mondial din 2026 </span>și este de părere că echipa pregătită de Mircea Lucescu nu va avea parte de o misiune imposibilă în fața Turciei. Fostul selecționer este de părere că în fotbal este posibil orice și a venit cu un scenariu incredibil pentru „tricolori”. Un gol de la 40 de metri, marcat de Ianis Hagi sau de Dennis Man, ar putea să ajute echipa națională a României să se califice la turneul final din SUA.</p>
<p>„Fotbalul e imprevizibil, se poate întâmpla orice. Să zicem că în minutul 5, Ianis Hagi sau Dennis Man trimite un șut de la 35-40 de metri în vinclu. Și pornești cu 1-0! Se poate întâmpla.</p>
<p>Minutul 35, scapă cineva singur, cartonaș roșu, penalty și 2-0. Gata, s-a terminat meciul! E un scenariu de film, dar nu e un film. Se poate întâmpla, s-a mai întâmplat de multe ori”, a povestit Victor Pițurcă, conform <span>sport.ro</span>.</p>
<p>Reamintim că Turcia și România se vor întâlni pe data de 26 martie 2026, într-un baraj pentru Campionatul Mondial din 2026. În cazul în care vor reuși să se impună în această dispută, „tricolorii” lui Mircea Lucescu vor da piept cu câștigătoarea meciului dintre Kosovo și Slovacia, în deplasare.</p>
<h2><span>Turcia, un adversar accesibil</span></h2>
<p>Victor Pițurcă <span>este de părere că Turcia nu este un adversar imposibil pentru „tricolori”</span>. Fostul selecționer este de părere că cele două formații au șanse egale, chiar dacă România este văzută ca victimă sigură înaintea meciului din luna martie.</p>
<p>„Turcia, cel mai greu adversar? Nici vorbă, erau adversari mult mai puternici! Aud diferiți oameni care spun că nu avem nicio șansă. Cum să n-avem nicio șansă? Ar fi culmea! Să spunem pe drept, Turcia nu e vreo putere mondială în fotbal.</p>
<p>Dezavantajul e că jucăm la ei acasă, dar într-un joc ca acesta se poate întâmpla orice. Depinde de moment, de loturile celor două echipe, depinde ce se va întâmpla mai ales la începutul jocului. Sunt multe necunoscute, dar eu zic că șansele sunt 50-50”,  mai spus Victor Pițurcă, conform sursei menționate anterior.</p>

]]></description>
    </item>
    <item>
      <title>Cine este fotbalistul care nu a putut să joace la naționala României din cauza lui Gică Hagi. Ce rol a avut Ladislau Boloni. EXCLUSIV</title>
      <link>https://www.prosport.ro/fotbal-intern/nationala/cine-este-fotbalistul-care-nu-a-putut-sa-joace-la-nationala-romaniei-din-cauza-lui-gica-hagi-ce-rol-a-avut-ladislau-boloni-exclusiv-20349806</link>
      <description><![CDATA[<img src="https://www.prosport.ro//wp-content/uploads/2025/12/H-1.jpg"/><br/><p>Vasilie Miriuță, 9 selecții pentru naționala Ungariei, a spus pentru <span>ProSport</span> că regretă enorm că nu a putut să joace niciun meci pentru naționala României.</p>
<p>Vasile Miriuță, 57 de ani, a spus pentru <span>ProSport</span> că și-ar fi dorit să joace pentru naționala României, dar marele său ghinion a fost că l-a avut ca rival pe post pe cel mai mare fotbalist român al tuturor timpurilor, Gică Hagi, 60 de ani.</p>
<p>Vasile Miriuță a vorbit pentru <span>ProSport</span> <span>despre drama prin care a trecut Ungaria</span> după ratarea calificării în barajul Campionatului Mondial din 2026, dar nu s-a ferit să ne vorbească și despre marele său regret.</p>
<h2><span>Cine este fotbalistul care nu a putut să joace la naționala României din cauza lui Gică Hagi</span></h2>
<p>Fostul antrenor al lui CFR Cluj și Dinamo, actualmente <span>la Sănătatea Cluj în Liga 3</span>, ne-a spus că visul său de mic copil a fost să joace pentru naționala României, cea care în anii 90 era una dintre echipele foarte bune ale Europei.</p>
<p>„De mic copil mi-am dorit să joc pentru România. Ăsta cred că este visul oricărui copil când se apucă de fotbal. Anii treceau unul după altul iar eu nu eram convocat la nicio națională de juniori a României. Prin 91 mă transferasem chiar și la Dinamo. Însă, eu fiind și decar, am fost pe post concurent cu marele Gică Hagi.</p>
<p>Cum oare îl mai puteam scoate eu din echipa națională pe marele Gică Hagi? Ăsta a fost marele meu ghinion. Am avut neșansa să fiu pe același post cu Gică Hagi. Domnul Iordănescu nu m-a luat niciodată în calcul. Și nici domnul Victor Pițurcă. Singurul selecționer care și-a arătat intenția să mă convoace la naționala României a fost domnul Ladislau Boloni. Eu jucam atunci în Germania, iar dânsul a venit după mine în Germania prin 1999 să discutăm acest subiect. Însă, a fost prea târziu pentru toată lumea. Eu apucasem să îmi dau ok-ul celor din Ungaria. Iar la mine vorba este vorbă. În 2000 am debutat pentru Ungaria. Am jucat 9 meciuri pentru naționala Ungariei. Lumea în Ungaria mă repectă și acum. Să știți că cei de vârsta mea din Ungaria care mă văd prin Budapesta mă opresc și acum pe stradă să facă o poză cu mine. Mă recunosc și mă întreabă dacă sunt de acord să facem o poză.</p>
<p>Asta a fost soarta mea. Nu am avut șansa să joc pentru naționala României, deoarece am avut marele ghinion să fiu rival pe post cu Gică Hagi”, a încheiat Vasile Miriuță.</p>

]]></description>
    </item>
    <item>
      <title>Cine a furnizat cei mai mulți tricolori la toate naționalele României în 2025? Topul care va stârni polemici fără sfârșit: poziție rușinoasă pentru Dinamo față de Rapid, FCSB și Universitatea Craiova! EXCLUSIV</title>
      <link>https://www.prosport.ro/fotbal-intern/superliga/cine-a-furnizat-cei-mai-multi-tricolori-la-toate-nationalele-romaniei-in-2025-topul-care-va-starni-polemici-fara-sfarsit-pozitie-rusinoasa-pentru-dinamo-fata-de-rapid-fcsb-si-universitatea-craiova-20336764</link>
      <description><![CDATA[<img src="https://www.prosport.ro//wp-content/uploads/2025/12/Topul-cluburilor-din-Superliga-cu-cei-mai-multi-tricolori-pe-teren-la-toate-nationalele-Romaniei-in-2025.-Batalie-apriga-intre-FCSB-Rapid-si-Universitatea-Craiova-pozitie-rusinoasa-pentru-Dinamo.jpg"/><br/><p>La final de 2025, <span>ProSport</span> a realizat un proiect editorial spectaculos ale cărui concluzii ți le împărtășește în exclusivitate pentru a răspunde la o întrebare cu importanță majoră pentru dinamica fotbalului nostru: cum arată topul cluburilor din Superliga după numărul de tricolori prezenți în acest an pe teren la toate naționalele României? Cine a furnizat cei mai mulți tricolori în 2025?</p>
<p>În primul episod ai putut descoperi aici câți dintre tricolorii anului 2025 au provenit de la cluburi din străinătate, fotbaliști care au îmbrăcat măcar o dată tricoul României în ultimele 12 luni la nivel de echipe naționale, și cum arată harta completă a reprezentării raportat la fotbalul „din afară”.</p>
<p>Astăzi, trecem la ierarhia care va stârni polemici fără sfârșit, pe măsura orgoliilor interne. Cine a dat mai mulți tricolori dintre FCSB, Dinamo, Rapid sau Universitatea Craiova?</p>
<h2><span>Topul cluburilor din Superliga după numărul tricolorilor din 2025</span></h2>
<p>Analiza noastră a contabilizat toți jucătorii care au bifat măcar un minut în tricoul României în 2025, la nivelul reprezentativelor U15, U16, U17, U18, U19, U21 și de seniori, în meciuri amicale și oficiale, proveniți de la cluburi din actualul sezon al Superligii. Așadar, nu jucători doar aflați „pe listă”, ci fotbaliști care chiar au reprezentat în teren România.</p>
<p>Pentru nou-promovatele FC Argeș, Csikszereda Miercurea Ciuc și Metaloglobus, unde a fost cazul, au fost contabilizați și tricolorii furnizați în prima parte a anului, pe când aceste echipe încă evoluau la nivel de Liga 2.</p>
<p>Au fost luate în calcul cluburile la care evoluau jucătorii în momentul apariției lor la echipa națională, chiar dacă aceștia erau doar împrumutați și aparțineau, de fapt, de un alt club.</p>
<p>Avem 175 de tricolori proveniți de la cluburi din Superliga, în fapt 170 pentru că cinci au jucat din tricoul a două echipe ale Superligii la momentul convocării, transferându-se de-a lungul anului. Aceștia sunt Băsceanu (Farul &amp; Univ. Craiova), Musi (FCSB &amp; Dinamo), M. Rădulescu (Petrolul &amp; Univ. Craiova), El Sawy (Sepsi &amp; U Cluj), Cr. Mihai (UTA &amp; Dinamo).</p>
<p>Și o primă concluzie interesantă: toate cele 16 echipe care activează în actualul sezon de Superliga au avut minimum doi tricolori în 2025!</p>
<div class="wp-caption aligncenter" id="attachment_20343499" style="width: 1330px"><img alt="" aria-describedby="caption-attachment-20343499" class="size-full wp-image-20343499" decoding="async" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2025/12/https___www.prosport.ro__wp-content_uploads_2025_10_Cine-transmite-la-TV-Romania-Austria.webp" srcset="https://www.prosport.ro/wp-content/uploads/2025/12/https___www.prosport.ro__wp-content_uploads_2025_10_Cine-transmite-la-TV-Romania-Austria.webp 1320w, https://www.prosport.ro/wp-content/uploads/2025/12/https___www.prosport.ro__wp-content_uploads_2025_10_Cine-transmite-la-TV-Romania-Austria-768x432.webp 768w" width="1320"/><p class="wp-caption-text" id="caption-attachment-20343499">FOTO: SportPictures</p></div>
<h2><span>Categoria „Under 5” tricolori furnizați în 2025</span></h2>
<p>Aproape jumătate din Superliga acestui sezon, mai exact 7 cluburi alcătuiesc o categorie cu maximum 4 tricolori furnizați în 2025 echipelor naționale ale României, potrivit criteriilor menționate mai sus. Cu excepția celor de la FC Hermannstadt, prin Kevin Ciubotaru, toate celelalte formații au avut reprezentanți pe teren de la România U21 spre categoriile inferioare ca vârstă ale reprezentativelor.</p>
<p>Patru cluburi au avut câte 2 tricolori, practic acestea ocupă locurile 13-16 în topul Superligii din proiectul nostru:</p>
<ul>
<li>FC Hermannstadt: K. Ciubotaru, Ian. Stoica</li>
<li>FC Botoșani: Ilaș, Mitrov</li>
<li>Metaloglobus: Al. Irimia, D. Irimia</li>
<li>Oțelul Galați: Bărlea, D. Maftei</li>
</ul>
<p>Alte trei cluburi (locurile 10-12) se pot mândri, fiecare, cu câte patru tricolori în anul 2025:</p>
<ul>
<li>UTA Arad: G. Bud, Cr. Mihai, Țăroi, Țuțu</li>
<li>Unirea Slobozia: Dorobanțu, Dulcea, Perianu, Rotund</li>
<li>FC Argeș: D. Olteanu, Y. Pîrvu, Cl. Stancu, M. Tudose</li>
</ul>
<h2><span>Poziție rușinoasă pentru Dinamo: doar locul 6!</span></h2>
<p>Următoarea categorie din ierarhia noastră dezvăluită în exclusivitate vizează cluburi din Superliga cu minimum 5 dar maximum 10 tricolori. Pe locul 9 avem Petrolul Ploiești, cu șase jucători furnizați echipelor naționale:</p>
<ul>
<li>Petrolul Ploiești: Boțogan <em>(foto jos)</em>, R. Manolache, D. Paraschiv, M. Rădulescu, Șt. Rădulescu, Sălceanu</li>
</ul>
<div class="wp-caption aligncenter" id="attachment_20343508" style="width: 2067px"><img alt="" aria-describedby="caption-attachment-20343508" class="size-full wp-image-20343508" decoding="async" height="1371" loading="lazy" sizes="auto, (max-width: 2057px) 100vw, 2057px" src="https://www.prosport.ro//wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025.jpg" srcset="https://www.prosport.ro/wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025.jpg 2057w, https://www.prosport.ro/wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025-1400x933.jpg 1400w, https://www.prosport.ro/wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025-768x512.jpg 768w, https://www.prosport.ro/wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025-1536x1024.jpg 1536w, https://www.prosport.ro/wp-content/uploads/2025/12/ROMANIA-U21-SPANIA-U21-GRUPA-A-DE-CALIFICARE-LA-CAMPIONATUL-EUROPEAN-U21-2027-18.11.2025-2048x1365.jpg 2048w" width="2057"/><p class="wp-caption-text" id="caption-attachment-20343508">© FOTO:Valentin Macrea/SPORT PICTURES</p></div>
<p>O poziție mai sus pentru Csikszereda Miercurea Ciuc (7 tricolori), previzibil având în vedere statutul academiei acestora, și cu mențiunea că, exceptându-l pe Darius Bota (România U17), toți ceilalți fotbaliști au fost convocați încă de când formația evolua în Liga 2, în prima parte a anului așadar:</p>
<ul>
<li>Csikszereda: L. Bencze, Bodo, D. Bota, Janosi, Keresztes, M. Simon, N. Vass</li>
</ul>
<p>Pe locul 7 avem CFR Cluj, formație de top anii trecuți în Superliga, care în 2025 a mers bine pe final de sezon 2024/2025 și dezastruos pe partea inițială a actualului sezon. Din Gruia au venit 8 tricolori:</p>
<ul>
<li>CFR Cluj: Biliboc, Hindrich, E. Ilaș, M. Ilie, C. Matei, L. Munteanu, Puți, A. Șfaiț</li>
</ul>
<p>Pentru Dinamo, unul din granzii de tradiție ai campionatului, însă în același timp o pepinieră cu blazon redutabil de-a lungul deceniilor, poziția 6 nu are cum să fie altfel decât rușinoasă. Asta deși sectorul juvenil din club trece printr-o perioadă care justifică oarecum situația.</p>
<div class="wp-caption aligncenter" id="attachment_20343513" style="width: 2570px"><img alt="" aria-describedby="caption-attachment-20343513" class="size-full wp-image-20343513" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/12/ROMANIA-MOLDOVA-AMICAL-9.10.2025-1-scaled.jpg" srcset="https://www.prosport.ro/wp-content/uploads/2025/12/ROMANIA-MOLDOVA-AMICAL-9.10.2025-1-scaled.jpg 2560w, https://www.prosport.ro/wp-content/uploads/2025/12/ROMANIA-MOLDOVA-AMICAL-9.10.2025-1-1400x1050.jpg 1400w, https://www.prosport.ro/wp-content/uploads/2025/12/ROMANIA-MOLDOVA-AMICAL-9.10.2025-1-768x576.jpg 768w, https://www.prosport.ro/wp-content/uploads/2025/12/ROMANIA-MOLDOVA-AMICAL-9.10.2025-1-1536x1152.jpg 1536w, https://www.prosport.ro/wp-content/uploads/2025/12/ROMANIA-MOLDOVA-AMICAL-9.10.2025-1-2048x1536.jpg 2048w" width="2560"/><p class="wp-caption-text" id="caption-attachment-20343513">© FOTO:Razvan Pasarica/SPORT PICTURES</p></div>
<p>Câinii i-au avut la naționala de seniori pe Cîrjan, Opruț <em>(foto sus)</em> și Politic (până la plecarea spre FCSB), restul numelor până la 9 venind de la nivel U21 și de juniori:</p>
<ul>
<li>Dinamo: Caragea, Cîrjan, Al. Diniță, Cr. Mihai, Musi, Opruț, Pașcalău, Politic, Al. Roșca</li>
</ul>
<h2><span>Top 5 cu Universitatea Craiova și Farul Constanța pe podium</span></h2>
<p>Mergem spre vârf în topul cluburilor din Superliga după numărul de tricolori furnizați în acest an la toate naționalele României! Pe locul 5 descoperim Universitatea Cluj, primul club care ar putea alcătui chiar și un prim 11 exclusiv din fotbaliști legitimați cu prezența la naționale. Nu mai puțin de 16 tricolori în 2025, aproape dublu față de Dinamo, de pe locul 6!</p>
<ul>
<li>U Cluj: M. Bejan, Blănuță, Ed. Bodnar, Al. Bota, Ov. Buia, Chinteș, Chipciu, I. Chirilă, Coșa, El Sawy, Jimborean, Kirali, Șt. Lefter, Mistzi, Ponoran, Trică <em>(foto jos)</em></li>
</ul>
<div class="wp-caption aligncenter" id="attachment_20343526" style="width: 2570px"><img alt="" aria-describedby="caption-attachment-20343526" class="size-full wp-image-20343526" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/12/ata-scaled.jpg" srcset="https://www.prosport.ro/wp-content/uploads/2025/12/ata-scaled.jpg 2560w, https://www.prosport.ro/wp-content/uploads/2025/12/ata-768x512.jpg 768w" width="2560"/><p class="wp-caption-text" id="caption-attachment-20343526">© FOTO:Flaviu Buboi/SPORT PICTURES</p></div>
<p>Careul supremației se deschide cu Rapid pe locul 4, giuleștenii contabilizând 19 tricolori, cu doi mai mulți decât U Cluj. Pentru clubul lui Dan Șucu, diferența este totuși considerabilă până la podium, după cum vom vedea:</p>
<ul>
<li>Rapid: S. Banu, R. Bădescu, Vl. Berceanu, Borza, Ciobotariu, Dediu, Al. Dobre, Grameni, M. Grosu, Cr. Ignat, Cr. Manea, Murgu, Niculcea, Petrila, R. Pop, An. Preda Al. Sfetcu, Teșcărău, Vulturar</li>
</ul>
<p>Universitatea Craiova e pe locul 3 în Superliga la tricolori în teren anul acesta, atât forma foarte bună a echipei de seniori, cât și productivitatea academiei contribuind la o galerie remarcabilă, cu 26 de nume:</p>
<ul>
<li>Universitatea Craiova: Max. Anghel, Baiaram, Bană, Bancu, D. Barbu, Băsceanu, Buzdun, Chifa, Ciucardel, P. Cojocaru, Dolea, Fălcușan, Gîrgel, Glodean, Al. Iovan, Loghin, G. Lupu, D. Matei, Mitriță, D. Muntean, Ninaci, Papalitsas, M. Rădulescu, Screciu, Văduvă, Zaid</li>
</ul>
<div class="wp-caption aligncenter" id="attachment_20343521" style="width: 2570px"><img alt="" aria-describedby="caption-attachment-20343521" class="size-full wp-image-20343521" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-scaled.jpg" srcset="https://www.prosport.ro/wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-scaled.jpg 2560w, https://www.prosport.ro/wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-1400x1050.jpg 1400w, https://www.prosport.ro/wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-768x576.jpg 768w, https://www.prosport.ro/wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-1536x1152.jpg 1536w, https://www.prosport.ro/wp-content/uploads/2025/12/ROMANIA-SAN-MARINO-PRELIMINARIILE-C.M.-2026-18.11.2025-2048x1536.jpg 2048w" width="2560"/><p class="wp-caption-text" id="caption-attachment-20343521">Coechipierii de la club Screciu și Bancu, la imn înaintea meciului României © FOTO:Razvan Pasarica/SPORT PICTURES</p></div>
<p>La doar trei tricolori distanță, pe locul 2, avem Farul Constanța. Deși academia Gheorghe Hagi e lider constant în <span>Clasificarea Anuală realizată de FRF pe zona centrelor de fotbal juvenil</span>, bilanțul dobrogenilor se oprește la 29 de tricolori, insuficient pentru a domina Superliga pe numărul de fotbaliști trimiși în teren la naționale:</p>
<ul>
<li>Farul Constanța: Alibec, Alb. Avram, Avrămescu, L. Banu, Dav. Barbu, Băsceanu, Berchez, P. Budescu, Buică, Buzămurgă, Cîra, I. Cojocaru, Curt, Doicaru, D. Drăghici, Drochioi, Dumitra, Șt. Duțu, Costyn Gheorghe, Gladun, Goncear, B. Ilie, Marincean, R. Munteanu, Podoleanu, Radaslavescu, D. Sîrbu, Telehoi, Tripon</li>
</ul>
<h2><span>FCSB, liderul tricolorilor furnizați în 2025 la toate naționalele României</span></h2>
<p>FCSB a furnizat 35 de fotbaliști, pe toate categoriile de vârstă, care au jucat pentru România în 2025. Un „lot” amplu, extins, cu multe talente foarte tinere, altele deja spre desăvârșire, dar și fotbaliști consacrați:</p>
<ul>
<li>FCSB: Alecsandroaie, M. Anghel, D. Avram, Bîrligea, I. Cercel, Chiricheș, Ciuleanu, Crihană, Dăncuș, Vl. Dragomir, Gheorghiță, L. Ilie, N. Ivan, Leu, Luchici, Mat. Manolache, Manor, Miculescu, R. Moldovan, Musi, Ed. Neamțu, Necșulescu, Olaru, Pădure, Dav. Popa, M. Popescu, Oct. Popescu, An. Rareș, S. Șerban, Al. Stoian, Șut, Fl. Tănase, Târnovanu, M. Toma, D. Vasile</li>
</ul>
<div class="wp-caption aligncenter" id="attachment_20343519" style="width: 2570px"><img alt="" aria-describedby="caption-attachment-20343519" class="size-full wp-image-20343519" decoding="async" height="1920" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-scaled.jpg" srcset="https://www.prosport.ro/wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-scaled.jpg 2560w, https://www.prosport.ro/wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-1400x1050.jpg 1400w, https://www.prosport.ro/wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-768x576.jpg 768w, https://www.prosport.ro/wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-1536x1152.jpg 1536w, https://www.prosport.ro/wp-content/uploads/2025/12/ISLANDA-U19-ROMANIA-U19-TURNEU-CALIFICARE-UEFA-EURO-U19-2026-18.11.2025-2048x1536.jpg 2048w" width="2560"/><p class="wp-caption-text" id="caption-attachment-20343519">Coechipierii de la FCSB, M. Toma, Necşulescu și Al. Stoian se bucură împreună la naționala României U19 © FOTO:Razvan Pasarica/SPORT PICTURES</p></div>
<p>Locul 1 și liderul tricolorilor furnizați la toate <span>reprezentativele României</span> în 2025 este ocupat, așadar, de FCSB! O academie care a crescut de la an la an din toate punctele de vedere, campioana Ligii de Tineret și reprezentanta României în UEFA Youth League din acest an, plus campioana ultimelor două sezoane în Superliga la nivel de seniori.</p>

]]></description>
    </item>
  </channel>
</rss>
