<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Primul gest pentru Ionuț Radu din partea naționalei României: „E în vederile mele”</title>
      <link>https://www.prosport.ro/fotbal-intern/nationala/primul-gest-pentru-ionut-radu-din-partea-nationalei-romaniei-e-in-vederile-mele-20144348</link>
      <description><![CDATA[<img src="https://www.prosport.ro/wp-content/uploads/2025/04/Primul-gest-pentru-Ionut-Radu-din-partea-nationalei-Romaniei-„E-in-vederile-mele.jpg"/><br/><p>Ionuț Radu este în vederile selecționerului Mircea Lucescu pentru o posibilă convocare la echipa națională a României pentru „dubla” cu Austria și Cipru, de la începutul lunii iunie, din preliminariile Campionatului Mondial din 2026.</p>
<p>Deși în „dubla” cu Bosnia și San Marino i-a convocat pe Florin NIță, Horațiu Moldovan și Ștefan Târnovanu, Lucescu ar putea să apeleze la serviciile goalkeeperului celor de la Venezia pentru meciurile cu Austria și Cipru.</p>
<h2><span>Primul gest pentru Ionuț Radu din partea naționalei României: „E în vederile mele”</span></h2>
<p>Antrenorul cu portarii al naționalei României, Leontin Toader, a spus că printre variantele de portar ale selecționerului Mircea Lucescu pentru „dubla” cu Austria și Cipru, din preliminariile Campionatului Mondial din 2026 se află și goalkeeperul celor de la Venezia, Ionuț Radu, asta deși la la partidele cu Bosnia și San Marino s-a bazat pe Florin NIță, Horațiu Moldovan și Ștefan Târnovanu.</p>
<p>Toader a mai precizat că îi urmărește pe toți portarii care evoluează la cluburi din străinătate și a apreciat prestațiile lui Radu la gruparea din Serie A, ceea ce îl face o posibilă opțiune pentru Lucescu în a-l convoca pe jucătorul în vârstă de 27 de ani la meciurile care se vor disputa la începutul lunii iunie a acestui an.</p>
<blockquote><p>„Mă bucur că a început să joace Ionuţ Radu. A făcut-o bine. Să vedem dacă rămâne la Venezia sau pleacă. Am început campania cu el. E în vederile mele”, a spus Leontin Toader, potrivit <span>as.ro</span>.</p></blockquote>
<h2><span>Ionuț Radu, laude din partea italienilor</span></h2>
<p>Ionuț Radu a fost integralist în ultima partidă jucată de Venezia, pe teren propriu împotriva celor de la Monza, într-un duel al supraviețuirii în Serie A. Echipa românului s-a impus cu 1-0, prin golul marcat de Daniel Fila, în minutul 76. Venezia a terminat meciul în inferioritate numerică, după eliminarea aceluiași Fila.</p>
<p>Radu a primit laude din partea italienilor pentru evoluția sa de la partida trecută, împotriva celor de la Lecce, terminată la egalitate, scor 1-1. Goalkeeperul român a fost din nou integralist, iar formația sa a deschis scorul la cinci minute de la reluare, după autogolul lui Antonino Gallo. Cei de la Lecce au egalat în urma reușitei lui Federico Baschirotto. Căpitanul lui Lecce putea aduce victoria echipei sale în minutul 84, dar Ionuţ Radu a avut o nouă intervenţie de senzaţie.</p>
<p>„Am marcat un gol important pe care îl dedic acestei echipe, care luptă în fiecare zi și așa va face până la final.</p>
<p>Radu a fost bun. A produs un miracol la lovitura de cap prin care puteam face dubla. Am crezut că marchez, dar a reușit să respingă. Azi am fi meritat cele trei puncte”, a declarat Baschirotto pentru DAZN.</p>

]]></description>
    </item>
    <item>
      <title>Denis Alibec, propus pentru un transfer de senzație la Rapid şi Universitatea Craiova</title>
      <link>https://www.prosport.ro/fotbal-intern/superliga/denis-alibec-propus-pentru-un-transfer-de-senzatie-la-rapid-si-universitatea-craiova-20143286</link>
      <description><![CDATA[<img src="https://www.prosport.ro/wp-content/uploads/2025/04/Denis-Alibec-propus-pentru-un-transfer-de-senzatie-la-Rapid-si-Universitatea-Craiova-1400x891.png"/><br/><p>Denis Alibec (34 de ani), atacant care în sezonul 2024 – 2025 a contribuit cu 7 goluri și 8 pase decisive pentru Farul Constanța, a fost propus cât se poate de direct pentru un transfer de senzație la Rapid şi Universitatea Craiova.</p>
<p>Contractul lui Alibec cu clubul lui Gică Hagi (60) expiră la data de 30 iunie 2025, astfel că va putea fi transferat din postura de jucător liber.</p>
<h2><span>Raul Rusescu e convins că Denis Alibec va rupe norma la Rapid București sau Universitatea Craiova</span></h2>
<p>La cei 34 de ani ai săi, Denis Alibec continuă să fie un atacant ofertant pentru Superliga României, iar la finalul sezonului 2024 – 2025, cluburile de top din play-off vor putea intra în cursa pentru semnătura lui.</p>
<p>Înțelegerea lui Alibec cu Farul Constanța va ajunge la final, astfel că fotbalistul poate negocia liber încă din acest moment.</p>
<p>Așa cum <span>Ciprian Marica a dezvăluit, Gică Hagi a demarat deja negocierile cu Denis Alibec</span> pentru prelungirea înțelegerii, însă până la ora redactării acestui articol, nu se știe dacă s-a ajuns la vreo înțelegere.</p>
<p>În același timp, <span>Sorin Cârțu a mărturisit public că și l-ar dori pe Denis Alibec la Universitatea Craiova</span> pentru sezonul 2025 – 2026.</p>
<p>Oltenii sunt de mai mult timp în căutarea unui atacant de gura porții, iar Alibec ar putea reprezenta varianta ideală.</p>
<p>De această opinie este și Raul Rusescu, fost atacant la FCSB, cu 59 de goluri marcate în 147 de meciuri, care nu s-a sfiit să îl recomande pe Denis Alibec atât pentru Universitatea Craiova, cât și pentru Rapid București:</p>
<blockquote><p>Alibec e singurul atacant român foarte bun pe care îl poate lua Rapidul. Și cred că îl pot folosi încă 3 sezoane. El e o variantă și pentru Universitatea Craiova. În schimb, am dubii dacă i-ar fi bine la FCSB sau la CFR Cluj, acolo e greu. Dar este un atacant pe care Rapid și Craiova ar trebui să-l ia în considerare”, a declarat Raul Rusescu, citat de <span>Gsp.ro</span>.</p></blockquote>
<h2><span>Denis Alibec, singurul care se poate bate de la egal la egal cu Bîrligea și Munteanu</span></h2>
<p>Raul Rusescu a continuat să facă lobby pentru fotbalistul Farului și a spus că pretendentele la titlu care vor să se lupte cu FCSB și CFR Cluj în sezonul 2025 – 2026 trebuie să apeleze la un atacant de calibrul lui Alibec:</p>
<blockquote><p>Denis Alibec este singurul atacant român pe care îl poți lua dacă vrei să câștigi campionatul și să joci în cupele europene. E singurul jucător care le poate face concurență lui Daniel Bîrligea și Louis Munteanu. De Denis Drăguș nu se pot atinge, pentru că nu îi va plăti nimeni din România două milioane salariu. El nu va renunța la contractul său”, a completat Raul Rusescu, potrivit sursei citate.</p></blockquote>
<p>Denis Alibec continuă să fie atractiv și pentru echipa națională, fiind convocat la ultimele acțiuni ale „tricolorilor”. Pentru prima reprezentativă, atacantul a contribuit cu 6 goluri într-un total de 43 de apariții.</p>

]]></description>
    </item>
    <item>
      <title>UEFA s-a dus direct la Ianis Hagi şi românul n-a stat o secundă pe gânduri: „Am demonstrat asta”</title>
      <link>https://www.prosport.ro/fotbal-extern/europa-league/uefa-s-a-dus-direct-la-ianis-hagi-si-romanul-n-a-stat-o-secunda-pe-ganduri-am-demonstrat-asta-20143374</link>
      <description><![CDATA[<img src="https://www.prosport.ro/wp-content/uploads/2025/04/UEFA-s-a-dus-direct-la-Ianis-Hagi-si-romanul-n-a-stat-o-secunda-pe-ganduri.-„Am-demonstrat-asta-1400x934.jpg"/><br/><p>Rangers, cu Ianis Hagi titular, a remizat eroic pe teren propriu cu Athletic Bilbao, scor 0-0, în turul sferturilor de finală din Europa League.</p>
<p>Scoțienii au jucat din minutul 12 în inferioritate numerică, iar la finalul jocului de pe „Ibrox Park”, cei de la UEFA l-au luat la întrebări pe internaționalul român.</p>
<h2><span>UEFA s-a dus glonț la Ianis Hagi după Rangers – Athletic Bilbao 0-0</span></h2>
<p>Ianis Hagi a fost <span>titular în remiza albă de pe teren propriu cu Athletic Bilbao</span>, scor 0-0, în prima manșă a sferturilor de finală din Europa League.</p>
<p>Scoțienii au jucat aproape tot meciul cu un om mai puțin pe teren, după ce arbitrul Istvan Kovacs l-a eliminat pe Propper, în minutul 12, după intervenția VAR. La finalul disputei de pe „Ibrox Park”, cei de la UEFA i-au luat un scurt interviu lui Hagi jr.</p>
<p>Internaționalul român se declară fericit că echipa sa a scăpat neînvinsă în condițiile date și este convins el și colegii săi vor avea parte de un retur infernal. Chiar și așa, Ianis crede că Rangers are forța de a ajunge în careul de ași al competiției, dacă va reușit să țină mai mult posesia, în fața unei echipe care îi place să aibă mingea în permanență.</p>
<p>„Rezultatul e bun. Nu știu dacă e ca o victorie, dar suntem într-o poziție bună pentru meciul de săptămâna viitoare. Va fi dificil. E un stadion pe care-l știu din perioada în care am jucat în Spania. În plus, e una dintre cele mai bune echipe din Europa.</p>
<p>Va fi o confruntare dificilă, cu siguranță, dar suntem pregătiți. Am demonstrat că putem merge mai departe. Sper să putem avea mai multă posesie săptămâna viitoare pentru a ne putea arăta calitatea, care ar putea fi de ajuns pentru a merge în semifinale”, a spus Ianis Hagi, conform <span>uefa.com</span>.</p>
<p><span>Echipele de start:</span></p>
<ul>
<li>Rangers: Kelly – Sterling, Propper, Balogun – Tavernier, Rice, Raskin, Yilmaz – Cerny, Dessers, Hagi</li>
<li>Bilbao: Agirrezabala – de Marcos, Vivian, Alvarez, Lekue – de Galarreta, Jauregizar – N. Williams, Sancet, I. Williams – Sannadi</li>
</ul>
<p>În ciuda faptului că <span>presa din Scoția l-a anunțat din nou rezervă</span> pentru meciul cu Bilbao, Ianis Hagi a fost titularizat de Barry Ferguson la duelul contra ibericilor. În ultimele trei meciuri ale grupării de pe „Ibrox Park”, împotriva lui Hibernian, Dundee FC și Celtic, internaționalul român a jucat doar 73 de minute pe teren.</p>
<p>În 28 de partide bifate în acest sezon pentru Rangers, Ianis Hagi a marcat 4 goluri și a oferit 7 pase de gol.</p>
<h2><span>Rezultatele din manșa tur a sferturilor Europa League</span></h2>
<p>Bodo/Glimt – Lazio 2-0</p>
<p>Lyon – Manchester United 2-2</p>
<p>Rangers – Bilbao 0-0</p>
<p>Tottenham – Frankfurt 1-1</p>
<p> </p>

]]></description>
    </item>
    <item>
      <title>FIFA poate să îi facă României cea mai mare favoare din istorie: 64 de echipe la Cupa Mondială din 2030</title>
      <link>https://www.prosport.ro/fotbal-intern/nationala/fifa-poate-sa-ii-faca-romaniei-cea-mai-mare-favoare-din-istorie-64-de-echipa-la-cupa-mondiala-din-2030-20144049</link>
      <description><![CDATA[<img src="https://www.prosport.ro/wp-content/uploads/2025/04/FIFA-poate-sa-ii-faca-Romaniei-cea-mai-mare-favoare-din-istorie-64-de-echipa-la-Cupa-Mondiala-din-2030.jpg"/><br/><p>FIFA va analiza o propunere de extindere a Cupei Mondiale din 2030 la 64 de echipe pentru a marca centenarul evenimentului de marcă al sportului mondial.</p>
<p>Cupa Mondială din 2030 va avea loc în Maroc, Spania şi Portugalia, iar Argentina, Paraguay şi Uruguay, unde a avut loc ediţia inaugurală, vor găzdui trei meciuri.</p>
<h2><span>România poate face parte din cele 64 de echipe naționale prezente la Cupa Mondială din 2030</span></h2>
<p>Extinderea ar însemna și o șansă mai mare pentru naționala României de a ajunge la un Campionat Mondial, ultima oară noi fiind prezenți în 1998, în Franța.</p>
<p>Turneul final a fost deja extins de la 32 la 48 de echipe pentru ediţia de anul viitor din SUA, Mexic şi Canada.</p>
<p>O propunere oficială a președintelui Conmebol, Alejandro Dominguez, pentru turneul din 2030 a fost depusă joi, scrie The Sun. Un turneu cu 64 de echipe ar însemna că mai mult de un sfert din cele 211 națiuni membre ale FIFA s-ar putea califica.</p>
<p>Cupa Mondială din Qatar din 2022 a găzduit 32 de echipe, în timp ce turneul din 2026 – care a revenit pentru trei țări – SUA, Canada și Mexic – va avea 48 de echipe.</p>
<p>Extinderea din 2026 se confruntă deja cu critici pentru diluarea calității națiunilor implicate. Mai multe formații de pe locul trei vor putea trece runda eliminatorie, în timp ce sub un format de 32 de echipe primele două din grupă ajung în faza eliminatorie.</p>
<p>Președintele Gianni Infantino, care a participat la Congresul Conmebol, a evidențiat „etapa excepțională” a turneului centenar.</p>
<p>Ideea a fost ignorată inițial, în martie anul trecut, de către un oficial al Asociației de Fotbal din Uruguay în timpul unei ședințe online a consiliului de conducere al organismului de conducere al fotbalului mondial.</p>
<p>Cu toate acestea, Dominguez a pus acum ideea în mișcare pentru aniversarea a 100 de ani de la turneu.</p>
<h2><span>Știm gazdele din 2030 și 2034</span></h2>
<p>Maroc, Spania şi Portugalia vor găzdui Cupa Mondială din 2030, urmând ca în Uruguay, Argentina şi Paraguay să se organizeze câte un meci. Totul se datorează faptului că FIFA comemorează 100 de ani de la ediţia inaugurală a Cupei Mondiale.</p>
<p>Acea competiţie a avut loc în Uruguay şi a fost câştigată de gazde, Argentina fiind finalista învinsă. Între timp, în Paraguay îşi are sediul confederaţia sud-americană de fotbal – Conmebol.</p>
<p>Organizarea Cupei Mondiale din 2034 a revenit deja Arabiei Saudite.</p>

]]></description>
    </item>
    <item>
      <title>Atac devastator la Mircea Lucescu din cauza lui Ilie Balaci. Omul din FRF a făcut praf selecția de la Euro 1984 și l-a criticat și pe Hagi: „Gică era copleșit. Era alb la față când a intrat cu Germania”</title>
      <link>https://www.prosport.ro/fotbal-intern/nationala/atac-devastator-la-mircea-lucescu-din-cauza-lui-ilie-balaci-omul-din-frf-a-facut-praf-selectia-de-la-euro-1984-si-l-a-criticat-si-pe-hagi-gica-era-coplesit-era-alb-la-fata-cand-a-intrat-cu-20143325</link>
      <description><![CDATA[<img src="https://www.prosport.ro/wp-content/uploads/2025/04/Atac-devastator-la-Mircea-Lucescu-din-cauza-lui-Ilie-Balaci.-Omul-din-FRF-a-facut-praf-selectia-de-la-Euro-1984-si-l-a-criticat-si-pe-Hagi-„Gica-era-coplesit.-Era-alb-la-fata-cand-a-intrat-cu-Germania-1400x1050.jpg"/><br/><p>Un membru din Comisia Tehnică a FRF a făcut praf selecția de la EURO 1984 și l-a atacat pe Mircea Lucescu.</p>
<p>Aurel Țicleanu nu înțelege de ce Ilie Balaci, legendarul fotbalist al Universității Craiova, nu a fost convocat.</p>
<h2><span>Atac devastator la Mircea Lucescu din cauza lui Ilie Balaci. Omul din FRF a făcut praf selecția de la Euro 1984 și l-a criticat și pe Hagi: „Gică era copleșit. Era alb la față când a intrat cu Germania”</span></h2>
<p>Aurel Țicleanu, membru în Comisia Tehnică a FRF, a criticat <span>decizia lui Mircea Lucescu de a nu-l convoca pe Ilie Balaci</span> la Europeanul din 1984. Fostul jucător al Craiovei a subliniat că Gică Hagi era încă tânăr și nu putea să joace un meci întreg.</p>
<p>„Lucescu a greșit cu Ilie Balaci (n.r. că nu l-a convocat la Euro 1984). L-a adus pe Hagi, care nu putea să joace tot meciul, la 19 ani. Începeai cu Gică 60 de minute, după care 30 de minute ți le ducea Ilie fără probleme.</p>
<p>Hagi era copleșit de toate lucrurile astea. El nici n-a știut că joacă cu Germania, până cu o oră înaintea meciului. Era alb când a intrat pe teren.</p>
<p>Păi tu îl critici pentru meciul cu Spania și îl pui titular cu Germania? Geolgău a dat golul calificării și n-a fost la Euro. Varianta oficială e că era accidentat, dar n-a fost.</p>
<p>După Euro 1984 n-am mai vrut să merg la națională. Păi nu mi-a arătat că n-are nevoie de mine?”, a declarat Aurel Țicleanu la <span>podcastul lui Costin Deșliu</span>.</p>
<blockquote><p>Nu a fost un conflict cu el. De ce conflict? Dacă ar fi fost conflict, nu-l mai aduceam de la…juca în ultimul timp la divizia a treia la FC Olt, nici măcar Scornicești nu era. L-am adus la echipa națională, l-am băgat și într-un meci cu Turcia, meci oficial, pe stadion la Craiova”, <span>a spus Mircea Lucescu</span> la podcast-ul lui Mihai Morar.</p></blockquote>

]]></description>
    </item>
  </channel>
</rss>
