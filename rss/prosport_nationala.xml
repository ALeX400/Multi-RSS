<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Miliardarul american l-a vândut pe Dennis Man ca să scape de el, iar Ciprian Marica a văzut realitatea aşa cum e ea: „Sunt dezamăgit”</title>
      <link>https://www.prosport.ro/fotbal-extern/miliardarul-american-l-a-vandut-pe-dennis-man-ca-sa-scape-de-el-iar-ciprian-marica-a-vazut-realitatea-asa-cum-e-ea-sunt-dezamagit-20244572</link>
      <description><![CDATA[<img src="https://www.prosport.ro//wp-content/uploads/2025/08/Miliardarul-american-l-a-vandut-pe-Dennis-Man-ca-sa-scape-de-el-iar-Ciprian-Marica-a-vazut-realitatea-asa-cum-e-ea-„Sunt-dezamagit22-1400x897.png"/><br/><p>Kyle J. Krause (62 de ani), miliardarul american care în ianuarie 2021 l-a cumpărat pe Dennis Man (26) de la FCSB, pentru aproape 13 milioane de euro, l-a dezamăgit pe Ciprian Marica (39).</p>
<p>Fostul golgheter al echipei naționale se aștepta ca Man să beneficieze de mai multă încredere pe stadionul „Ennio Tardini”.</p>
<h2><span>Concluzia lui Ciprian Marica după cele trei sezoane și jumătate petrecute de Dennis Man la Parma. Miliardarul american Kyle J. Krause l-a dezamăgit</span></h2>
<p><span>Dennis Man a ajuns la PSV Eindhoven</span> în această vară, iar în tricoul campioanei Olandei va avea oportunitatea de a juca în cea mai importantă competiție intercluburi de pe continent: UEFA Champions League.</p>
<p>Și mai important, Man va încerca să își relanseze cariera și să redevină o piesă cheie pentru echipa națională. Și asta pentru că ultimele șase luni din Serie A au fost de coșmar pentru internaționalul român.</p>
<p>Din vedeta echipei și artizanul promovării care a fost obținută la finalul sezonului 2023-2024, Dennis Man a ajuns doar o rezervă la Parma și în 2025 nu a izbutit să înscrie niciun gol pentru clubul italian. Totul în condițiile în care Man a început ca din tun stagiunea precedentă, cu trei goluri și cu o pasă decisivă reușite în primele șase etape din Serie A.</p>
<p>Însă, faptul că ar fi tânjit după un transfer în iarnă l-ar fi adus în dizgrațiile patronului american Kyle J. Krause, care în cele din urmă l-a vândut să scape de el.</p>
<p>Chiar și așa, <span>Dennis Man nu le poartă ranchiună celor de la Parma, iar la momentul despărțirii le-a transmis un mesaj</span> frumos italienilor.</p>
<p>Însă, Ciprian Marica este de altă părere și nu a ezitat să se declare dezamăgit de tratamentul de care a avut parte internaționalul român în ultimele șase luni:</p>
<blockquote><p>Sunt dezamăgit și eu de Parma, mă așteptam să aibă mai multă încredere și susținere pentru Man, cu toate că nici evoluțiile lui, cel puțin din ultima perioadă, nu au fost cele așteptate. Poate avea nevoie de acest transfer, trecuse cumva de perioada de acomodare, demonstrase la Parma și aș fi vrut să îl văd cu mai multă continuitate”, a declarat Ciprian Marica, potrivit <span>Sport.ro</span>.</p></blockquote>
<h2><span>Ce spune despre transferul în Eredivisie</span></h2>
<p>Cât despre trecerea lui Dennis Man din Serie A în Eredivisie, Ciprian Marica a sugerat că o vede drept o mutare inspirată. Fotbalul din campionatul olandez este mult mai ofensiv și, de asemenea, Man va întâlni și echipe mai slab cotate. Iar aceste aspecte i-ar putea permite să ajungă rapid la forma care l-a consacrat:</p>
<blockquote><p>Acum, sigur, este o nouă provocare, înțeleg că a fost dorit mult de PSV și sper să se integreze. E un campionat mult mai ușor, clar, mult mai ofensiv, s-ar putea să fie mai pe placul lui”, a completat Ciprian Marica.</p></blockquote>
<p>Dennis Man a început deja să se antreneze cu lotul lui PSV, iar debutul și l-ar putea consemna pe 17 august, atunci când gruparea din Eindhoven va debuta în noul sezon din Eredivisie în deplasare cu Twente.</p>

]]></description>
    </item>
    <item>
      <title>Mircea Lucescu a pus mâna pe telefon și l-a sunat pe românul care face senzație în Germania. Cum a decurs dialogul dintre selecționer și fotbalist. EXCLUSIV</title>
      <link>https://www.prosport.ro/fotbal-intern/nationala/mircea-lucescu-a-pus-mana-pe-telefon-si-l-a-sunat-pe-romanul-care-face-senzatie-in-germania-cum-a-decurs-dialogul-dintre-selectioner-si-fotbalist-exclusiv-20244248</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-a-pus-mana-pe-telefon-si-l-a-sunat-pe-romanul-care-face-senzatie-in-Germania.jpg"/><br/><p>Vești excelente pentru Mircea Lucescu! Virgil Ghiță are un început excelent la Hannover 96 și are șanse mari să fie pe lista jucătorilor convocați la următoarea acțiune a echipei naționale.</p>
<p>De altfel, apărătorul sosit în Zweite Bundesliga în această vară a recunoscut că a fost sunat de selecționerul României, care a ținut să-l felicite pe Ghiță mai ales pentru assist-ul oferit în prima etapă.</p>
<h2><span>Mircea Lucescu l-a sunat pe românul care face senzație în Germania: „M-a felicitat!”</span></h2>
<p>Virgil Ghiță i-a dat deja pe spate pe jurnaliștii nemți și a ajuns unul dintre liderii lui Hannover 96, fiind al doilea căpitan al echipei din Zweite Bundesliga.</p>
<p>Prin urmare, Ghiță poate fi o variantă excelentă pentru meciurile cu Canada și Cipru, care vor avea loc în luna septembrie. De altfel, Mircea Lucescu l-a și sunat pe jucătorul formației din Zweite Bundesliga, impresionat fiind de începutul foarte bun al acestuia în Germania.</p>
<p>La ultima acțiune a echipei naționale, Virgil Ghiță a fost rezervă în duelul cu Austria, iar apoi a intrat în minutul 73 în duelul pe care l-am câștigat la București cu Cipru, scor 2-0.</p>
<p>„Consider că am făcut un pas înainte atunci când am ales o echipă de tradiție. Colegii m-au primit foarte bine, iar antrenorul mi-a spus înainte de primele meciuri că o să fiu al doilea căpitan. Mai este un medic de pe vremea lui Gică Popescu și am aflat lucruri și despre acea perioadă.</p>
<p>Liga a doua din Germania este mai puternică în comparație cu campionatul Poloniei. La Hannover, eu sunt unul dintre veterani la cei 27 de ani pe care îi am. Până acum, experiența de care am parte este una foarte frumoasă. Fanii noștri sunt extraordinari. La primul meci pe care l-am avut… piele de găină! Apoi, la Dusseldorf, au umplut tot sectorul oaspeților. În plus, m-a sunat și nea Mircea Lucescu să mă felicite pentru assist și evoluțiile pe care le-am avut până acum”, a mărturisit Virgil Ghiță, pentru <span>ProSport.</span></p>
<h2><span>Virgil Ghiță: „Îmi doresc să evoluez cât mai repede în Bundesliga!”</span></h2>
<p>Virgil Ghiță așteaptă să ajungă cât mai repede alături de granzii Germaniei, asta chiar dacă <span>recunoaște că fosta echipă a lui Gică Popescu</span> n-are ca obiectiv promovarea în acest sezon.</p>
<p>Deocamdată, <span>Hannover n-a luat gol cu Virgil Ghiță pe teren</span> și a acumulat șase puncte, la fel ca Bielefeld și Darmstadt.</p>
<p>„Am început foarte bine, am obținut două victorii, dar nu s-a impus ca obiectiv promovarea. Totuși, eu îmi doresc să evoluez cât mai repede în Bundesliga și aș vrea chiar în tricoul lui Hannover. Poate în sezonul viitor, poate peste doi ani”, a completat fostul jucător al lui Gică Hagi.</p>
<h2><span>Virgil Ghiță este deocamdată singur în Germania: „Stau la zece minute de stadion!”</span></h2>
<p>Internaționalul român este deocamdată singur în Germania, în condițiile în care soția jucătorului urmează să nască în curând.</p>
<p>Locuința lui Virgil Ghiță se află aproape de stadionul care s-a umplut la partida din prima etapă.</p>
<p>„Deocamdată, eu sunt singur aici în Germania. Soția este însărcinată și se află în România, pentru că nu mai poate să călătorească. Cel mai probabil, vom fi împreună după pauza pentru meciurile echipelor naționale.</p>
<p>Mă simt bine, stau la zece minute de stadion. Din câte știu, nu mai e vreun alt coleg prin apropiere. Îmi propun să învăț și limba germană cât mai repede”, a mai afirmat jucătorul ajuns la 27 de ani.</p>
<div class="wp-caption aligncenter" id="attachment_20244317" style="width: 1410px"><img alt="" aria-describedby="caption-attachment-20244317" class="wp-image-20244317 size-full" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/Virgil-Ghita-antrenament-Hannover.jpg" srcset="https://www.prosport.ro/wp-content/uploads/2025/08/Virgil-Ghita-antrenament-Hannover.jpg 1400w, https://www.prosport.ro/wp-content/uploads/2025/08/Virgil-Ghita-antrenament-Hannover-768x512.jpg 768w" width="1400"/><p class="wp-caption-text" id="caption-attachment-20244317">Virgil Ghiță a tras tare în perioada de pregătire din Austria pentru a deveni repede un om de bază pentru cei de la Hannover 96</p></div>
<ul>
<li>180 de minute a strâns Virgil Ghiță în primele două meciuri bifate pentru Hannover 96 în Zweite Bundesliga</li>
</ul>

]]></description>
    </item>
    <item>
      <title>„Am fost nedreptățit la națională”. Denis Alibec a răbufnit</title>
      <link>https://www.prosport.ro/fotbal-intern/nationala/am-fost-nedreptatit-la-nationala-denis-alibec-a-rabufnit-20244545</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-nedreptatit-la-nationala.-Denis-Alibec-a-rabufnit-1400x1050.jpg"/><br/><p>Denis Alibec nu a mai rezistat și a răbufnit în momentul în care a fost întrebat de echipa națională a României. Atacantul celor de la FCSB consideră că a fost nedreptățit chiar în perioada în care traversa cea mai bună formă sportivă.</p>
<p>Fotbalistul, ajuns la vârsta de 34 de ani, a vorbit deschis și despre ghinioanele care l-au lovit de foarte multe ori, chiar când era convocat la prima reprezentativă a țării noastre.</p>
<h2><span>Dezamăgirea pe care echipa națională i-a provocat-o lui Denis Alibec</span></h2>
<p>Denis Alibec, în prezent atacant al celor de la FCSB, este un obișnuit al echipei naționale a României. Fotbalistul, ajuns la vârsta de 34 de ani, a vorbit recent despre prima reprezentativă a țării noastre și <span>și-a amintit despre o perioadă mai puțin plăcută</span>, în care nu a făcut parte din lotul „Tricolor”, chiar dacă a fost votat „Jucătorul Anului” în România.</p>
<p>„În 2016, când am fost «Jucătorul Anului» în România, eu nu jucam la națională, eram trimis în tribună… Cred că am fost de multe ori nedreptățit, să zic așa, la națională. Poate meritam să joc mai mult. Mi se pare ciudat, pentru că dacă lumea te votează ca fiind cel mai bun jucător român, automat ar trebui să joci și în națională. Adică eu așa o văd. Probabil fotbalul era văzut altfel atunci de antrenorii respectivi și nu eram luat în calcul”, a declarat Denis Alibec, pentru <span>Golazo</span>.</p>
<h2><span>Denis Alibec, măcinat de accidentări și ghinioane</span></h2>
<p>Fotbalistul celor de la FCSB a recunoscut că echipa națională a României înseamnă foarte mult pentru el. Totodată, atacantul consideră că <span>a avut parte de foarte mult ghinion</span> în momentul în care a fost convocat, întrucât se accidenta frecvent și nu reușea să prindă foarte multe minute în teren.</p>
<p>Astfel, Denis Alibec consideră că putea să marcheze mai multe goluri pentru prima reprezentativă a României. Până în prezent, fotbalistul în vârstă de 34 de ani a bifat 45 de meciuri sub „Tricolor”, reușind să marcheze de șase ori.</p>
<p>„Naționala înseamnă foarte mult. Chiar dacă am avut numai probleme la echipa națională, m-am accidentat mereu. Cred că la o convocare din trei mă accidentam, dar mereu m-am adus cu inima deschisă, de oriunde am fost, oricine m-a chemat și chiar îmi pare rău că n-am reușit să joc mult mai bine la echipa națională. Am multe selecții, dar am doar 6 sau 7 goluri (n.r. 6 goluri în 45 de meciuri), nu mai știu câte am. Mai ales pentru că am făcut multe selecții intrând un minut, două minute, cinci minute și îți dai seama că nu prea ai ce să faci în minutele alea”, a mai spus Denis Alibec, conform sursei menționate anterior.</p>

]]></description>
    </item>
    <item>
      <title>Răzvan Lucescu a luat decizia cea mai grea și nu îl va urma pe tatăl său, Mircea Lucescu! Nimeni nu se aștepta la motivul invocat: „Sunt altfel făcut”. EXCLUSIV</title>
      <link>https://www.prosport.ro/fotbal-intern/razvan-lucescu-a-luat-decizia-cea-mai-grea-si-nu-il-va-urma-pe-tatal-sau-mircea-lucescu-nimeni-nu-se-astepta-la-motivul-invocat-sunt-altfel-facut-exclusiv-20239127</link>
      <description><![CDATA[<img src="https://www.prosport.ro//wp-content/uploads/2025/08/Razvan-Lucescu-a-luat-decizia-cea-mai-grea-si-nu-il-va-urma-pe-tatal-sau-Mircea-Lucescu-Nimeni-nu-se-astepta-la-motivul-invocat-„Sunt-altfel-facut.-EXCLUSIV.jpg"/><br/><p>Mircea Lucescu, selecționerul României, a împlinit luna trecută 80 de ani, pe 29 iulie, și uimește mai departe lumea fotbalului mondial cu longevitatea impresionantă, prelungindu-și pe banca tricolorilor în drum spre CM 2026 o carieră de excepție.</p>
<p>Fiul său, Răzvan Lucescu, îi calcă pe urme. Parțial, după cum vom vedea! E un tehnician apreciat la nivel continental și internațional, cu performanțe dincolo de granițele țării noastre, iar în CV-ul lui de până azi regăsim elemente pe care le împărtășește cu tatăl: <span>a pregătit și el Rapid</span>, plus echipa națională. Cu toate acestea, fiul anunță decizia cea mai grea pe care a luat-o, raportat la Mircea Lucescu!</p>
<p>Într-un amplu interviu oferit în exclusivitate pentru <span>ProSport</span>, Răzvan Lucescu face, la 56 de ani, o confesiune fără menajamente și dezvăluie inclusiv argumentele interioare care îl determină să se poziționeze astfel, poate spre surprinderea foarte multora.</p>
<p>Și asta deși a scris istorie la PAOK Salonic în Grecia, cu două titluri obținute în fața granzilor Atenei, a cucerit Liga Campionilor Asiei și campionatul saudit cu Al Hilal. Așadar un portofoliu cu perspective ofertante pentru viitor în fotbalul din afară și, totodată, un contraargument la decizia lui.</p>
<h2><span>Răzvan Lucescu anunță că nu merge pe urmele lui Mircea Lucescu</span></h2>
<p>I-ar mai trebui minimum 24 de ani de antrenorat începând de acum, lui Răzvan Lucescu, astfel încât să ajungă la vârsta de 80 de ani încă pe banca unei echipe de club sau naționale și să egaleze astfel performanța formidabilă reușită de tatăl său, Mircea Lucescu.</p>
<p><img alt="" class="aligncenter size-full wp-image-20242468" decoding="async" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2025/08/https___www.prosport.ro__wp-content_uploads_2018_11_17621098_2-lucestii5.webp" srcset="https://www.prosport.ro/wp-content/uploads/2025/08/https___www.prosport.ro__wp-content_uploads_2018_11_17621098_2-lucestii5.webp 1320w, https://www.prosport.ro/wp-content/uploads/2025/08/https___www.prosport.ro__wp-content_uploads_2018_11_17621098_2-lucestii5-768x432.webp 768w" width="1320"/></p>
<p>Înainte de a răspunde deschis provocării, fiul face un elogiu special pentru unicitatea carierei lui „Il Luce”:</p>
<blockquote><p>„Viața lui este o adevărată legendă, e o poveste frumoasă. Viața lui fotbalistică e ceva spectaculos, ținând cont că este român, că este născut în România și că s-a format în România, deci handicapul a fost destul de mare. Și totuși a reușit să ajungă și să-și formeze un astfel de nume. Este un antrenor unic pentru România!”</p></blockquote>
<p>Apoi, Răzvan Lucescu anunță fără echivoc faptul că nu se vede în această profesie până la o vârstă apropiată măcar de cea a tatălui, iar argumentul pe care îl invocă e cel puțin neașteptat:</p>
<blockquote><p>„Nu, nu m-am gândit niciodată la așa ceva. Și nu mi-am propus să mă compar cu el sau… Eu sunt altfel făcut. Astăzi, dacă decid să renunț, decid! Dacă îmi place să merg în continuare, un an, doi, trei, da! Dar nu mi-am făcut un calcul pentru o perioadă mai lungă. Personal, ceea ce mi-am propus eu de la fotbal, am obținut. Și cu asta pot spune că sunt foarte mulțumit”</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/CxhNPJxIc2M?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Dezvăluirile lui Răzvan Lucescu într-un amplu interviu despre cele mai tari subiecte" width="500"></iframe></div>
<p>28 februarie 1979 este data meciului Corvinul Hunedoara – Metalul București din Cupa României, primul pentru Mircea Lucescu în postura de antrenor, la acel moment în paralel cu cea de jucător la ardeleni. Pe data de 29 iulie 2025, când a sărbătorit împlinirea a 80 de ani, tehnicianul a contabilizat 46 de ani, 5 luni și o zi de antrenorat. Aproape o jumătate de secol, incredibil!</p>
<p><span>Descoperă aici toți cei 337 de antrenori străini învinși de Mircea Lucescu în jumătate de secol pe bancă: de la Bearzot, Lippi și Trapattoni la Guardiola, Wenger și Slot!</span></p>

]]></description>
    </item>
    <item>
      <title>Prima reacție a lui Dennis Man ca jucător al lui PSV Eindhoven e una războinică: „Am foame de victorii! Vreau trofee”</title>
      <link>https://www.prosport.ro/fotbal-extern/prima-reactie-a-lui-dennis-man-ca-jucator-al-lui-psv-eindhoven-e-una-razboinica-am-foame-de-victorii-vreau-trofee-20243503</link>
      <description><![CDATA[<img src="https://www.prosport.ro//wp-content/uploads/2025/08/Prima-reactie-a-lui-Dennis-Man-ca-jucator-al-lui-PSV-Eindhoven-e-una-razboinica-„Am-foame-de-victorii-Vreau-trofee.png"/><br/><p>Dennis Man a devenit oficial noua achiziție a campioanei PSV Eindhoven, iar prima sa reacție în calitate de jucător al olandezilor a fost plină de entuziasm și motivație.</p>
<p>După 4 ani și jumătate petrecuți în Italia, la Parma, internaționalul român și „cruciații” au decis să meargă pe căi separate.</p>
<h2><span>Prima reacție a lui Dennis Man ca jucător al lui PSV Eindhoven: „Am foame de victorii! Vreau trofee”</span></h2>
<p><span>Transferul lui Dennis Man la PSV</span> marchează despărțirea de Parma și începutul unei noi provocări în cariera sa de fotbalist. Atacantul dreapta a fost achiziționat de campioana Țărilor de Jos, în schimbul sumei de 8,50 de milioane de euro, iar <span>fotbalistul român va încasa un salariu anual de 1,7 milioane de euro</span>, devenind astfel unul dintre cei mai bine plătiți jucători din lotul olandezilor.</p>
<p>Prima reacție a lui Dennis Man ca jucător al celor de la PSV Eindhoven a fost plină de ambiție și determinare. Fotbalistul în vârstă de 26 de ani și-a exprimat dorința de a avea numeroase reușite, atât pe plan personal, cât și alături de echipă.</p>
<p>„Când agentul m-a sunat şi mi-a spus că PSV este interesată, am spus imediat: «Să mergem». E un club la care fiecare jucător ambițios vrea să joace. Ştiu mulţi jucători care au evoluat aici. Madueke, Gakpo, Xavi Simons, Ronaldo…aş putea continua.</p>
<p>PSV e un club cu o istorie impresionantă şi luptă pentru trofee în fiecare sezon. Vreau şi eu asta. Am foame de victorii, vreau să dau totul în fiecare meci şi să câştig trofee alături de PSV. Abia aştept să încep”, a spus Dennis Man.</p>
<p>Man a semnat un contract valabil pe 4 ani cu PSV Eindhoven și este al șaptelea jucător sosit la formația olandeză în această fereastră de transferuri.</p>
<p>Dennis Man are o cotă de piață estimată la aproximativ 10 milioane de euro, potrivit site-ului de specialitate <span>Transfermarkt</span>.</p>
<h2><span>Conducerea formației olandeze a evidențiat calitățile lui Dennis Man</span></h2>
<p>Earnest Stewart, directorul tehnic al „rood-witten”, s-a arătat încântat de transferul lui Dennis Man și este de părere că internaționalul român completează perfect nevoile echipei și nu a ezitat să îi remarce calitățile deosebite.</p>
<p>„Ne doream să adăugăm un plus de creativitate în atac, iar cu Dennis obținem exact asta. Este un excelent dribler, capabil să ne ajute imediat cu goluri și pase decisive. În plus, aduce experiență pe scena internațională de cel mai înalt nivel. Suntem foarte încântați de această achiziție!”, a spus oficialul clubului.</p>

]]></description>
    </item>
  </channel>
</rss>
