<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>MERCATO Chinezii sunt la picioarele lui Nicolae Stanciu. Ce au scris pe pagina oficială a clubului</title>
      <link>https://www.prosport.ro/fotbal-extern/chinezii-sunt-la-picioarele-lui-nicolae-stanciu-ce-au-scris-pe-pagina-oficiala-a-clubului-20375021</link>
      <description><![CDATA[<img src="https://www.prosport.ro//wp-content/uploads/2026/02/Chinezii-sunt-la-picioarele-lui-Nicolae-Stanciu.-Ce-au-scris-pe-pagina-oficiala-a-clubului-1400x739.jpg"/><br/><p>Nicolae Stanciu a plecat de la Genoa după doar șase luni petrecute la gruparea patronată de Dan Șucu și s-a înțeles deja cu noua sa echipă.</p>
<p>Internaționalul român a fost prezentat oficial la Dalian Yingbo, iar chinezii s-au întrecut în laude la adresa acestuia în comunicatul postat pe pagina oficială a clubului asiatic.</p>
<h2><span>Nicolae Stanciu, prezentat oficial la Dalian Yingbo. Ce au scris chinezii pe pagina oficială a clubului</span></h2>
<p>Nicolae Stanciu și Genoa „au divorțat” după doar șase luni de „mariaj”, iar mijlocașul naționalei României a decis să revină într-un campionat pe care îl cunoaște foarte bine, unde a dat randament și a fost adulat de suporteri.</p>
<p>Fotbalistul tricolor a fost <span>prezentat oficial la Dalian Yingbo</span>, iar chinezii l-au ridicat în slăvi în comunicatul postat pe site-ul oficial al clubului.</p>
<p>„Stanciu este un jucător modern, talentat şi cu viziune la mijlocul terenului. Are abilităţi de top, şut de la distanţă şi ţintă la loviturile fixe, excelând în special la pase decisive sau finalizări în treimea ofensivă.</p>
<p>Sosirea sa va aduce o creativitate fără precedent şi o bogăţie de experienţă în competiţii de top la mijlocul terenului. Credem cu tărie că sosirea lui Stanciu va spori considerabil forţa generală a echipei şi va ajuta Dalian Yingbo Haifa să obţină rezultate excelente în noul sezon al Superligii Chineze!</p>
<p>Bun venit, Stanciu, în familia Dalian Yingbo”, a fost mesajul postat de club pe reţelele de socializare.</p>
<div class="wp-caption aligncenter" id="attachment_20371044" style="width: 1410px"><img alt="" aria-describedby="caption-attachment-20371044" class="size-large wp-image-20371044" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/De-ce-a-plecat-de-fapt-Nicolae-Stanciu-de-la-Genoa.-Oficialul-roman-al-clubului-italian-anunta.-„Deci-nu-a-fost-asta-bomboana-de-pe-coliva-1400x933.jpg" srcset="https://www.prosport.ro/wp-content/uploads/2026/01/De-ce-a-plecat-de-fapt-Nicolae-Stanciu-de-la-Genoa.-Oficialul-roman-al-clubului-italian-anunta.-„Deci-nu-a-fost-asta-bomboana-de-pe-coliva-1400x933.jpg 1400w, https://www.prosport.ro/wp-content/uploads/2026/01/De-ce-a-plecat-de-fapt-Nicolae-Stanciu-de-la-Genoa.-Oficialul-roman-al-clubului-italian-anunta.-„Deci-nu-a-fost-asta-bomboana-de-pe-coliva-768x512.jpg 768w, https://www.prosport.ro/wp-content/uploads/2026/01/De-ce-a-plecat-de-fapt-Nicolae-Stanciu-de-la-Genoa.-Oficialul-roman-al-clubului-italian-anunta.-„Deci-nu-a-fost-asta-bomboana-de-pe-coliva-1536x1024.jpg 1536w, https://www.prosport.ro/wp-content/uploads/2026/01/De-ce-a-plecat-de-fapt-Nicolae-Stanciu-de-la-Genoa.-Oficialul-roman-al-clubului-italian-anunta.-„Deci-nu-a-fost-asta-bomboana-de-pe-coliva.jpg 1800w" width="1400"/><p class="wp-caption-text" id="caption-attachment-20371044">Foto: Profimedia<br/>08.01.2026</p></div>
<h2><span>N-a putut duce ritmul din Serie A</span></h2>
<p>Nicolae Stanciu a încercat la 32 de ani să vadă cum este în fotbalul din Top 5 și a semnat în vara trecută cu Genoa, acolo unde a fost dorit de către finanțatorul Dan Șucu. Doar că, <span>românul nu a făcut față rigorilor din campionatul italian</span>. Asta chair dacă a început în forță, cu un eurogol cu Vicenza, în Cupa Italiei!</p>
<p>Ulterior, internaționalul nostru a fost scos ușor, ușor din echipa, dar a avut și ghinionul de a se accidenta fix în momentul în care se lupta să rămână în primul 11. A revenit după câteva săptămâni, timp în care a pierdut și echipa de club, dar și naționala României, dar din nou ghinion. A ratat un penalty decisiv în prelungiri cu AC Milan, acela fiind și momentul care i-a scris sentința.</p>
<p>Mijlocaşul tricolorilor a bifat şapte meciuri, dintre care patru în Serie A în tricoul italienilor, şi a rămas doar cu golul înscris în Cupă.</p>
<p>Acum, după experiența de la Damac, din Arabia Saudită, Stanciu revine în China, acolo unde cu Wuhan Three Towns a cucerit titlul de campion în anul 2022.</p>
<p> </p>

]]></description>
    </item>
    <item>
      <title>Florin Prunea s-a topit pe picioare la Desafio. Câte kilograme a slăbit: „Mi-a fost rău!”</title>
      <link>https://www.prosport.ro/diverse/florin-prunea-s-a-topit-pe-picioare-la-desafio-cate-kilograme-a-slabit-mi-a-fost-rau-20374994</link>
      <description><![CDATA[<img src="https://www.prosport.ro//wp-content/uploads/2026/02/Florin-Prunea-s-a-topit-pe-picioare-la-Desafio.-Cate-kilograme-a-slabit-„Mi-a-fost-rau-1400x826.jpg"/><br/><p>Florin Prunea (57 de ani) a vorbit într-un podcast online despre tot ceea ce a însemnat experiența Desafio pentru el și a mărturisit că s-a topit pe picioare în Thailanda.</p>
<p>La show-ul televizat, transmis de PRO TV, concurenții nu au parte de aceleași condiții cu care sunt obișnuiți în România. Iar din cauza meselor rudimentare, fostul mare portar al echipei naționale a slăbit aproape 10 kilograme.</p>
<h2><span>Experiența Desafio i-a lăsat și amintiri neplăcute lui Florin Prunea</span></h2>
<p>Florin Prunea, component al Generației de Aur, a petrecut finalul anului 2025 în Asia de Sud-Est, Thailanda mai precis, unde a participat la un reality-show transmis de PRO TV.</p>
<p>Concret, <span>Prunea a fost parte a proiectului Desafio: Aventura 2026</span>, un concurs de supraviețuire și aventură care a aliniat la grila de start nu mai puțin de 24 de concurenți, împărțiți în trei echipe, anume Norocoșii, Visătorii și Luptătorii,</p>
<p>Și în ciuda faptului că <span>a fost eliminat rapid de la Desafio, Florin Prunea a rămas</span> cu câteva amintiri foarte neplăcute din Thailanda.</p>
<p>Obișnuit cu un stil de viață în care nu duce lipsă de nimic, Prunea a putut accepta cu greu condițiile de supraviețuire, care au presupus, printre altele, mese foarte rudimentare, bazate în principal pe orez, cocos și așa mai departe.</p>
<p>Acest detaliu l-a afectat cel mai tare pe fostul mare portar al naționalei, care după revenirea în țară a dezvăluit că a pierdut 9 kilograme în jungla asiatică. Și tocmai din acest motiv, Florin Prunea spune că nu ar mai repeta o astfel de experiență:</p>
<p>„(n.r. Cu câte kilograme ați plecat și cu câte v-ați întors?) Minus nouă. Atât de frumos a fost și sunt atât de multe de spus (n.r. de acolo). Băi, nene, nu știu dacă aș mai repeta-o. Bă, mi-a fost rău, frate. Am fost plin de răni, băi, nene. Eu și acum, dacă te uiți pe picioarele mele și prin cap… Știi ce mi-a spus când am venit acasă, Lupescu, știi cum mi-a zis: «Somalezule, ce faci, mă?». Am o poză cu mine când spune la mulți ani PRO TV, atunci, cu fața aia. Bă, ziceai că sunt din junglă, direct. Ziceai că sunt sălbatic, din ăla. O chestie din asta își schimbă viața, frate”, a declarat Florin Prunea, la <span>podcastul Desafio Club</span>.</p>
<h2><span>Desafio i-a schimbat viața lui Prunea</span></h2>
<p>Florin Prunea s-a plâns de condițiile în care a trăit în Thailanda și imediat după revenirea în România. Componentul Generației de Aur le-a povestit tuturor cunoscuților despre cum Desafio i-a schimbat viața:</p>
<p>„Când m-am întors în țară, primul lucru pe care l-am realizat a fost că nu mai există să arunci mâncarea. Nu există așa ceva! Pentru o mână de orez în Thailanda aș fi ucis, crede-mă. Întors acasă, am fost la ziua unui prieten. Când am văzut mesele pline… Simt nevoia să le spun tuturor ce înseamnă, de fapt, să nu ai nimic. Fără să vrei, experiența asta îți schimbă viața. Nu o să mai am niciodată idei preconcepute despre oameni. Pentru mine nu e televiziune. Este viață! Este suferință dusă la extrem. Este empatie! Acolo nu puteai supraviețui dacă nu te ajutai cu ceilalți. Nu este vorba doar despre mâncare. Este vorba despre viață, despre oameni, despre lucrurile mici! Alea contează cu adevărat. Sunt mult mai bun. M-am întors mult mai bun de acolo”, le-a declarat Florin Prunea și celor de la <span>Libertatea</span>.</p>
<p>Fostul mare portar continuă să cocheteze cu televiziunea, însă doar din postura de analist TV, meserie care l-a consacrat în ultimii ani.</p>

]]></description>
    </item>
    <item>
      <title>EXCLUSIV Prunea a răspuns la întrebarea: Popa sau Târnovanu ca titular în poarta FCSB? „Depinde cât ești dispus să faci asta”</title>
      <link>https://www.prosport.ro/fotbal-intern/superliga/prunea-a-raspuns-la-intrebarea-popa-sau-tarnovanu-ca-titular-in-poarta-fcsb-depinde-cat-esti-dispus-sa-faci-asta-20375004</link>
      <description><![CDATA[<img src="https://www.prosport.ro//wp-content/uploads/2026/02/Prunea-a-raspuns-la-intrebarea-Popa-sau-Tarnovanu-ca-titular-in-poarta-FCSB-„Depinde-cat-esti-dispus-sa-faci-asta.webp"/><br/><p>Florin Prunea (57 de ani), fost mare portar al echipei naționale, și-a dat din nou cu părerea despre subiectul „Popa sau Târnovanu”, după ce primul dintre goalkeeperii menționați, în vârstă de doar 18 ani, a debutat fără gol primit la FCSB.</p>
<p>Matei Popa a fost integralist în confruntarea FCSB – Csikszereda 1-0, disputată duminică seară, 1 februarie 2026, în etapa 24 a Superligii.</p>
<h2><span>Florin Prunea aplaudă debutul lui Matei Popa, dar își menține părerea despre Ștefan Târnovanu. Cum a comentat situația portarului de la FCSB</span></h2>
<p><span>Gigi Becali l-a scos pe Ștefan Târnovanu din primul 11 de la FCSB</span>, iar duminică seară, 1 februarie, l-a putut vedea la treabă pe noul goalkeeper titular al campioanei.</p>
<p><span>Puștiul Matei Popa, eligibil regulii U21, n-a luat gol la debut în FCSB – Csikszereda 1-0</span>, iar la finalul confruntării și-a primit porția de laude, inclusiv din partea finanțatorului.</p>
<p>Însă, un personaj cel puțin la fel de important care i-a aplaudat debutul a fost Florin Prunea. După ce în urmă cu câteva zile îi lua apărarea public lui Ștefan Târnovanu, Florin Prunea a vorbit acum, în exclusivitate pentru <span>ProSport</span>, despre noul titular din poarta FCSB:</p>
<p>„O victorie meritată a FCSB, este o diferență între cele două, dar în repriza a doua au fost momente în care Csikszereda, dacă marca putea să întoarcă (n.red. – rezultatul). Orice debut al unui tânăr portar trebuie să-l salutăm și să-l susținem. El are șansa că-l are pe tatăl lui, care e unul dintre cei mai buni din România, plus pe Târnovanu, de la care are ce să învețe. Sper ca el să reușească în viață, dar pentru mine cel mai important ar fi ca Târnovanu să plece afară. Evoluția lui Cu Fener sunt convins că a văzut-o foarte multă lume și e posibil să plece, iar cel mic să vină și să apere titular. A avut o evoluție curajoasă cu Csikszereda, foarte bună și sigură. Greu de spus dacă va rămâne titular, depinde cât ești dispus să riști. Cu Csikszereda poți, că nu ai multe mingi pe poartă, dar la FCSB – Rapid sau cu Dinamo, cu Craiova, te gândești de două ori până să-l trimiți în poartă. În toate e un început. Am fost la fel și Stelea a fost la fel. Debutul meu a fost cu Sportul, 0-5 acasă, dar am intrat la 3-0 în locul lui Bădia, am luat și eu două, dar am scos încă trei și apoi am început să apăr. La fel, Stelea l-a scos din poartă pe Moraru. În toate e un început, nu trebuie să-ți fie frică să arunci un tânăr în luptă. Chiar dacă va greși, să-l ajuți să meargă mai departe. Sfatul meu pentru Popa… Să fie serios, să muncească și să se concentreze pe toată durata partidei. Ca portar nu există timpi morți”, a declarat Florin Prunea, în exclusivitate pentru <span>ProSport</span>.</p>
<h2><span>Ce declara Florin Prunea după FC Argeș – FCSB 1-0</span></h2>
<p>În urmă cu aproximativ două săptămâni, în etapa 22 din Superliga, FCSB a fost învinsă de FC Argeș în deplasare, scor 0-1. După acest meci, Ștefan Târnovanu a fost scos vinovat de Gigi Becali și criticat public. Au urmat alte 3 partide nefaste pentru campioana României, în care goalkeeperul în vârstă de 25 de ani a mai încasat 9 goluri, iar în cele din urmă s-a produs schimbarea menționată mai sus.</p>
<p>După partida FC Argeș – FCSB 1-0, <span>Prunea a fost printre primii care au sărit în apărarea lui Târnovanu</span> și a spus că nu el a greșit la unicul gol al gazdelor:</p>
<p>„Nu a greșit Târnovanu. A fost o execuție extraordinară pe colțul lung, n-avea ce să facă. Părerea mea este că n-avea ce să facă, imparabil șutul. A fost o greșeală colectivă. Totul a pornit de la pasa greșită de la mijlocul terenului. Primul a greșit Tănase, apoi Tomiță. A fost o greșeală în lanț. Nu se poate vorbi despre o greșeală de portar, în niciun caz!”, declara Florin Prunea, în exclusivitate, pentru <span>ProSport</span>.</p>

]]></description>
    </item>
    <item>
      <title>„Să-l naturalizăm”. Gigi Becali e de acord ca fotbalistul străin de la FCSB să joace pentru naționala României</title>
      <link>https://www.prosport.ro/fotbal-intern/superliga/sa-l-naturalizam-gigi-becali-e-de-acord-ca-fotbalistul-strain-de-la-fcsb-sa-joace-pentru-nationala-romaniei-20374933</link>
      <description><![CDATA[<img src="https://www.prosport.ro//wp-content/uploads/2026/02/„Sa-l-naturalizam22.-Gigi-Becali-e-de-acord-ca-fotbalistul-strain-de-la-FCSB-sa-joace-pentru-nationala-Romaniei.webp"/><br/><p>La scurt timp după fluierul final din partida FCSB – Csikszereda 1-0, care a fost decisă de un gol al lui Juri Cisotti (32 de ani), Gigi Becali (67) a făcut o propunere interesantă, în direct, la TV.</p>
<p>Patronul roș-albaștrilor a spus că l-ar vedea potrivit pe mijlocașul italian pentru naționala României, chiar și în ciuda vârstei înaintate pe care o are.</p>
<h2><span>Gigi Becali l-a propus pe Juri Cisotti la naționala României</span></h2>
<p>După un start ezitant de sezon, pus și pe seama formei slabe pe care a traversat-o echipa, Juri Cisotti a revenit la capacitate maximă. Iar în 2026, despre mijlocașul italian se poate spune că este unul dintre cei mai eficienți jucători de la FCSB.</p>
<p>Cisotti a pasat decisiv la unicul gol din partida cu Dinamo Zagreb, după care <span>a marcat golul din disputa FCSB – Fenerbahce 1-1</span>, iar mai recent, duminică seară, 1 februarie 2026, <span>a decis duelul FCSB – Csikszereda 1-0, din etapa 24 a Superligii</span>.</p>
<p>Entuziasmat de faptul că a revenit în lupta pentru play-off, Gigi Becali a intrat în direct, la TV, iar atunci când a fost adus numele lui Cisotti în discuție, miliardarul nu și-a putut ascunde entuziasmul.</p>
<p>Italianul a fost declarat „numărul 1” de la FCSB, iar mai departe, la sugestia moderatorului, Gigi Becali a transmis că Juri Cisotti ar trebui naturalizat chiar și la cei aproape 33 de ani ai săi:</p>
<p>„Dacă nu îl bag pe Popa în poartă, îl scot pe Cisotti sau pe Miculescu. Pe cine scot, spune tu? Cisotti e foarte inteligent, ăla e foarte puternic, e greu să joci împotriva lui. Cisotti e numărul 1, dar Miculescu e nestemat. (n.r. – Păcat că nu a venit mai demult în România, puteam să îl naturalizăm) Păi, să-l naturalizăm. El dă ca Thiam sau ca Bîrligea? A oprit mingea, a dat-o în colț. Uite ce cuminte e, își vede de treaba lui”, a declarat Gigi Becali, la <span>Prima Sport</span>.</p>
<h2><span>Statisticile lui Juri Cisotti de la FCSB</span></h2>
<p>Juri Cisotti a fost transferat de FCSB în ianuarie 2025, atunci când Gigi Becali le-a plătit celor de la Oțelul Galați modesta sumă de 200 de mii de euro.</p>
<p>Italianul s-a adaptat fulger la standardele înalte de la FCSB și nu s-a lăsat copleșit, precum cei mai mulți dintre jucătorii transferați de Gigi Becali, ci din contră.</p>
<p>În cele 59 de partide pe care le-a jucat în roșu și albastru, Juri Cisotti a contribuit, printre altele, cu 10 goluri și 13 pase decisive.</p>
<p>În a doua jumătate a sezonului 2024-2025, la capătul căruia FCSB a cucerit al doilea titlu la rând, italianul a fost cel mai lăudat fotbalist de către Gigi Becali.</p>
<p>„Cisotti acum… Mâine îi schimb contractul. Are 15.000 (n.r.- de euro pe lună), îi fac 20.000. Trebuie să se facă dreptate. E cel mai bun de pe teren, cel mai bun jucător al nostru. Mai bun decât Olaru, Bîrligea, Tănase…”, Gigi Becali, în martie 2025, la Digi Sport.</p>
<p>Potrivit site-ului de specialitate Transfermarkt, Juri Cisotti are o cotă de piață de 800 de mii de euro.</p>

]]></description>
    </item>
    <item>
      <title>Nicolae Stanciu şi-a ales numărul la chinezi</title>
      <link>https://www.prosport.ro/fotbal-extern/nicolae-stanciu-si-a-ales-numarul-la-chinezi-20374898</link>
      <description><![CDATA[<img src="https://www.prosport.ro//wp-content/uploads/2026/02/Nicolae-Stanciu-si-a-ales-numarul-la-chinezi.webp"/><br/><p>Nicolae Stanciu (32 de ani) și-a ales numărul pe care îl va purta pe tricou la chinezii de la Dalian Yingbo, cu care a semnat un contract valabil până la data de 30 iunie 2027, cu opțiune de prelungire pe încă un sezon.</p>
<p>Mijlocașul din naționala României a dezvăluit totul prin intermediul unei postări pe care a realizat-o pe pagina sa de Instagram.</p>
<h2><span>Nicolae Stanciu va evolua cu numărul 10 pe tricou în China</span></h2>
<p>Joi, 29 ianuarie 2026, <span>Nicolae Stanciu a fost prezentat oficial în China</span>, la Dalian Yingbo, care l-a transferat gratis din Italia, de la Genoa.</p>
<p>Mijlocașul nu a confirmat în fotbalul din Serie A, astfel că a decis să dea o nouă șansă carierei sale în Asia, unde a mai evoluat și s-a simțit de minune. Trebuie amintit că Stanciu a jucat inclusiv în China, pentru Wuhan Three Towns, pe care a răsplătit-o cu 11 goluri și 27 de pase decisive în 53 de partide.</p>
<p>În ceea ce privește contractul, <span>chinezii l-au îmbrăcat pe Nicolae Stanciu în aur</span>. Concret, i-au oferit un salariu anual brut de 3 milioane de euro, iar înțelegerea se va întinde pe două sezoane, cu posibilitate de prelungire pe încă unul.</p>
<p>Și, în cele din urmă, Nicolae Stanciu a dezvăluit și numărul pe care îl va purta la noua formație. Prin intermediul unei postări pe care a realizat-o pe <span>pagina sa de Instagram</span>, mijlocașul s-a afișat cu noul echipament al celor de la Dalian Yingbo, iar pe spate îi apare, așa cum era de așteptat, numărul 10. Stanciu a postat și două inimi în culoarea reprezentativă a clubului, semn că e mulțumit faptul că va fi decarul echipei.</p>
<p>Super Liga Chinei (CSL), sezonul 2026, este programată să debuteze la data de 6 martie și se va desfășura până pe 8 noiembrie.</p>
<h2><span>Nicolae Stanciu rămâne în vizorul echipei naționale</span></h2>
<p>Despre transferul lui Nicolae Stanciu în China a fost întrebat și Mircea Lucescu, selecționerul echipei naționale, care a început deja pregătirea barajului Turcia – România, programat în martie.</p>
<p>Nicolae Stanciu va apuca să bifeze câteva etape înaintea meciului echipei naționale, iar dacă va fi titular incontestabil și se va descurca bine, atunci ar putea fi chemat la lot de „Il Luce”:</p>
<p>„Am vorbit cu Nicolae Stanciu. Este în regulă, este bine că merge să joace meci de meci. Este bine pentru familia lui și orice transfer de genul acesta îl poate ajuta foarte mult în terenul de joc. Va avea, în primul rând, mulțumirea faptului că joacă, dar și mulțumirea unui contract pe care îl merită cu prisosință. Cu siguranță că va veni la echipa națională. Nu se pune problema să nu fie chemat. Este important să joace, să fie meci de meci. Nu sunt probleme, cred eu. Va face pregătire acolo și va avea suficient timp”, a declarat Mircea Lucescu, la <span>Digi Sport</span>.</p>
<p>Barajul Turcia – România, din semifinalele play-off-ului pentru Campionatul Mondial SUA 2026, este programat într-o manșă unică, la Istanbul, pe 26 martie.</p>

]]></description>
    </item>
  </channel>
</rss>
