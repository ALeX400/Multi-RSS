<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fabrizio Romano, anunțul momentului despre transferul lui Dennis Man. Fostul club al lui Ronaldo Nazario și al lui Romario l-a ofertat pe român</title>
      <link>https://www.prosport.ro/fotbal-extern/fabrizio-romano-anuntul-momentului-despre-transferul-lui-dennis-man-fostul-club-al-lui-ronaldo-nazario-si-al-lui-romario-l-a-ofertat-pe-roman-20236630</link>
      <description><![CDATA[<img src="https://www.prosport.ro/wp-content/uploads/2025/08/Fabrizio-Romano-anuntul-momentului-despre-transferul-lui-Dennis-Man.-Fostul-club-al-lui-Ronaldo-Nazario-si-al-lui-Romario-l-a-ofertat-pe-roman-e1754225857910-1400x744.jpg"/><br/><p>Duminică, 3 august 2025, prin intermediul unei postări pe care a realizat-o pe rețelele de socializare, celebrul jurnalist italian Fabrizio Romano a făcut anunțul momentului despre transferul lui Dennis Man (26 de ani).</p>
<p>Negocierile pentru plecarea internaționalului român de la Parma au început oficial, însă nu cu grecii de la Olympiacos, ci cu o altă formație calificată în faza principală din UEFA Champions League.</p>
<h2><span>PSV Eindhoven, fostul club al lui Ronaldo Nazario și al lui Romario, a trimis oferta la Parma pentru transferul lui Dennis Man. Detaliile prezentate de Fabrizio Romano</span></h2>
<p>În ultimele săptămâni, <span>Olympiacos Pireu, campioana și deținătoarea Cupei din Grecia, a părut să fie cea mai insistentă formație în lupta pentru transferul lui Dennis Man</span>.</p>
<p>Grecii chiar ar fi discutat cu șefii lui Parma pentru o eventuală achiziție a internaționalului român, dar s-au dezumflat atunci când au auzit prețul inițial solicitat de gruparea din Serie A: în jurul a zece milioane de euro.</p>
<p>Cu toate acestea, <span>Parma și-ar fi redus pretențiile recent la doar opt milioane de euro, iar Olympiacos ar fi decis</span> să testeze din nou terenul pentru potențiala semnătură a lui Man.</p>
<p>Însă, duminică, 3 august 2025, de nicăieri, celebrul jurnalist italian Fabrizio Romano a anunțat, prin intermediul unei postări pe care a realizat-o pe platformele de socializare, că negocierile pentru transferul lui Dennis Man au început oficial și nu Olympiacos este în prim-plan, ci PSV Eindhoven, fostul club al lui Ronaldo Nazario și al lui Romario.</p>
<blockquote><p>Exclusiv: PSV Eindhoven a început negocierile cu Parma pentru Dennis Man, pe care îl vrea drept nouă aripă la echipă”, informează <span>Fabrizio Romano, pe platforma X</span>, așa cum se poate vedea în imaginea din galeria foto a articolului.</p></blockquote>
<p>La fel ca Olympiacos Pireu, PSV Eindhoven a terminat sezonul 2024-2025 din postura de campioană și și-a asigurat un loc direct în faza principală din UEFA Champions League.</p>
<h2><span>Olandezii se descurcă de minune în amicale</span></h2>
<p>PSV a câștigat dramatic campionatul în Olanda, după ce Ajax Amsterdam a suferit o cădere inexplicabilă de formă în ultimele etape ale sezonului. De partea cealaltă, potențiala viitoare echipă a lui Man s-a descurcat de minune și a înregistrat victorii pe linie. Clasamentul? La final, PSV a terminat cu 79 de puncte, pe primul loc, în timp ce Ajax a rămas pe 2, cu 78 de puncte.</p>
<p>PSV Eindhoven a avut un golaveraj de senzație, cu 103 goluri marcate și doar 39 primite, și pare să își continue forma și în meciurile amicale din această vară.</p>
<p>PSV a jucat deja patru partide de pregătire și le-a câștigat pe toate, 1-0 cu Royale Union SG, 3-1 cu Elversberg, 2-1 cu Athletic Bilbao și 3-2 cu Eindhoven.</p>
<p>De partea cealaltă, Dennis Man a bifat și el două meciuri amicale pentru Parma, cu Bremen (0-0) și Mallorca (1-1), însă nu a izbutit să contribuie cu nicio reușită decisivă.</p>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro.</p>

]]></description>
    </item>
    <item>
      <title>Răsturnare de situație cu transferul lui Dennis Man: „Parma e de acord cu cele 8 milioane de euro”</title>
      <link>https://www.prosport.ro/fotbal-extern/rasturnare-de-situatie-cu-transferul-lui-dennis-man-parma-e-de-acord-cu-cele-8-milioane-de-euro-20236468</link>
      <description><![CDATA[<img src="https://www.prosport.ro/wp-content/uploads/2025/08/Rasturnare-de-situatie-cu-transferul-lui-Dennis-Man-„Parma-e-de-acord-cu-cele-8-milioane-de-euro.webp"/><br/><p>Presa din Italia a anunțat o răsturnare de situație cu transferul lui Dennis Man (26 de ani) de la Parma la Olympiacos Pireu, campioana și deținătoarea Cupei din Grecia.</p>
<p>Cele două cluburi ar fi discutat în ultimele săptămâni despre o mutare a românului, însă negocierile nu au avansat din cauza prețului inițial solicitat de gruparea din Serie A.</p>
<h2><span>Parma și-a micșorat pretențiile financiare și transferul lui Dennis Man ar putea intra în linie dreaptă</span></h2>
<p>În a doua jumătate a lunii iulie, <span>Parma ar fi început să negocieze transferul lui Dennis Man la Olympiacos</span> pentru o sumă vehiculată de sub 10.000.000 de euro.</p>
<p>Mutarea părea să reprezinte un pas înainte pentru cariera internaționalului român, având în vedere că formația campioană din Grecia este calificată direct în faza principală din Liga Campionilor, însă discuțiile nu au mai avansat.</p>
<p>Motivul? S-a vehiculat că <span>Dennis Man a ratat transferul la Olympiacos</span> din cauza prețului prea piperat solicitat de Parma. Aparent, gruparea din Serie A nu ar fi dorit să scadă mult sub 10.000.000 de euro cu suma, iar grecii au considerat că afacerea nu este una benefică pentru ei. În ceea ce privește oferta făcută de Olyimpacos, aceasta s-ar fi situat în jurul a 8.000.000 de euro.</p>
<p>După câteva zile bune de liniște, jurnaliștii italieni de la <span>Europa Calcio</span> au venit cu noi detalii și au prezentat o informație importantă. Parma ar fi acceptat să îi scadă prețul lui Man la doar 8 milioane de euro, astfel că negocierile cu grecii de la Olympiacos ar putea intra într-o nouă fază:</p>
<blockquote><p>Contractul lui Dennis Man cu Parma expiră în 2027, însă clubul este dispus să-l cedeze pentru 8 milioane de euro – exact suma oferită de Olympiacos. După un sezon pozitiv, extrema născută în 1998 pare pregătită să schimbe echipa și să înceapă o nouă aventură într-un mediu competitiv, dar mai potrivit pentru dezvoltarea sa. Totul va depinde de următoarele ore, dar direcția este clară”, au informat italienii de la Europa Calcio.</p></blockquote>
<h2><span>Dennis Man e cel mai bine plătit jucător de la Parma</span></h2>
<p>În ciuda celor precizate de italieni, negocierile sunt încă departe de a ajunge în momentul final. Cele două cluburi trebuie să cadă de acord cu privire la felul în care se va face plata pentru internaționalul român și, mai important, Dennis Man va trebui să își negocieze salariul, prin intermediul reprezentanților săi, în eventualitatea în care Parma și Olympiacos bat palma definitiv.</p>
<p>Iar în privința remunerației lui Man, lucrurile nu vor fi simple. Potrivit unul clasament recent publicat de <span>Transfermarkt</span>, fotbalistul român este cel mai bine plătit fotbalist de la Parma, cu un salariu anual de 1.900.000 de euro.</p>
<p>Top 5 salarii de la Parma:</p>
<ol>
<li>Dennis Man: 1.900.000 de euro</li>
<li>Delprato: 1.700.000 de euro</li>
<li>Keita: 1.400.00 de euro</li>
<li>Bernabe: 1.000.000 de euro</li>
<li>Suzuki 900.000 de euro</li>
</ol>
<p>Actualul contract semnat între Dennis Man și Parma va expira la data de 30 iunie 2027.</p>

]]></description>
    </item>
    <item>
      <title>Fotbalist din lotul lui Mircea Lucescu, pus la 6 ani să facă nonstop „scărițe” de antrenorul care i-a fost asistent lui Reghecampf 18 luni la Abu Dhabi: „Era înalt și lent”. EXCLUSIV</title>
      <link>https://www.prosport.ro/fotbal-intern/nationala/fotbalist-din-lotul-lui-mircea-lucescu-pus-la-6-ani-sa-faca-nonstop-scarite-de-antrenorul-care-i-a-fost-asistent-lui-reghecampf-doi-ani-la-abu-dhabi-era-inalt-si-lent-20236675</link>
      <description><![CDATA[<img src="https://www.prosport.ro/wp-content/uploads/2025/08/Fotbalist-din-lotul-lui-Mircea-Lucescu-pus-la-6-ani-sa-faca-nonstop-„scarite-de-antrenorul-care-i-a-fost-asistent-lui-Reghecampf-doi-ani-la-Abu-Dhabi-1400x933.jpg"/><br/><p>Gabi Manu și-a început cariera de antrenor la Dinamo, unde i-a avut printre elevi și pe Ionuț Nedelcearu, jucător de echipă națională acum legitimat la FC Akron Tolyatti (Rusia)⁠.</p>
<p>Tânărul tehnician de 44 de ani recunoaște că doi oameni i-au împins cariera în față: Mourinho și Ilie Balaci. Pentru amândoi are un respect uriaș. Imediat vine Laurențiu Reghecampf, care i-a simțit pasiunea pentru fotbal.</p>
<h2><span>Ionuț Nedelcearu, antrenat de Gab Manu la Dinamo când avea 6 ani! „Era înalt și lent”</span></h2>
<p>Gabi Man recunoaște că nu a fost un fotbalist bun și crede că accidentarea suferită de tânăr l-a făcut să ajungă antrenor de la o vârstă fragedă, 19 ani.</p>
<p>„Când stai printre oameni de valoare, oameni de calibru lor, profesional, n-ai cum să nu înveți. Este o meserie pentru care trebuie să ai pasiune. Dacă nu ai pasiune pentru meseria asta, n-ai nicio șansă.</p>
<p><em>(Dar de ce e al doilea tată de Ilie Balaci?)</em> Pentru că am avut foarte multe sfaturi din partea lui. Am avut foarte multe nopți pierdute cu el, când tatăl meu antrena cu el în Golf. Am avut foarte multe povestiri.</p>
<p>Mergeam în vacanță când eram mic după tata. Eram foarte buni prieteni de familie. Eu, în ultima lui perioadă, când a antrenat în Oman, eu eram antrenor la Al-Wahda, în Abu Dhabi, eram asistentul lui Laurențiu Reghecampf și vorbeam foarte des la telefon.</p>
<p>Foarte des și povesteam de ce facem noi în antrenament, de ce face el nu știu ce, ce se mai întâmplă nou în fotbalul mondial, vizavi de partea de tactică și așa mai departe.</p>
<p>Adică aveam foarte multe discuții de genul ăsta. Și atunci, având pasiune și având astfel de șanse să stau lângă oamenii buni în meseria asta, am început cariera de antrenor și am început o culmea la Dinamo București.</p>
<ul>
<li>Verdict dur dat de fiul unei legende din Giulești: „Rapidul nu a avut grijă niciodată de foștii jucători”. Ce a sesizat că se întâmplă la înmormântările marilor nume din fotbal. EXCLUSIV</li>
</ul>
<h2><span>„Dinamo mi-a oferit această șansă de a începe cariera de antrenor”</span></h2>
<p>Dinamo a fost echipa care mi-a împins o mână să încep cariera la 19 ani, la copii și juniori. Și mă mândresc cu faptul că unul din copiii mei pe care i-am avut la șase ani, în momentul de față, este la națională. Nedelcearu, da.</p>
<p><em>(Cum era la șase ani Nedelcearu?)</em> Era cel mai înalt dintre copii, însă era foarte, foarte lent, foarte… Imobil. Mi-aduc aminte ce perioadă grea a fost, pentru că îl omoram cu scărițele. Erau „scărițele” pe primul loc pentru coordonare și îl terminam cu „scărițele”. Și până la urmă uite că i-a făcut bine.</p>
<p><img alt="" class="aligncenter size-large wp-image-20236703" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro/wp-content/uploads/2025/08/gabi-manu-nedelcearu-1050x1400.jpg" srcset="https://www.prosport.ro/wp-content/uploads/2025/08/gabi-manu-nedelcearu-1050x1400.jpg 1050w, https://www.prosport.ro/wp-content/uploads/2025/08/gabi-manu-nedelcearu-768x1024.jpg 768w, https://www.prosport.ro/wp-content/uploads/2025/08/gabi-manu-nedelcearu-1152x1536.jpg 1152w, https://www.prosport.ro/wp-content/uploads/2025/08/gabi-manu-nedelcearu.jpg 1440w" width="1050"/></p>
<p>Și atunci Dinamo mi-a oferit această șansă de a începe cariera de antrenor. Ulterior m-am dus secundul lui Liviu Ciobotariu când a început la Galați, în Liga 2. La Galați am plecat la Otopeni, am promovat cu Otopeni în Liga 1 și așa a început cariera mea ușor, ușor până când…</p>
<blockquote><p>La Dinamo și cu un dinamovist, exact. De asta spun că în viață lucrurile nu știu niciodată cum le așază Dumnezeu. Așa a fost să fie</p></blockquote>
<p>Eu n-am jucat niciodată la Rapid. N-am antrenat niciodată la Rapid. Eu doar am fost suporterul Rapidului, am fost suporterul tatălui meu și cam atâta.</p>
<h2><span>„Probabil că Reghecampf m-a remarcat și la o săptămână am primit telefon dacă merg cu el”</span></h2>
<p><em>(Ai apucat să fii în staful lui Reghe? Cum ai ajuns acolo?)</em> Foarte interesant. În 2014 am făcut licența Pro. În perioada respectivă, UEFA dăduse o circulară că trebuie să ai sută la sută prezență la cursuri.</p>
<p>Și atunci am decis un an de zile să stau în afară a sistemului, să nu antrenez și să fac cursurile. Le-am făcut cursurile, după care profesorul Dan Apolzan, după ce am terminat licența Pro, mi-a oferit șansa să conduc lângă dânsul Școala de Antrenori.</p>
<p>În perioada respectivă am avut o lecție de dimineață până seara pentru cursanții licenței Pro și a trebuit să țin o lecție atât teoretică dar și practică la sediul FRF. Lecția la care au participat toți mării antrenori, Victor Pițurcă, Hagi și așa mai departe.</p>
<p><img alt="" class="aligncenter size-full wp-image-19390772" decoding="async" height="620" sizes="(max-width: 1100px) 100vw, 1100px" src="https://www.prosport.ro/wp-content/uploads/2022/01/gabi-manu-metaloglobus-rapid-Mediafax_Foto-George_Filip-10-1024x683-1.webp" srcset="https://www.prosport.ro/wp-content/uploads/2022/01/gabi-manu-metaloglobus-rapid-Mediafax_Foto-George_Filip-10-1024x683-1.webp 1100w, https://www.prosport.ro/wp-content/uploads/2022/01/gabi-manu-metaloglobus-rapid-Mediafax_Foto-George_Filip-10-1024x683-1-768x433.webp 768w" width="1100"/></p>
<p>Eu fiind absolvent licență Pro, am venit și am prezentat o variantă tactică plecând de la analiză, continuând cu ceea ce se întâmplă în antrenament și ulterior la meci.</p>
<blockquote><p>Îți dai seama că este destul de complicat să poți să îți impui punctul de vedere. Probabil că Reghe la ziua respectivă m-a remarcat și la o săptămână am primit telefon dacă merg cu el în staff-ul lui. M-a surprins pentru că n-a vrut inițial să-mi spună unde</p></blockquote>
<p>El știa istoria mea că eu am fost după tatăl meu în țările arabe. Tata fiind cinci ani de zile la Jazira, antrenor de portari. Echipa a fost inclusiv cu Rinus Israel, Dumnezeu să-l Ierte că a murit curând!</p>
<ul>
<li><span>ÎNTREGUL INTERVIU CU GABI MANU ÎL PUTEȚI URMĂRI MAI JOS</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/aJn2lTc54KY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Gabi Manu: „Idolii mei - Mourinho și Balaci”. Povestea familiei care a îmbinat fotbalul cu baschetul" width="500"></iframe></div>
<h2></h2>
<p> </p>
<h2><span>Gabi Manu: „Abu Dhabi este al doilea oraș, după București, de suflet”</span></h2>
<p>Și ultimul an din cariera lui George Weah, el a jucat acolo unde era tata la Jazira. Tânase a fost iar la Jazira. Reghe știind lucrul ăsta, el avea o ofertă de la Al-Wahda din Abu Dhabi și îmi relatează că nu poate spune unde, dar o să vezi că o să fie bine, că o să-ți placă unde o să mergi.</p>
<p>N-aveai cum să-l refuzi. În primul rând n-aveai cum să-l refuzi pe el. Și în al doilea rând, era o șansă mare și o oportunitate pentru mine să antrenez acolo.</p>
<p>Pentru că am copilărit mulți ani în Emiratele Arabe. Abu Dhabi este al doilea oraș, după București, de suflet. Și atunci, având oportunitatea asta, am spus că n-am cum să ratez. Și am avut și șansă. Am stat un an și opt luni la Al-Wahda și am luat trei trofee”, a încheiat Gabi Manu.</p>

]]></description>
    </item>
    <item>
      <title>Mircea Lucescu, în vizită la Dănuț Lupu în închisoare: „Au tras toți de el. Asta mi-a zis”</title>
      <link>https://www.prosport.ro/fotbal-intern/nationala/mircea-lucescu-in-vizita-la-danut-lupu-in-inchisoare-au-tras-toti-de-el-asta-mi-a-zis-20235676</link>
      <description><![CDATA[<img src="https://www.prosport.ro/wp-content/uploads/2025/08/Mircea-Lucescu-in-vizita-la-Danut-Lupu-in-inchisoare-„Au-tras-toti-de-el.-Asta-mi-a-zis.jpg"/><br/><p>Dănuț Lupu (58 de ani), care a fost încarcerat la Penitenciarul Rahova din București în intervalul octombrie 2023-martie 2024, a rememorat perioada petrecută în spatele gratiilor.</p>
<p>Mai exact, fostul fotbalist de la Dinamo și Rapid București a vorbit despre personalitățile care l-au vizitat în momentele dificile și a dezvăluit că printre acestea s-a regăsit și Mircea Lucescu (80).</p>
<h2><span>Ce a spus Dănuț Lupu despre vizita pe care Mircea Lucescu i-a făcut-o la închisoare</span></h2>
<p><span>Dănuț Lupu a ajuns la închisoare în octombrie 2023</span>, fiind arestat direct din Aeroportul Internațional „Henri Coandă”, după ce a primit o pedeapsă de 7 luni și 10 zile cu executare pentru faptul că a condus un autoturism fără să dețină permis valabil.</p>
<p>Lupu a rămas în spatele gratiilor până în martie 2024, iar în cele aproximativ 6 luni pe care le-a petrecut departe de lumina soarelui a beneficiat de sprijinul mai multor oameni de fotbal cu care a colaborat de-a lungul carierei.</p>
<p>Spre exemplu, <span>fostul coechipier Ioan Andone l-a vizitat pe Dănuț Lupu în închisoare</span> și a încercat să îi ridice moralul, dar în același timp l-a și certat pentru imprudența care l-a pus în acea postură.</p>
<p>Pus în postura de a rememora vizitele de care a avut parte, Dănuț Lupu a dezvăluit că și Mircea Lucescu a mers să îl vadă la Penitenciarul Rahova din București. Și deși Lupu a încercat să îl întoarcă din drum pe selecționer, „Il Luce” tot nu s-a lăsat până nu l-a vizitat:</p>
<blockquote><p>După cum îl cunosc pe nea Mircea, eram convins că o să vină la mine. Nu mi-am dorit lucrul acesta. Când mi-a spus că vrea să vină, i-am zis să nu o facă. Eu cred că este un nume mult prea mare și nu are ce căuta în locul acela. Nu era în elementul lui, toți trăgeau de el. Când a plecat de la mine mi-a zis: «Fii atent, sper că e ultima oară când mai vin în locul acesta, că nu îmi place deloc. Prima dată am fost la Copos, a doua oară la tine, a treia oară sper să nu mai vin niciodată». Nu cred că este plăcut pentru un om ca nea Mircea să… Dar vă dați seama că pentru mine a fost o onoare că a venit la mine”, a declarat Dănuț Lupu, citat de <span>Fanatik</span>.</p></blockquote>
<h2><span>Cum a comentat ideea că Mircea Lucescu l-a dorit în staff la echipa națională</span></h2>
<p>În continuare, Dănuț Lupu a confirmat că a avut ceva discuții cu Mircea Lucescu pentru a face parte din staff-ul acestuia la echipa națională, însă discuțiile nu s-au concretizat și fostul fotbalist de la Rapid și Dinamo nu a mai insistat:</p>
<blockquote><p>O întrebare pe care o primesc de la mulți (n.r. – Dacă Mircea Lucescu a vrut să îl ia în staff la echipa națională). Nu vreau să zică lumea că datorită lui am ajuns acolo sau că datorită lui… Am avut o discuție, puțin, și de atunci am îngropat-o. Nu i-am mai adus aminte, nu îmi place să trag de cineva sau să mă rog. Asta a apreciat nea Mircea la mine, n-am stat niciodată de capul lui”, a completat Lupu, conform aceleiași surse.</p></blockquote>
<p>Din postura de fotbalist, Dănuț Lupu a bifat 14 apariții în naționala mare a României.</p>

]]></description>
    </item>
    <item>
      <title>„Trebuie să fie fără milă”. Englezii anunță că Tottenham îl va vinde pe Radu Drăgușin fără scrupule</title>
      <link>https://www.prosport.ro/fotbal-extern/trebuie-sa-fie-fara-mila-englezii-anunta-ca-tottenham-il-va-vinde-pe-radu-dragusin-fara-scrupule-20235658</link>
      <description><![CDATA[<img src="https://www.prosport.ro/wp-content/uploads/2025/08/„Trebuie-sa-fie-fara-mila.-Englezii-anunta-ca-Tottenham-il-va-vinde-pe-Radu-Dragusin-fara-scrupule.webp"/><br/><p>Radu Drăgușin (23 de ani) s-ar putea despărți de Tottenham Hotspur în această vară, în condițiile în care londonezii au un număr mare de fundași centrali la dispoziție.</p>
<p>În plus, Drăgușin se recuperează în continuare după accidentarea pe care a suferit-o în luna ianuarie, iar actualul manager al lui Tottenham, danezul Thomas Frank (51), nu a avut ocazia să îl vadă deloc la treabă.</p>
<h2><span>Despărțirea dintre Radu Drăgușin și Tottenham ar putea fi inevitabilă. Cum au ajuns englezii la această concluzie</span></h2>
<p><span>Radu Drăgușin este din nou subiectul unui potențial transfer</span> și cel mai recent s-a vehiculat că Juventus Torino l-ar avea pe lista de achiziții.</p>
<p>Însă, până când astfel de zvonuri se vor infirma sau confirma, <span>Radu Drăgușin a fost lăsat acasă de Tottenham</span>, care se află într-un cantonament de pregătire în Asia.</p>
<p>Așadar, danezul Thomas Frank, noul antrenor principal al echipei, nu va putea să îl vadă pe talentatul fundaș român nici măcar în cadrul unor sesiuni de antrenamente. Și având în vedere concurența aprigă care există la Tottenham pentru postul de fundaș central, englezii de la site-ul <span>Tottenhamhotspurnews.com</span> sunt convinși că Radu Drăgușin va fi vândut în următoarele săptămâni:</p>
<blockquote><p>Radu Drăgușin a devenit un om de care Tottenham a cam uitat. Asta în condițiile în care stă pe tușă de niște luni bune, după accidentarea serioasă pe care a suferit-o, în ianuarie. Sosirea noului manager, Thomas Frank, poate fi în detrimentul lui Drăgușin. În primul rând, românul mai are de așteptat niște luni până să se întoarcă pe teren. Drept urmare, Frank trebuie să pregătească viitorul apropiat al echipei fără el. Apoi, apare o întrebare: mai are rost păstrarea lui Drăgușin, la Tottenham? Pentru că, inclusiv când va fi apt de joc, el va fi la coada listei, în ceea ce privește compartimentul defensiv. Într-adevăr, ar fi o decizie dură din partea patronului Levy, de a vinde un jucător care a stat pe tușă, accidentat, o perioadă atât de lungă. Dar patronul clubului e conștient că trebuie să fie fără milă, în privința deciziilor pe care le va lua, în această vară”, se arată pe Tottenhamhotspurnews.com.</p></blockquote>
<h2><span>Șapte fundași centrali în lotul lui Thomas Frank</span></h2>
<p>Cel mai probabil, Cristian Romero și Micky van de Ven vor fi și în sezonul 2025-2026 principalele opțiuni ale lui Tottenham pentru centrul defensivei. De asemenea, veteranul Ben Davies se află și el în continuare în angrenajul echipei.</p>
<p>Și, spre deosebire de stagiunea precedentă, londonezii se mai pot baza pe trei stoperi încă din debutul sezonului. Este vorba despre austriacul Kevin Danso și despre puștii Luka Vuksovic și Kota Takai, în vârstă de 18, respectiv 20 de ani.</p>
<p>Așadar, Tottenham s-ar putea despărți, într-adevăr, de cel puțin un fundaș central în perioada imediat următoare. Iar în cazul lui Radu Drăgușin, românul ar putea aduce și ceva bani în conturile clubului, spre deosebire de Ben Davies, care urmează să împlinească 33 de ani.</p>
<p>S-a mai vorbit intens și despre posibila vânzare a lui Cristian Romero, însă în cele din urmă, clubul a decis să îl păstreze pe internaționalul argentinian.</p>

]]></description>
    </item>
  </channel>
</rss>
