<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cât de jos am ajuns! Selecționerul Ciprului e nemulțumit că n-a învins România: „Puteam câştiga”</title>
      <link>https://www.prosport.ro/fotbal-intern/nationala/cat-de-jos-am-ajuns-selectionerul-ciprului-e-nemultumit-ca-n-a-invins-romania-puteam-castiga-20268954</link>
      <description><![CDATA[<img src="https://www.prosport.ro//wp-content/uploads/2025/09/Cat-de-jos-am-ajuns-Selectionerul-Ciprului-e-nemultumit-ca-n-a-invins-Romania.jpg"/><br/><p>E incredibil cât de jos a ajuns naționala României dacă selecționerul Ciprului s-a arătat nemulțumit de rezultatul din această seară.</p>
<p>La fel ca în ultimii 20 de ani, <span>„tricolorii” s-au agățat mereu de ultima șansă</span> și au sperat până în ultimul moment. În deplasarea de la Nicosia victoria era vitală pentru menținerea în cărți pentru locul 1 în grupa H. Elevii lui Lucescu au avut un avans de două goluri, dar au clacat în partea secundă și au fost la un pas de a pierde toate cele trei puncte.</p>
<p>Reacția selecționerului Apostolos Mantzios spune totul despre cât de jos a ajuns fotbalul românesc, acesta fiind nemulțumit că elevii săi nu au reușit să dea lovitura pe final de meci.</p>
<h2><span>Mantzios și-ar fi dorit mai mult de la meciul Cipru – România 2-2: „Nu suntem mulțumiți pe deplin”</span></h2>
<p>După înfrângerea din amicalul cu Canada, 0-3, Mircea Lucescu oferea asigurări că elevii săi vor arăta diferit în meciul din această seară. Nu a schimbat nimic în primul 11 și nimic nu s-a schimbat nici pe teren.</p>
<p>Deși au condus cu 2-0, <span>grație „dublei” lui Denis Drăguș</span> din primele 18 minute, „tricolorii” au clacat după golul lui Loizou și nu au mai contat decât pe contraatac. Pe final de meci, Charalampous a restabilit egalitatea, iar gazdele au mai avut ocazii importante de a obține o victorie uriașă pe teren propriu.</p>
<p>Antrenorul Apostolos Mantzios a vorbit despre ce s-a întâmplat la acest meci și a mărturisit că nu îl mulțumește pe deplin remiza de la Nicosia, dat fiind faptul că a făcut o repriză secundă foarte bună.</p>
<blockquote><p>„Cred că nu am început bine meciul. Cu toate că am închis jocul echipei României, am primit două goluri. Cred că acesta a fost punctul negativ al meciului și de aici am început să ne găsim liniștea și să ne facem jocul.</p>
<p>Am reușit să înscriem până în pauză și consider că în repriza a doua am fost mai buni. Nu doar că am reușit să egalăm, dar în ultimele minute puteam câștiga. În a doua repriză nu le-am dat ocazii să fie periculoși. Putem împărți meciul în două categorii: prima parte în care nu am fost așa buni și cea în care am fost mai buni.</p>
<p>Am crezut la 2-0 pentru România, am reușit să egalăm, dar este un rezultat care nu ne lasă mulțumiți pe deplin”, a declarat Apostolos Matzios la conferința de presă.</p></blockquote>

]]></description>
    </item>
    <item>
      <title>Gigi Becali a făcut praf schimbările lui Mircea Lucescu după seara de coșmar: „Nu au jucat cei mai buni și nu sunt ai mei”</title>
      <link>https://www.prosport.ro/campionatul-mondial-2026/gigi-becali-a-facut-praf-schimbarile-lui-mircea-lucescu-dupa-seara-de-cosmar-nu-au-jucat-cei-mai-buni-si-nu-sunt-ai-mei-20268980</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-facut-praf-schimbarile-lui-Mircea-Lucescu-dupa-seara-de-cosmar-„Nu-au-jucat-cei-mai-buni-si-nu-sunt-ai-mei.webp"/><br/><p>Gigi Becali a criticat schimbările lui Mircea Lucescu după egalul cu Cipru din preliminariile Cupei Mondiale.</p>
<p>Patronul FCSB nu înțelege de ce Alexandru Mitriță și Ștefan Baiaram au fost lăsați pe bancă în partida de la Nicosia.</p>
<h2><span>Gigi Becali a distrus schimbările lui Mircea Lucescu după Cipru – România 2-2</span></h2>
<p>România <span>a înregistrat un egal</span> în meciul cu Cipru din preliminariile Cupei Mondiale. Deși a condus cu 2-0, naționala lui Mircea Lucescu nu a reușit să țină de rezultat și a fost egalată.</p>
<p>Loizos Loizou și Charalampous au înscris în poarta lui Horațiu Moldovan. Golurile României au fost marcate de Denis Drăguș. Gigi Becali <span>a făcut praf schimbările</span> lui Mircea Lucescu.</p>
<p>Patronul FCSB s-a arătat surprins că Alexandru Mitriță și Ștefan Baiaram nu au jucat în meciul cu Cipru. Finanțatorul campioanei României i-a catalogat ca fiind cei mai buni fotbaliști.</p>
<p>„Ce pot să zic este că cei mai buni jucători sunt Mitriță și Baiaram. Ăștia sunt cei mai buni jucători la ora asta și nici nu sunt ai mei. Nu au jucat. Îl bagi pe Sorescu? Bagă-l pe Miculescu în dreapta, scoate-l pe Man și bagă pe Mitriță sau Baiaram și bagă pe Miculescu în dreapta.</p>
<p>Nu vorbesc de Lucescu pentru că îi port respect. Cei mai buni jucători, Mitriță și Baiaram, nu au jucat. Nu pot să vorbesc de Lucescu, dacă era oricine altcineva, îți dai seama… Are o vârstă, o valoare. Sunt cei mai buni jucători Mitriță și Baiaram. Părerea mea este că unul trebuia să joace”, a declarat Gigi Becali, la <span>GSP</span>.</p>
<h2><span>Mircea Lucescu a convocat 6 jucători de la FCSB</span></h2>
<p>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Alex CHIPCIU („U” Cluj, 48/6);</p>
<p>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</p>
<p>Atacanți<br/>
Denis DRĂGUȘ (Eyüpspor | Turcia, 24/5).</p>

]]></description>
    </item>
    <item>
      <title>Mircea Lucescu a doborât un record negativ! Ce s-a întâmplat în prelungirile meciului cu Cipru: e cel mai bătrân din istorie care a pățit asta!</title>
      <link>https://www.prosport.ro/fotbal-intern/nationala/mircea-lucescu-a-doborat-un-record-negativ-ce-s-a-intamplat-in-prelungirile-meciului-cu-cipru-e-cel-mai-batran-din-istorie-care-a-patit-asta-20268966</link>
      <description><![CDATA[<img src="https://www.prosport.ro//wp-content/uploads/2025/09/Mircea-Lucescu-a-doborat-un-record-negativ-Ce-s-a-intamplat-in-prelungirile-meciului-cu-Cipru-e-cel-mai-batran-din-istorie-care-a-patit-asta-scaled-e1757455926550-1400x894.jpg"/><br/><p>Mircea Lucescu a doborât un record negativ în prelungirile meciului dintre România și Cipru, terminat la egalitate, scor 2-2.</p>
<p>România are numai 7 puncte adunate în 5 meciuri în actuala campanie de calificare pentru Cupa Mondială 2026.</p>
<h2><span>Mircea Lucescu a doborât un record negativ! Ce s-a întâmplat în prelungirile meciului cu Cipru: e cel mai bătrân din istorie care a pățit asta!</span></h2>
<p>La 80 de ani, o lună și 11 zile, Mircea Lucescu a intrat în istorie ca fiind cea mai în vârstă persoană care a primit un cartonaș galben într-un meci oficial de fotbal. S-a întâmplat în prelungirile meciului dintre România și Cipru, din preliminariile Campionatului Mondial 2026.</p>
<p>În minutul 90+3, la scorul de 2-2, România a reușit să avanseze spre poarta adversă, forțând golul decisiv, dar David Miculescu a fost sancționat pentru un fault asupra unui jucător cipriot Antreas Shikkis.</p>
<p>Scos din sărite de decizia luată de arbitru, pe care avea să-l facă praf imediat după meci, Mircea Lucescu a protestat vehement. În urma protestelor, arbitrul s-a apropiat de banca tehnică și i-a arătat imediat un cartonaș galben lui Lucescu.</p>
<p>Prin acest gest, Mircea Lucescu a stabilit un record, devenind cel mai în vârstă antrenor sancționat cu cartonaș galben într-un meci oficial.</p>
<p>Anterior, recordul îi aparținea lui Roy Hodgson, care a primit un cartonaș galben pe vremea când o antrena Crystal Palace, în timpul unui meci pierdut cu Liverpool, scor 1-2.</p>
<h2><span>Sorin Cârțu, atac dur la adresa naționalei României după 2-2 cu Cipru: „Nu înțeleg ce s-a întâmplat în repriza secundă!”</span></h2>
<p><span>Sorin Cârțu nu s-a ferit de cuvinte</span> și consideră că picajul României din repriza secundă este de neînțeles, mai ales că în primul act tricolorii lui Mircea Lucescu chiar au făcut un meci bun, reușind să aibă un avantaj de 2-0.</p>
<p>În repriza secundă însă, ciprioții au reușit să revină și să obțină un punct.</p>
<p>„Am făcut o primă repriză bună și totuși nu înțeleg ce s-a întâmplat în repriza a doua, să arătăm în felul în care am arătat.</p>
<p>Întreaga partidă am avut niște situații în care am scăpat de 3 ori cu portarul, părea că putem să depășim apărarea adversă, dar chiar nu înțeleg ce s-a întâmplat în repriza secundă”, a declarat Sorin Cârțu, potrivit Prima Sport.</p>

]]></description>
    </item>
    <item>
      <title>Reacția lui Nicolae Stanciu despre demisia lui Mircea Lucescu. Ce s-a întâmplat în vestiarul României după umilința cu Cipru</title>
      <link>https://www.prosport.ro/campionatul-mondial-2026/reactia-lui-nicolae-stanciu-despre-demisia-lui-mircea-lucescu-ce-s-a-intamplat-in-vestiarul-romaniei-dupa-umilinta-cu-cipru-20268962</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Nicolae-Stanciu-despre-demisia-lui-Mircea-Lucescu.-Ce-s-a-intamplat-in-vestiarul-Romaniei-dupa-umilinta-cu-Cipru-1400x805.jpg"/><br/><p>Naționala de fotbal a României a suferit o umilință în Cipru, iar la finalul confruntării căpitanul Nicolae Stanciu a vorbit despre demisia lui Mircea Lucescu.</p>
<p>Echipa pregătită de Mircea Lucescu a terminat la egalitate cu Cipru, 2-2, pe GSP Stadium din Nicosia, în Grupa H preliminară pentru Campionatul Mondial din 2026.</p>
<h2><span>Nicolae Stanciu a spus ce s-a întâmplat în vestiarul României după umilința de la Nicosia</span></h2>
<p><span>„Tricolorii” au făcut un nou pas greșit</span> în cursa pentru calificarea la competiția organizată anul viitor de Statele Unite ale Americii, Canada și Mexic.</p>
<p>Naționala țării noastre a condus cu 2-0, prin golurile marcate de Drăguș (2, 18). Loizou (29) și Charalampous (76) au punctat pentru gazde, care au dominat jocul și chiar <span>au fost foarte aproape să câștige</span>.</p>
<p>La finalul confruntării, căpitanul Nicolae Stanciu a vorbit despre demisia lui Mircea Lucescu și a spus ce s-a întâmplat în vestiar, după umilința cu Cipru.</p>
<p>„Nu am reușit să câștigăm, am pierdut orice șansă la o calificare directă. Și la locul al doilea sunt șanse mici. E dureros. Se întâmplă, din păcate am luat acel gol destul de repede. A doua repriză, nu am mai fost ca în prima. Au avut mai multă încredere.</p>
<p>(Mircea Lucescu a spus că nu știe dacă mai continuă la echipa națională) Nu ne-a transmis nimic în vestiar. Nu știu ce să zic.</p>
<p>Trecem printr-o perioadă mai puțin bună. Poate și faptul că nu am început preliminariile așa cum ne doream contează, de la primul meci, cu Bosnia. Cred că este timp. Mă refer că este timp până în martie, dacă avem șansa să jucăm acel baraj.</p>
<p>Din păcate, ne-am obișnuit să le mulțumim pentru sprijin și să ne cerem scuze pentru rezultate. Ne pare rău că nu i-am putut face fericiți.</p>
<p>Am vorbit între noi, am avut discuții. Timpul trece repede peste noi. Având această experiență, nu am fost nici măcar aproape de un Campionat Mondial. Va fi foarte greu dacă nu dăm totul pe teren pentru a ajunge acolo.</p>
<p>Dacă ne gândim că mai e o șansă peste patru ani, nu putem ști ce se va întâmpla. Este prematur să vorbim despre baraj, dar e aproape ultima șansă pentru noi”, a declarat Nicolae Stanciu, la <span>DigiSport</span>.</p>

]]></description>
    </item>
    <item>
      <title>Alex Mitriță, mesaj clar pentru Mircea Lucescu: „Îi respect decizia, dar vreau să joc!”</title>
      <link>https://www.prosport.ro/fotbal-intern/nationala/alex-mitrita-mesaj-clar-pentru-mircea-lucescu-ii-respect-decizia-dar-vreau-sa-joc-20268927</link>
      <description><![CDATA[<img src="https://www.prosport.ro//wp-content/uploads/2025/09/Alex-Mitrita-mesaj-clar-pentru-Mircea-Lucescu-„Ii-respect-decizia-dar-vreau-sa-joc-scaled-e1757455012709-1400x830.jpg"/><br/><p>România a terminat la egalitate duelul din deplasare cu Cipru, scor 2-2, după ce tricolorii lui Mircea Lucescu au condus cu 2-0.</p>
<p>După meci, Alex Mitriță a tras concluziile, deși nu a fost introdus pe teren de selecționerul Mircea Lucescu.</p>
<h2><span>Alex Mitriță, mesaj clar pentru Mircea Lucescu: „Îi respect decizia, dar vreau să joc!”</span></h2>
<p>Vădit dezamăgit, Alex Mitriță i-a transmis un mesaj clar selecționerului. Deși îi respectă deciziile, fostul star de la Universitatea Craiova vrea să joace și să ajute echipa națională, fiind pregătit să dea totul dacă Mircea Lucescu va decide să-l folosească.</p>
<p>Cât despre calificarea la Cupa Mondială, Alex Mitriță trage în continuare speranță că naționala României poate ajunge la turneul din SUA, Mexic și Canada.</p>
<p>„A fost un meci greu, trebuie să mergem înainte. Când se întâmplă ceva le echipa națională, Mitriță e mereu de vină. Vă dau cuvântul că nu s-a întâmplat absolut nimic, a fost chiar foarte bine.</p>
<p>Nu am ieșit de pe grup, nu a fost nimic. Îmi doresc să joc. Dacă astea au fost deciziile domnului Lucescu, i le respect. Trebuie să mergem până la capăt. Avem două șanse, cât sunt șanse reale, tragem de ele”, a declarat Alexandru Mitriță, la DigiSport.</p>
<h2><span>Basarab Panduru, neimpresionat de schimbările făcute de Mircea Lucescu în meciul cu Cipru: „Chiar nu le înțeleg!”</span></h2>
<p><span>Fostul internațional a fost scos din sărite</span> de schimbările făcute de Mircea Lucescu în repriza secundă a meciului din Cipru, terminat la egalitate, scor 2-2.</p>
<p>Ba mai mult, Basarab Panduru consideră că egalul trebuie să fie considerat un rezultat bun, având în vedere că naționala din Cipru putea chiar să păstreze toate cele trei puncte.</p>
<p>„E rău, încerci să fii echilibrat, dar e greu. Stai și te întrebi: cum mama naibii am ajuns să fim atât de slabi într-un timp atât de scurt? Să arătăm în halul ăsta în care am arătat?</p>
<p>Noi, astăzi, avem un mare noroc că nu pierdem meciul ăsta. Noi jucăm cu unii care joacă fotbalul pe care trebuia noi să-l jucăm. N-am făcut nimic decât am încercat niște contraatacuri, ne-au ieșit unele, putea să fie 3-1, dar nu a fost. Ei au jucat fotbalul și noi ne-am uitat la ei.</p>
<p>Ce-i cu schimbările astea? E ceva din cale-afară. E greu să vorbim pentru că e Mircea Lucescu, dar poate ne explică și nouă. Nu înțeleg ce schimbări au fost astea”, a spus Basarab Panduru, la Prima Sport.</p>

]]></description>
    </item>
  </channel>
</rss>
