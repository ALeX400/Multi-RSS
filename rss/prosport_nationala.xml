<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit anunțul: 25.000.000 de euro pentru Radu Drăguşin. N-a contat că nu joacă de 5 luni</title>
      <link>https://www.prosport.ro/fotbal-extern/a-venit-anuntul-25-000-000-de-euro-pentru-radu-dragusin-n-a-contat-ca-nu-joaca-de-5-luni-20184331</link>
      <description><![CDATA[<img src="https://www.prosport.ro/wp-content/uploads/2025/05/A-venit-anuntul-25.000.000-de-euro-pentru-Radu-Dragusin.-N-a-contat-ca-nu-joaca-de-5-luni.jpg"/><br/><p>Radu Drăgușin (23 de ani), fotbalist estimat la 25.000.000 de euro de site-urile de specialitate, nu a mai jucat un meci de fotbal de 5 luni.</p>
<p>Fundașul central al celor de la Tottenham Hotspur, proaspăt medaliat pentru triumful echipei din Europa League, s-a accidentat la data de 30 ianuarie 2025. Verdictul medicilor? Ruptură la nivelul ligamentelor încrucișate de la genunchi.</p>
<h2><span>Specialiștii de la Transfermarkt au încredere în Radu Drăgușin: i-au menținut cota de 25.000.000 de euro și după ultima actualizare</span></h2>
<p><span>Radu Drăgușin a câștigat de curând primul trofeu la Tottenham, Europa League</span>, și în ciuda faptului că nu și-a putut ajuta colegii din teren la marea finală, a sărbătorit din plin după ultimul fluier al arbitrului.</p>
<p>Și asta pentru că <span>Drăgușin are și el un merit important la triumful lui Tottenham din Europa League</span>, adunând nu mai puțin de 7 meciuri în sezonul 2024 – 2025 al competiției.</p>
<p>După ce a petrecut alături de colegii din nordul Londrei, talentatul stoper român a revenit în sala de forță, unde continuă să tragă tare pentru momentul revenirii pe gazon.</p>
<p>Partea bună este că, deși nu a mai jucat un meci oficial de 5 luni de zile, Radu Drăgușin și-a păstrat cota, în opinia specialiștilor de la Transfermarkt. După ultima actualizare a platformei menționate, de la data de 30 mai 2025, în dreptul lui Radu Drăgușin a continuat să apară suma de 25.000.000 de euro. Așadar, începând din martie 2024 și până în prezent, fundașul lui Tottenham nu și-a pierdut niciun cent din cota de piață.</p>
<p>Situația este oarecum surprinzătoare, mai ales că Radu Drăgușin nu este un jucător cu greutate la nivel înalt și, așa cum am precizat deja, a lipsit o lungă perioadă de pe gazon, din cauza unei accidentări grave.</p>
<h2><span>Domină autoritar topul celor mai bine cotați fotbaliști români</span></h2>
<p>Faptul că Transfermarkt nu l-a taxat îl ajută pe Radu Drăgușin să domine în continuare, autoritar, topul celor mai bine cotați fotbaliști români.</p>
<p>Primul din spatele lui este Dennis Man, care e evaluat la fix jumătate din suma notată în dreptul lui Drăgușin. Concret, 12.500.000 de euro este cota lui Man, care în apogeul carierei a fost, însă, evaluat la 17.000.000 de euro.</p>
<p>După Drăgușin și Man, în top urmează Andrei Rațiu, poate cel mai în vogă internațional român al momentului, pe care Transfermarkt îl evaluează la 12.000.000 de euro.</p>
<p>Spre deosebire de Man, care s-a prăbușit în ultimele luni, cota lui Andrei Rațiu se află într-o ascensiune fulminantă! În iunie 2024, adică în urmă cu un an de zile, fundașul dreapta de la Rayo Vallecano era evaluat la doar 1.400.000 de euro.</p>
<p>Mai jos TOP 10 fotbaliști români din clasamentul cotelor Transfermarkt:</p>
<ol>
<li>Radu Drăgușin – 25.000.000 de euro</li>
<li>Dennis Man – 12.500.000 de euro</li>
<li>Andrei Rațiu – 12.000.000 de euro</li>
<li>Darius Olaru – 7.000.000 de euro</li>
<li>Florinel Coman – 6.000.000 de euro</li>
<li>Ștefan Târnovanu – 4.500.000 de euro</li>
<li>Alexandru Mitriță – 4.000.000 de euro</li>
<li>Daniel Bîrligea – 4.000.000 de euro</li>
<li>Denis Drăguș – 3.800.000 de euro</li>
<li>Adrian Șut – 3.800.000 de euro</li>
</ol>

]]></description>
    </item>
    <item>
      <title>Episodul cu Alibec i-a pus capac lui Pintilii. A pus mâna pe telefon şi l-a sunat pe Gigi Becali: „Plec”</title>
      <link>https://www.prosport.ro/fotbal-intern/superliga/episodul-cu-alibec-i-a-pus-capac-lui-pintilii-a-pus-mana-pe-telefon-si-l-a-sunat-pe-gigi-becali-plec-20184305</link>
      <description><![CDATA[<img src="https://www.prosport.ro/wp-content/uploads/2025/05/Episodul-cu-Alibec-i-a-pus-capac-lui-Pintilii.-A-pus-mana-pe-telefon-si-l-a-sunat-pe-Gigi-Becali-„Plec.jpg"/><br/><p>Mihai Pintilii (40 de ani), antrenor secund la FCSB, a rememorat un episod din trecut în prim-planul căruia se află și Denis Alibec (34), atacant proaspăt revenit la campioana României.</p>
<p>Pintilii s-a enervat atunci din cauza unei decizii a lui Gigi Becali, iar imediat după meci a pus mâna pe telefon și l-a sunat pe miliardar.</p>
<h2><span>Mihai Pintilii, despre momentul în care Gigi Becali i-a luat banderola de căpitan și i-a dat-o lui Denis Alibec</span></h2>
<p><span>Denis Alibec a plecat de la clubul lui Gică Hagi și a semnat cu FCSB</span>, unde va avea ocazia de a colabora din nou cu Gigi Becali.</p>
<p>Atacantul speră să contribuie la calificarea echipei în faza principală din UEFA Champions League, situație în care și-ar îndeplini unul dintre ultimele vise ale carierei de fotbalist.</p>
<p>Pornind de la revenirea lui Alibec la gruparea roș-albastră, <span>Mihai Pintilii și-a adus aminte</span> de unul dintre puținele episoade în care patronul FCSB a reușit să îl enerveze. Totul s-a întâmplat în intervalul ianuarie 2017 – iulie 2018, când Pintilii și Alibec au fost coechipieri la campioana ultimelor două sezoane din Superliga.</p>
<p>Pintilii era un jucător cu greutate la nivelul vestiarului pe atunci, nefiind la prima experiență în tricoul roș-albastru, iar faptul că Gigi Becali a îndrăznit să îi ia banderola de căpitan și să i-o dea lui Denis Alibec l-a scos din minți.</p>
<blockquote><p>L-am și sunat: «Plec!». S-a întâmplat atunci când mi-a luat banderola înaintea unui meci cu Universitatea Craiova și i-a dat-o lui Alibec. Ăsta a fost un moment care m-a afectat”, a rememorat Mihai Pintilii, potrivit <span>Gsp.ro</span>, atunci când a fost întrebat despre gesturile lui Gigi Becali care l-au deranjat.</p></blockquote>
<h2><span>A mai fost un episod care l-a supărat pe Pintilii: „L-am sunat și i-am spus”</span></h2>
<p>Tot la acest capitol, Mihai Pintilii și-a mai adus aminte de un episod în care a fost criticat public de Gigi Becali. Nu faptul că a fost certat l-a deranjat, ci acuzația care i-a fost adusă a fost cea care l-a scos din minți. Patronul FCSB a spus despre el că „doarme pe teren”. La fel, din dorința de a pune lucrurile la punct, actualul antrenor secund al roș-albaștrilor l-a sunat pe miliardar:</p>
<blockquote><p>Și a mai fost una, când a declarat public că «dorm pe teren». Chiar l-am sunat și i-am spus: «Nea Gigi, poți să spui orice despre mine, dar nu că dorm. Eu nu dorm, alerg, fac mereu ceva, mă zbat, lovesc pe cineva. Poți să spui că nu sunt tehnic, dar nu că dorm». «Iartă-mă, tată. Am greșit!», mi-a răspuns. Acum nu mă mai afectează nimic”, a completat fostul mijlocaș.</p></blockquote>
<p>Mihai Pintilii și-a încheiat cariera de fotbalist la FCSB, în februarie 2020, iar imediat după a intrat în staff-ul tehnic, din postura de antrenor secund al lui Bogdan Vintilă.</p>
<p>Din 2020 și până în prezent, Pintilii a mai lucrat cu Edi Iordănescu, Dinu Todoran, Leo Strizu, Nicolae Dică, Anton Petrea și Elias Charalambous.</p>

]]></description>
    </item>
    <item>
      <title>Aşa a ieşit bătaia lui Adrian Mutu cu ospătarul din Constanța: „Bă, dacă îți dau un pumn, te arunc în fântână”. De ce a „turbat” pe loc „Briliantul”</title>
      <link>https://www.prosport.ro/diverse/asa-a-iesit-bataia-lui-adrian-mutu-cu-ospatarul-din-constanta-ba-daca-iti-dau-un-pumn-te-arunc-in-fantana-de-ce-a-turbat-pe-loc-briliantul-20183617</link>
      <description><![CDATA[<img src="https://www.prosport.ro/wp-content/uploads/2025/05/Asa-a-iesit-bataia-lui-Adrian-Mutu-cu-ospatarul-din-Constanta-„Ba-daca-iti-dau-un-pumn-te-arunc-in-fantana.-De-ce-a-„turbat-pe-loc-„Briliantul-1400x933.jpg"/><br/><p>Ciprian Marica a vorbit despre bătaia în care a fost implicat Adrian Mutu cu un ospătar, în timp ce se aflau într-un cantonament la Constanța.</p>
<p>Ciprian Marica a prezentat versiunea sa a conflictului în care a fost implicat Adrian Mutu, colegul său de la echipa națională, care a lovit un ospătar, angajat al unei terase din Constanța, unde „tricolorii” au ieșit să se relaxeze.</p>
<h2><span>„Bă, dacă îți dau un pumn, te arunc în fântână”</span></h2>
<p>Incidentul a avut loc în 2006, înaintea partidei cu Bulgaria, din preliminariile EURO 2008.</p>
<p>„Îmi aduc aminte de niște ieșiri la malul mării, de la Rex, când mergeam cu echipa națională, și mai-mai să ne luăm la bătaie cu ăia pe acolo. Dacă știți povestea cu ospătarul…</p>
<p>Am ieșit ca băieții să mâncăm ceva, să ne simțim bine. Când bei prea mult sau exagerezi mai apar și scandaluri. Băi, sincer, ospătarul (n.r. a fost de vină). Ne făcea poze, erau vremurile când dacă dădeai pozele la ziarele de scandal, primeai niște bani. Făceau poze pe sub masă, te filmau, nu știu ce. L-am prins pe ospătar: Băi, ce faci, mă? Ne faci poze? Hai, gata, ai făcut vreo două…Dar ăla tot făcea.</p>
<p>Se ridică (n.r. Mutu), țin minte, și îi spune: Bă, nu mai face poze. Ți-am zis să nu mai faci?…Iar ăla îi spune: Băi, oi fi tu Adrian Mutu, dar dacă-ți dau un pumn, te arunc în fântâna asta…Era o apă curgătoare acolo, un fel de fântână.</p>
<p>Zic mamăăăă…Și de acolo a plecat. Apoi să ne despărțim, să ne… De acolo a plecat scandalul. Asta a fost replica: Dacă-ți dau un pumn, te arunc în fântână, a povestit Marica la <span>„un PODCAST mișto by Bursucu’”</span>.</p>
<h2><span>„M-a bătut cu o rangă înfăşurată într-un prosop”</span></h2>
<p>Ospătarul <span>agresat de Mutu</span> a povestit cum a decurs filmul altercației în care a fost victima „Briliantului”. Angajatul terasei a mărturisit că fostul atacant al naționalei l-a chemat în camera sa sub pretextul să-i dea un tricou al naționalei, dar aici l-a lovit cu o rangă înfășurată într-un prosop. „Mutu era în camera lui, bea. I-a pus pe doi să mă ţină, iar el m-a bătut cu o rangă înfăşurată într-un prosop, să nu lase urme…Mutu m-a lovit la coaste, a râs pervers, a lăsat bara și a început să dea cu pumnii. A vrut să dea în mine și cu o veioză, dar Contra a pus mâna pe el și l-a oprit să mai dea în mine” povestea acesta.</p>

]]></description>
    </item>
    <item>
      <title>România – Bosnia 2-0. Ce victorie pentru naționala feminină</title>
      <link>https://www.prosport.ro/fotbal-intern/nationala/romania-bosnia-2-0-ce-victorie-pentru-nationala-feminina-20183941</link>
      <description><![CDATA[<img src="https://www.prosport.ro/wp-content/uploads/2025/05/Romania-Bosnia-2-0.-Ce-victorie-pentru-nationala-feminina-1400x827.jpg"/><br/><p>Naționala feminină e fotbal a României a câștigat cu 2-0 meciul cu reprezentativa similară a Bosniei Herțegovina, în etapa a 5-a din Nations League.</p>
<p>În ciuda succesului concludent de la Ovidiu, tricolorele rămân pe ultimul loc în grupă și riscă să retrogradeze în Liga C.</p>
<h2><span>România învinge Bosnia la Ovidiu și speră să se salveze de la retrogradarea în Liga C a Nations League</span></h2>
<p><span>Naționala feminină e fotbal a României</span> s-a impus cu 2-0 în partida contra reprezentativei similară a Bosniei Herțegovina, în runda a cincea din Nations League. Golurile echipei noastre au fost marcate de Florentina Olar și Cristina Carp. România a dominat de la cap la coadă meciul cu Bosnia, iar „tricolorele” au reușit să-și ia revanșa pentru rezultatul din tur, 0-4.</p>
<p>În ciuda victoriei reconfortante de la Ovidiu, tricolorele antrenate de Massimo Pedrazzini rămân pe ultimul loc în grupă și are mari șanse să retrogradeze în Liga C. Pentru a obține o salvare miraculoasă, România trebuie să învingă în ultima etapă, în deplasare, pe Polonia.</p>
<p>Pe de altă parte, un eventual loc 3 în grupă le-ar da șansa sportivelor noastre să prindă un loc de promovare în Liga A.</p>
<p>Cea mai bună echipă dintre cele 4 care termină pe locurile 3 în grupe promovează în Liga A, această poziție fiind ocupată în momentul de față de Albania, din Grupa 4, cu 6 puncte.</p>
<p>Cu ocazia ultimului meci cu Polonia, liderul grupei, Florentina Olar (39 de ani), Ioana Bortan (36 de ani) și Mirela Pop-Ganea (39 de ani) vor juca ultima partidă în tricoul naționalei.</p>
<p>Răzvan Burleanu, președintele Federației Române de Fotbal, nu a ratat acest eveniment de la Ovidiu. El a fost surprins în tribune la meciul cu Bosnia și le-a premiat cum se cuvine pe cele trei sportive care vor spune adio tricoului sfânt al naționalei. Veteranele au primit câte un tricou pus în ramă, inscripționat cu numărul de meciuri bifate la prima reprezentivă, Florentina Olar fiind prima, de departe, cu 200 de apariții.</p>
<p><span>România joacă în Liga B din Nations League</span>, într-o grupă dificilă, alături de Polonia, Irlanda de Nord și Bosnia Herțegovina.</p>
<ul>
<li>Clasament: 1. Polonia 10p, 2. Irlanda de Nord 7p, 3. Bosnia 4p, România 4p.</li>
</ul>
<p><img alt="" class="aligncenter size-large wp-image-20183948" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/SP1_8728-1400x1050.jpg" srcset="https://www.prosport.ro/wp-content/uploads/2025/05/SP1_8728-1400x1050.jpg 1400w, https://www.prosport.ro/wp-content/uploads/2025/05/SP1_8728-768x576.jpg 768w, https://www.prosport.ro/wp-content/uploads/2025/05/SP1_8728-1536x1152.jpg 1536w, https://www.prosport.ro/wp-content/uploads/2025/05/SP1_8728.jpg 1920w" width="1400"/></p>
<p> </p>
<h2><span>Au jucat echipele:</span></h2>
<p>ROMÂNIA: 1. Părăluță – 22. Stancu, 2. Stanciu, 6. Ficzay, 13. Gered – 8. Vătafu, 10. Ciolacu (19. Iordăchiuși 61′), 4. Bortan – 16. Bălăceanu, 20. Carp (15. Botojel 84′), 11. Olar (cpt.)</p>
<p>Rezerve: 12. Ganea, 23. Câmpean – 3. Bumbar, 5. Istrate, 7. Borodi, 9. Vasile, 14. Herczeg, , 17. Bistrian, 18. Sigheartău, 21. Antal</p>
<p>Selecționer: Massimo Pedrazzini</p>
<p>Bosnia&amp;Herțegovina: 12. Hodzic – 4. Sliskovic, 5. Milinkovic, 6. M. Hasanbegovic, 23. Hadzic (2. Sabangic 46′), 19. Rankic, 7. Spasojevic (10. Grebenar 72′) – 17. Krajsumovic, 9. Nikolic, 20. Taslidza (14. Gacanica 33′)</p>
<p>Rezerve: 1. E. Hasanbegovic, 22. Dumanjic – 3. Veletanlic, 13. Muhic, 15. Krajnic, 16. Brnic, 18. Milovic, 21. Husic</p>
<p>Selecționer: Selver Hodzic</p>
<p> </p>

]]></description>
    </item>
    <item>
      <title>Răzvan Burleanu a negociat cu Răzvan Lucescu pentru a fi selecționerul României. Antrenorul lui PAOK şi-a dat acordul: „Clauza de reziliere e prea mare, la fel ca la Dan Petrescu”</title>
      <link>https://www.prosport.ro/fotbal-intern/nationala/razvan-burleanu-a-negociat-cu-razvan-lucescu-pentru-a-fi-selectionerul-romaniei-antrenorul-lui-paok-si-a-dat-acordul-clauza-de-reziliere-e-prea-mare-la-fel-ca-la-dan-petrescu-20183518</link>
      <description><![CDATA[<img src="https://www.prosport.ro/wp-content/uploads/2025/05/Razvan-Burleanu-a-negociat-cu-Razvan-Lucescu-pentru-a-fi-selectionerul-Romaniei.-Antrenorul-lui-PAOK-si-a-dat-acordul-„Clauza-de-reziliere-e-prea-mare-la-fel-ca-la-Dan-Petrescu-scaled-e1748675181698-1400x571.jpg"/><br/><p>Președintele Federației Române de Fotbal a negociat cu antrenorul lui PAOK Salonic, Răzvan Lucescu, pentru a-l instala ca selecționer, dar principalul impediment în calea mutării a fost clauza de reziliere pe care o are tehnicianul la clubul grec.</p>
<p>Președintele FRF, Răzvan Burleanu, a dezvăluit faptul că a fost foarte aproape de a-l aduce pe banca naționalei României pe Răzvan Lucescu, antrenorul lui PAOK Salonic, dar mutarea nu s-a putut realiza din motive financiare, iar șeful de la „Casa Fotbalului” l-a ales atunci pe Mircea Lucescu, părintele tehnicianului de 56 de ani.</p>
<h2><span>Răzvan Burleanu a negociat cu Răzvan Lucescu pentru a prelua naționala României</span></h2>
<p>Burleanu a spus că Răzvan Lucescu avea profilul perfect de selecționer, dar clauza de reziliere pe care o avea la PAOK, de ordinul milioanelor de euro, a blocat mutarea.</p>
<p>„Răzvan Lucescu a fost un antrenor pe care ni l-am dorit, un antrenor care sunt sigur că merită să antreneze echipa națională. Dacă nu mi-ar fi plăcut, nu m-aș fi văzut și nu i-aș fi propus în baza mandatului pe care l-am avut dinspre Comisia Tehnică de a deveni selecționerul echipei naționale. Îmi amintesc că și-a dorit acest lucru, era prins într-un contract cu PAOK. Așa l-am simțit, că a vrut să vină. Cu siguranță și el ar trebui să vă împărtășească acest lucru, dar avea această clauză, una destul de mare, și știți foarte bine iarăși abordarea noastră a Federației Române de Fotbal, nu vom plăti niciodată clauze de reziliere.</p>
<p>Și menționez acest subiect al clauzelor de reziliere, că la un moment dat a fost acest subiect în România, în care s-a solicitat Federației Române de Fotbal de a se plăti o clauză de reziliere pentru Dan Petrescu pentru a veni la echipa națională. De ce considerăm că plata unor clauze de reziliere ar duce Federația Română de Fotbal în afara unor principii foarte clare? Fiindcă niciodată nu ai avea garanția că acel antrenor n-ar putea să vină la echipa națională fără plata acelei clauze de reziliere. Mai mult decât atât, vorbim de sute de mii sau poate chiar un milion de euro, bani pe care noi, la finalul zilei, nu i-am mai avea la dispoziție pentru a investi în fotbal. Am face-o, cu siguranță, dacă cineva ne-ar putea oferi garanția unei performanțe sportive și automat a câștigurilor financiare.</p>
<p>Gândiți-vă că noi, astăzi, investim într-un parteneriat cu Ministerul Educației în toate competițiile interșcolare din România, unde avem peste 350.000 de copii, aici includem inclusiv Cupa Satelor la categoria U13, fiindcă ne interesează foarte mult să rezolvăm și această problemă a disparităților pe care le avem la nivel național între mediul urban și mediul rural, investim aproape 1 milion de euro într-un an de zile. Asta ca să vă faceți așa o imagine ce putem să facem cu 1 milion de euro. V-am spus, Răzvan Lucescu e un antrenor pe care ni l-am dorit la nivelul echipei naționale, un antrenor pe care îl considerăm că merită, ca la un moment dat să antreneze. Nu aș vrea să mă pronunț în momentul de față pe acest subiect, de ce? Fiindcă cu siguranță acesta ar fi un alt subiect de presă, și nu-mi doresc să fac titluri. Îmi doresc doar să explic lucruri, să explic procese, să explic, practic, viziunea Federației Române de Fotbal”, a declarat Răzvan Burleanu, la Fanatik.</p>
<h2><span>Ce profil de selecționer caută FRF</span></h2>
<p>Președintele FRF a detaliat: „Ce sens are să intrăm, să discutăm despre numele selecționerului care va urma după Mircea Lucescu în momentul de față. Merită, a demonstrat, e un antrenor care are o experiență internațională demonstrată în diferite țări. Iar lucrul acesta e un element foarte, foarte important. Că de fapt ce-ți arată? Îți arată profesionalism pe de o parte, dar și o capacitate foarte mare de adaptare la contexte naționale diferite.</p>
<p>Răzvan Lucescu a făcut performanță în Grecia, în Arabia Saudită. Ceea ce, practic, din punctul meu de vedere, toate aceste performanțe îi întăresc toată cariera pe care și-a construit-o și totodată are și o vârstă, să spunem, optimă pentru o echipă națională care se află într-o etapă de maturitate. Și atunci o să înțelegeți de ce Mircea Lucescu a devenit selecționerul echipei naționale în acest moment. Profilul pe care Federația Română de Fotbal l-a căutat a fost permanent al unui antrenor tânăr, foarte muncitor, foarte determinat, care nu are nicio ezitare de a se înhăma la o muncă în care nu știi sau ai o certitudine foarte scăzută că vei avea succes la finalul drumului.</p>
<p>De aceea, practic, o schimbare de profil, fiindcă vă amintiți… și momentul în care, după plecarea lui Edi Iordănescu, în vara lui 2024, au apărut în spațiu public foarte multe nume. Și am rămas și eu surprins de numele vehiculate, când, practic, profilul nostru pe care îl căutam și care îl consideram potrivit, era acela unui antrenor matur, cu experiență, care, prin această experiență, să aducă o valoare adăugată echipei naționale. Ceea ce am și reușit”.</p>
<h2><span>Lotul pentru „dubla” cu Austria și Cipru</span></h2>
<p>Lotul convocat de Mircea Lucescu pentru meciurile cu Austria și Cipru, din luna iunie:</p>
<p>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</p>
<p>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</p>
<p>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</p>
<p>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</p>

]]></description>
    </item>
  </channel>
</rss>
