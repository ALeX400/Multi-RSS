<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi nu a mai aşteptat finalul sezonului. BBC a aflat decizia românului, comunicată deja şi lui Rangers</title>
      <link>https://www.prosport.ro/fotbal-extern/ianis-hagi-nu-a-mai-asteptat-finalul-sezonului-bbc-a-aflat-decizia-romanului-comunicata-deja-si-lui-rangers-20144636</link>
      <description><![CDATA[<img src="https://www.prosport.ro/wp-content/uploads/2025/04/Ianis-Hagi-nu-a-mai-asteptat-finalul-sezonului.-BBC-a-aflat-decizia-romanului-comunicata-deja-si-lui-Rangers.png"/><br/><p>Ianis Hagi (26 de ani) nu a mai așteptat finalul sezonului 2024 – 2025 și, conform faimoasei publicații britanice BBC, i-a anunțat pe șefii lui Rangers despre decizia pe care a luat-o cu privire la viitorul său.</p>
<p>Contractul mijlocașului cu gruparea de pe Ibrox, care a fost ultima oară reînnoit în decembrie 2022, expiră la data de 30 iunie 2025.</p>
<h2><span>Colaborarea dintre Ianis Hagi și Rangers e gata: BBC a făcut anunțul final!</span></h2>
<p><span>Ianis Hagi a jucat 95 de minute în disputa Rangers – Ahtletic Bilbao 0-0</span>, din manșa tur a sferturilor de finală din UEFA Europa League, iar după fluierul final s-a regăsit printre cei mai bine notați fotbaliști, potrivit site-urilor de specialitate.</p>
<p>Românul a alergat enorm și a pus umărul la obținerea unui egal muncit, având în vedere că Rangers a jucat în inferioritate numerică din minutul 13, după eliinarea directă a lui Propper.</p>
<p>Rangers păstrează vii șansele la calificare înainte de returul de la Bilbao, însă până atunci, presa britanică a aflat un detaliu important despre Ianis Hagi.</p>
<p>Mijlocașul se află în ultimele luni de contract cu gruparea de pe Ibrox, astfel că poate semna cu orice club își dorește încă de pe acum, urmând să schimbe tricoul după data de 30 iunie 2025.</p>
<p>S-a scris și despre <span>posibilitatea ca Ianis Hagi să continue la Rangers, însă doar în contextul în care fiul lui Gică Hagi ar fi acceptat un salariu considerabil redus</span>.</p>
<p>Însă, potrivit faimoasei publicații <span>BBC</span>, nu va fi cazul de așa ceva, deoarece Ianis a hotărât deja că va pleca din Scoția și chiar i-a înștiințat oficial pe șefii lui Rangers.</p>
<blockquote><p>Hagi o informează pe Rangers că intenționează să plece”, titrează BBC, o rubrică a celor mai fierbinți știri sportive din data de 12 aprilie.</p></blockquote>
<h2><span>Cu ce va rămâne Ianis Hagi după cei 5 ani și jumătate petrecuți în Scoția</span></h2>
<p>Ianis Hagi a semnat cu Rangers în ianuarie 2020, inițial sub formă de împrumut de la KRC Genk, după care, în iulie 2020 a fost cumpărat definitiv pentru 3.500.000 de euro.</p>
<p>A urmat o perioadă frumoasă, în mare, însă și una mai puțin plăcută, în care Hagi Jr. s-a refăcut mai bine de un an după o accidentare gravă. De asemenea, în intervalul august 2023 – iunie 2024 a fost sub formă de împrumut la Alaves, în Spania, iar în toamna trecută s-a aflat pentru o scurtă bucată de timp în exil la echipa secundă de la Rangers.</p>
<p>Însă, făcând abstracție de aceste clipe grele, Ianis rămâne cu cele peste 100 de meciuri jucate pentru Rangers, 127 până la ora redactării acestui material, în care a contribuit cu 19 goluri și 28 de pase decisive.</p>
<p>Cel mai bun sezon al său din Scoția rămâne 2020 – 2021, la capătul căruia Rangers a cucerit titlul de campioană, mulțumită într-o bună măsură și prestațiilor românului.</p>
<p>Tot cu Rangers, Ianis Hagi a mai câștigat o Cupă a Scoției și o Cupă a Ligii Scoției.</p>

]]></description>
    </item>
    <item>
      <title>Miodrag Belodedici a vorbit cu tristețe şi resemnare despre realitatea pe care o trăieşte acum: „Nu mai am nicio treabă cu fotbalul, mă duc pe la sate”</title>
      <link>https://www.prosport.ro/fotbal-intern/nationala/miodrag-belodedici-a-vorbit-cu-tristete-si-resemnare-despre-realitatea-pe-care-o-traieste-acum-nu-mai-am-nicio-treaba-cu-fotbalul-ma-duc-pe-la-sate-20144747</link>
      <description><![CDATA[<img src="https://www.prosport.ro/wp-content/uploads/2025/04/Miodrag-Belodedici-a-vorbit-cu-tristete-si-resemnare-despre-realitatea-pe-care-o-traieste-acum-1400x1050.jpg"/><br/><p>Miodrag Belodedici (60 de ani), retras din activitatea de fotbalist profesionist în urmă cu mai bine de două decenii, a vorbit cu tristețe și resemnare despre realitatea pe care o trăiește acum.</p>
<p>În anul 2005, fostul mare internațional a dat curs unei oferte pe care a primit-o din partea Federației Românie de Fotbal, pe adunci condusă de Mircea Sandu (72).</p>
<h2><span>Oful lui Miodrag Belodedici, singurul fotbalist român care a cucerit de două ori Liga Campionilor</span></h2>
<p>Miodrag Belodedici este unul dintre cei mai tirați fotbaliști români din istorie și singurul care a izbutit să câștige de două ori Liga Campionilor.</p>
<p><span>Belodedici a reușit această performanță alături de Steaua București și Steaua Roșie Belgrad</span>, în anii 1986 și 1991.</p>
<p>În Serbia, <span>Miodrag Belodedici a ajuns în urmă cu 37 de ani, în 1988 mai precis, fiind ajutat de Valentin Ceaușescu</span>, fiul fostului lider comunist Nicolae Ceaușescu. Fostul mare internațional și-a primit pașaportul, după care a trecut vama la sârbi și câteva luni mai târziu, în 1989, a semnat cu gruparea din Belgrad.</p>
<p>Au mai urmat experiențe prin Spania, pe la Valencia, Real Valladolid și Villareal, și Mexic, de unde Belodedici a reprezentat-o pe Atlante. Apoi, în iulie 1998 s-a întors în România și a semnat cu Steaua, alături de care a rămas până la retragerea din iulie 2001.</p>
<p>Deși a fost, este în continuare și va rămâne o emblemă a fotbalului românesc, Miodrag Belodedici nu a beneficiat de aprecierea cuvenită după retragere și timp de câțiva ani a rămas în afara peisajului „sportului rege”.</p>
<p>Abia în 2005, un telefon din partea lui Mircea Sandu l-a convins să accepte propunerea de a intra în cadrul Federației Române de Fotbal, însă nu pe vreo funcție râvnită, ci pe un post prin care să îi fie exploatată imaginea.</p>
<p>Miodrag Belodedici a rămas pe aceeași funcție în ultimii 20 de ani, iar într-un interviu pe care l-a acordat recent a explicat cu ce se ocupă de fapt:</p>
<blockquote><p>Asta fac, sunt angajat în Federație și primesc multe telefoane din colțurile țării, cine organizează turneu de copii, de feminin, inaugurări de terenuri în sate, în tot felul de… Mă sună și mă roagă să vin, să stau cu ei, să dau premii la copii. Și primesc foarte multe telefoane, foarte multe. Nu am treabă cu fotbalul”, a mărturisit Miodrag Belodedici, la <span>„Un Podcast”</span>.</p></blockquote>
<h2><span>Regretă că nu a continuat în antrenorat?</span></h2>
<p>Miodrag Belodedici a dezvăluit că în perioada pe care a petrecut-o în Spania a făcut și școala de antrenori. Iar după ce și-a agățat ghetele în cui, chiar a cochetat cu grupele de copii și juniori de la instituție privată din Valencia. Însă, în cele din urmă, telefonul lui Mircea Sandu l-a determinat să revină în țară și să accepte oferta din partea FRF:</p>
<blockquote><p>(n.r. – Ai avut vreodată vreun gând să te faci antrenor?) Am făcut școala de antrenori la Valencia, am început-o acolo, am fost antrenor la copii și juniori la Valencia, la o școală privată. Am stat un an antrenor. După aceea, m-a sunat Mircea Sandu. Eu eram antrenor la două grupe de copii, în Spania. Și am venit la Federație și aici nu sunt, nu am… Aici am terminat școala, licența Pro, dar nu m-am apucat de antrenat. Mi-a zis Gabi Balint să mergem, să începem să antrenăm amândoi, să facem… Și m-am angajat la Federație și acolo am rămas”, a completat Miodrag Belodedici, potrivit sursei citate.</p></blockquote>
<p>Pentru naționala mare a României, Miodrag Belodedici a marcat 5 goluri într-un total de 55 de apariții.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/55ubZICr71Y?si=ZnZ3Ocr11O70vFMu" title="YouTube video player" width="560"></iframe></p>

]]></description>
    </item>
    <item>
      <title>Elias Charalambous a fost întrebat despre transferul lui Dennis Politic. Răspunsul antrenorului FCSB, la limita dintre strategie şi uşoară ipocrizie</title>
      <link>https://www.prosport.ro/fotbal-intern/superliga/elias-charalambous-a-fost-intrebat-despre-transferul-lui-dennis-politic-raspunsul-antrenorului-fcsb-la-limita-dintre-strategie-si-usoara-ipocrizie-20144597</link>
      <description><![CDATA[<img src="https://www.prosport.ro/wp-content/uploads/2025/04/Elias-Charalambous-a-fost-intrebat-despre-transferul-lui-Dennis-Politic.-Raspunsul-antrenorului-FCSB-la-limita-dintre-strategie-si-usoara-ipocrizie.jpg"/><br/><p>Discuțiile despre un posibil transfer al lui Dennis Politic (25 de ani) la FCSB continuă în spațiul public, astfel că Elias Charalambous (44) a fost întrebat despre eventuala sosire a fotbalistului de la Dinamo în lotul său.</p>
<p>În totalul de 24 de partide pe care le-a jucat pentru „câini” în sezonul 2024 – 2025, Politic a contribuit cu 6 goluri și două pase decisive.</p>
<h2><span>Elias Charalambous, prea ocupat să comenteze informațiile privind transferul lui Dennis Politic</span></h2>
<p><span>Gigi Becali este gată să o scoată pe Dinamo din insolvență, după ce a anunțat public că pune pe masă suma de 1.000.000 de euro pentru transferul lui Dennis Politic</span>.</p>
<p>Așadar, intențiile roș-albaștrilor pentru fereastra de mercato de vară sunt cât se poate de clare și totul va depinde de rivala din „Ștefan cel Mare”. În cazul în care Dinamo va decide să îi dea drumul lui <span>Politic, FCSB i-a pregătit deja locul</span> în cadrul echipei și inclusiv Meme Stoica s-a declarat încântat de potențiala sa venire.</p>
<p>Însă, nu la fel de entuziasmat a fost antrenorul Elias Charalambous atunci când, la conferința de presă premergătoare partidei cu Universitatea Craiova, reporterii l-au întrebat despre un transfer al lui Politic pe axa Dinamo – FCSB.</p>
<p>Tehnicianul campioanei a sugerat că este prea ocupat pentru a se gândi la o astfel de mutare și a spus că o opinie din partea sa va putea fi manifestată abia după finalul campionatului:</p>
<blockquote><p>Nu știu nimic. N-am nicio idee. Sunt sincer, acum nu mă pot gândi la transferuri. Avem meciuri importante. Desigur, în perioada de mercato vom face transferuri, dar acum nu mă gândesc. Nu mă pot gândi la altceva decât la meciul de mâine. Nu e momentul acum”, a fost răspunsul tranșant oferit de Elias Charalambous.</p></blockquote>
<h2><span>Dinamo e deschisă la negocieri</span></h2>
<p>Prin vocea administratorului special și acționarului Andrei Nicolescu, Dinamo București a transmis că este deschisă la negocieri pentru o potențială vânzare a lui Dennis Politic la marea rivală FCSB.</p>
<p>Nicolescu a confirmat că va discuta personal cu Gigi Becali și va încerca să obțină un preț cât mai competitiv pentru fotbalistul în vârstă de 25 de ani.</p>
<blockquote><p>Nu discutăm de un schimb al lui Musi cu Dennis Politic. E căpitanul nostru, are un anume statut. Nu e fezabil un transfer Musi – Politic și o sumă de bani. Sper să putem să ne înțelegem cu domnul Becali pentru a-l aduce pe Musi. Vom discuta lucrurile separat. Orice jucător de la Dinamo e transferabil, într-un anumit context. O să vedem”, a spus Andrei Nicolescu, la <span>Digi Sport</span>.</p></blockquote>
<p>Potrivit site-ului de specialitate Trasfermarkt, Dennis Politic are o cotă de piață de 1.200.000 de euro. Contractul său cu Dinamo București mai este valabil până la data de 30 iunie 2027.</p>
<p>La nivelul naționalei mari, Dennis Politic a bifat o singură apariție, consemnată la data de 24 martie 2025, cu ocazia partidei San Marino – România 1-5, din etapa 2 a preliminariilor World Cup 2026.</p>

]]></description>
    </item>
    <item>
      <title>FIFA poate să îi facă României cea mai mare favoare din istorie: 64 de echipe la Cupa Mondială din 2030</title>
      <link>https://www.prosport.ro/fotbal-intern/nationala/fifa-poate-sa-ii-faca-romaniei-cea-mai-mare-favoare-din-istorie-64-de-echipa-la-cupa-mondiala-din-2030-20144049</link>
      <description><![CDATA[<img src="https://www.prosport.ro/wp-content/uploads/2025/04/FIFA-poate-sa-ii-faca-Romaniei-cea-mai-mare-favoare-din-istorie-64-de-echipa-la-Cupa-Mondiala-din-2030.jpg"/><br/><p>FIFA va analiza o propunere de extindere a Cupei Mondiale din 2030 la 64 de echipe pentru a marca centenarul evenimentului de marcă al sportului mondial.</p>
<p>Cupa Mondială din 2030 va avea loc în Maroc, Spania şi Portugalia, iar Argentina, Paraguay şi Uruguay, unde a avut loc ediţia inaugurală, vor găzdui trei meciuri.</p>
<h2><span>România poate face parte din cele 64 de echipe naționale prezente la Cupa Mondială din 2030</span></h2>
<p>Extinderea ar însemna și o șansă mai mare pentru naționala României de a ajunge la un Campionat Mondial, ultima oară noi fiind prezenți în 1998, în Franța.</p>
<p>Turneul final a fost deja extins de la 32 la 48 de echipe pentru ediţia de anul viitor din SUA, Mexic şi Canada.</p>
<p>O propunere oficială a președintelui Conmebol, Alejandro Dominguez, pentru turneul din 2030 a fost depusă joi, scrie The Sun. Un turneu cu 64 de echipe ar însemna că mai mult de un sfert din cele 211 națiuni membre ale FIFA s-ar putea califica.</p>
<p>Cupa Mondială din Qatar din 2022 a găzduit 32 de echipe, în timp ce turneul din 2026 – care a revenit pentru trei țări – SUA, Canada și Mexic – va avea 48 de echipe.</p>
<p>Extinderea din 2026 se confruntă deja cu critici pentru diluarea calității națiunilor implicate. Mai multe formații de pe locul trei vor putea trece runda eliminatorie, în timp ce sub un format de 32 de echipe primele două din grupă ajung în faza eliminatorie.</p>
<p>Președintele Gianni Infantino, care a participat la Congresul Conmebol, a evidențiat „etapa excepțională” a turneului centenar.</p>
<p>Ideea a fost ignorată inițial, în martie anul trecut, de către un oficial al Asociației de Fotbal din Uruguay în timpul unei ședințe online a consiliului de conducere al organismului de conducere al fotbalului mondial.</p>
<p>Cu toate acestea, Dominguez a pus acum ideea în mișcare pentru aniversarea a 100 de ani de la turneu.</p>
<h2><span>Știm gazdele din 2030 și 2034</span></h2>
<p>Maroc, Spania şi Portugalia vor găzdui Cupa Mondială din 2030, urmând ca în Uruguay, Argentina şi Paraguay să se organizeze câte un meci. Totul se datorează faptului că FIFA comemorează 100 de ani de la ediţia inaugurală a Cupei Mondiale.</p>
<p>Acea competiţie a avut loc în Uruguay şi a fost câştigată de gazde, Argentina fiind finalista învinsă. Între timp, în Paraguay îşi are sediul confederaţia sud-americană de fotbal – Conmebol.</p>
<p>Organizarea Cupei Mondiale din 2034 a revenit deja Arabiei Saudite.</p>

]]></description>
    </item>
    <item>
      <title>Primul gest pentru Ionuț Radu din partea naționalei României: „E în vederile mele”</title>
      <link>https://www.prosport.ro/fotbal-intern/nationala/primul-gest-pentru-ionut-radu-din-partea-nationalei-romaniei-e-in-vederile-mele-20144348</link>
      <description><![CDATA[<img src="https://www.prosport.ro/wp-content/uploads/2025/04/Primul-gest-pentru-Ionut-Radu-din-partea-nationalei-Romaniei-„E-in-vederile-mele.jpg"/><br/><p>Ionuț Radu este în vederile selecționerului Mircea Lucescu pentru o posibilă convocare la echipa națională a României pentru „dubla” cu Austria și Cipru, de la începutul lunii iunie, din preliminariile Campionatului Mondial din 2026.</p>
<p>Deși în „dubla” cu Bosnia și San Marino i-a convocat pe Florin NIță, Horațiu Moldovan și Ștefan Târnovanu, Lucescu ar putea să apeleze la serviciile goalkeeperului celor de la Venezia pentru meciurile cu Austria și Cipru.</p>
<h2><span>Primul gest pentru Ionuț Radu din partea naționalei României: „E în vederile mele”</span></h2>
<p>Antrenorul cu portarii al naționalei României, Leontin Toader, a spus că printre variantele de portar ale selecționerului Mircea Lucescu pentru „dubla” cu Austria și Cipru, din preliminariile Campionatului Mondial din 2026 se află și goalkeeperul celor de la Venezia, Ionuț Radu, asta deși la la partidele cu Bosnia și San Marino s-a bazat pe Florin NIță, Horațiu Moldovan și Ștefan Târnovanu.</p>
<p>Toader a mai precizat că îi urmărește pe toți portarii care evoluează la cluburi din străinătate și a apreciat prestațiile lui Radu la gruparea din Serie A, ceea ce îl face o posibilă opțiune pentru Lucescu în a-l convoca pe jucătorul în vârstă de 27 de ani la meciurile care se vor disputa la începutul lunii iunie a acestui an.</p>
<blockquote><p>„Mă bucur că a început să joace Ionuţ Radu. A făcut-o bine. Să vedem dacă rămâne la Venezia sau pleacă. Am început campania cu el. E în vederile mele”, a spus Leontin Toader, potrivit <span>as.ro</span>.</p></blockquote>
<h2><span>Ionuț Radu, laude din partea italienilor</span></h2>
<p>Ionuț Radu a fost integralist în ultima partidă jucată de Venezia, pe teren propriu împotriva celor de la Monza, într-un duel al supraviețuirii în Serie A. Echipa românului s-a impus cu 1-0, prin golul marcat de Daniel Fila, în minutul 76. Venezia a terminat meciul în inferioritate numerică, după eliminarea aceluiași Fila.</p>
<p>Radu a primit laude din partea italienilor pentru evoluția sa de la partida trecută, împotriva celor de la Lecce, terminată la egalitate, scor 1-1. Goalkeeperul român a fost din nou integralist, iar formația sa a deschis scorul la cinci minute de la reluare, după autogolul lui Antonino Gallo. Cei de la Lecce au egalat în urma reușitei lui Federico Baschirotto. Căpitanul lui Lecce putea aduce victoria echipei sale în minutul 84, dar Ionuţ Radu a avut o nouă intervenţie de senzaţie.</p>
<p>„Am marcat un gol important pe care îl dedic acestei echipe, care luptă în fiecare zi și așa va face până la final.</p>
<p>Radu a fost bun. A produs un miracol la lovitura de cap prin care puteam face dubla. Am crezut că marchez, dar a reușit să respingă. Azi am fi meritat cele trei puncte”, a declarat Baschirotto pentru DAZN.</p>

]]></description>
    </item>
  </channel>
</rss>
