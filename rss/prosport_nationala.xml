<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fundașul de 20 de ani cu pașaport românesc care îi marchează pe Lionel Messi și Luis Suarez: „E certat cu Federația, a refuzat convocarea!”. EXCLUSIV</title>
      <link>https://www.prosport.ro/fotbal-intern/nationala/fundasul-de-20-de-ani-cu-pasaport-romanesc-care-ii-marcheaza-pe-lionel-messi-si-luis-suarez-e-certat-cu-federatia-a-refuzat-convocarea-exclusiv-20237770</link>
      <description><![CDATA[<img src="https://www.prosport.ro//wp-content/uploads/2025/08/Fundasul-de-20-de-ani-cu-pasaport-romanesc-care-ii-marcheaza-pe-Lionel-Messi-si-Luis-Suarez-„E-certat-cu-Federatia-a-refuzat-convocarea-EXCLUSIV.jpg"/><br/><p>Sunt mulți fotbaliști care ar putea reprezenta România, la diferite categorii de vârstă, dar refuză. Cel mai celebru caz recent e poate Daniel Boloca, mijlocaș care a debutat chiar la seniori sub tricolor, în 2022, apoi a refuzat convocarea. E dificil să judeci generalizând și, totodată, nedrept să abordezi judecata individual: vorbim mai mereu de sportivi cu origini românești dar născuți, crescuți și formați sportiv în fotbalul altor țări.</p>
<p>„Cât de” români sunt ei? Cum se simt? Spre exemplu, fundaș dreapta pentru România U21 la EURO în această vară, născut în Franța, <span>Tony Strata de-abia vorbește românește</span>. Coechipierul său la U21, <span>Umit Akdag e născut în România, dar din părinți turci. </span>Uneori e un calcul de oportunitate în context profesional. Alteori, e pur și simplu o decizie firească spre o altă țară decât a strămoșilor. I-am „avut” cumva, fie și pentru o secundă, ca să putem spune că i-am pierdut în raport cu naționala lui Mircea Lucescu?</p>
<p>În plus, modificările prevederilor FIFA pe cursul ultimelor decenii oferă o tendință evidentă spre tot mai multe oportunități oferite fotbaliștilor în decizia reprezentării internaționale. Chiar dacă, dintr-o perspectivă, e cumva împotriva cursului firesc al fotbalului să vezi un fotbalist precum Jamal Musiala, care a reprezentat Anglia la U15, apoi Germania la U16, din nou Anglia, tot la U16!, apoi la U17 și U21, pentru ca azi, la seniori, să joace pentru… Germania!</p>
<p>Cert este că există însă un fundaș cu pașaport românesc, origini în țara noastră, care îi marchează pe Lionel Messi și Luis Suarez, pe care foarte puțini îl știu legat de România. <span>ProSport</span> îți prezintă toate detaliile, împreună cu reacții în exclusivitate privind situația lui!</p>
<h2><span>Fotbalist de 3 milioane de euro, cu potențial fantastic și pașaport românesc</span></h2>
<p>Ilay Feingold are 20 de ani și s-a născut la Netanya, în Israel. A jucat la nivel de juniori pentru Maccabi Netanya, Hapoel Raanana și Maccabi Haifa, pentru ultima echipă debutând în 2023 și la seniori. Doar un sezon și jumătate a prins, pentru că evoluțiile lui remarcabile l-au propulsat rapid spre alte destinații. Dorit de Olympiacos, a ales totuși MLS. Asta și pentru că New England Revolution a plătit pentru el 2,6 milioane euro în ianuarie anul acesta! De ce o sumă atât de mare?</p>
<p>Feingold a impresionat la Maccabi Haifa în campionat, dar și în cupele europene, jucând excelent în duelurile din sezonul 2023/2024 ale echipei lui cu Villarreal, Gent sau Fiorentina. În paralel, cu naționala U19 a Israelului a devenit vicecampion european în 2022, iar anul următor a ajuns în semifinalele Mondialului U20, câștigând finalmente medalia de bronz! Un puști teribil, cu talent incontestabil.</p>
<p><img alt="2025-Feingold-16x9" class="" decoding="async" fetchpriority="high" height="557" src="https://images.mlssoccer.com/image/private/t_editorial_landscape_8_desktop_mobile/f_png/mls-ner/fyaaqsma8dcuy186hixz.png" width="989"/></p>
<p>Din ianuarie, după transferul în MLS, cota lui a crescut și mai mult. După 21 de meciuri, cu 3 goluri și 3 pase de gol pentru New England Revolution, e evaluat de transfermarkt la 3 milioane de euro deja. Apărător, îi marchează pe Lionel Messi și Luis Suarez de la Inter Miami, vedetele la apus de carieră ale ligii de peste Ocean. Dar de ce are însă Feingold pașaport românesc dacă nici nu s-a pus problema să ne reprezinte țara? Familia lui e originară din țara noastră. Și-atunci?</p>
<h2><span>A refuzat naționala Israelului și „așteaptă decizia după ce și-a cerut scuze”</span></h2>
<p>Un agent cu experiență în zona fotbalului din Israel explică ceea ce ar fi, în culise, o veritabilă practică:</p>
<blockquote><p>„Sunt mai mulți fotbaliști israelieni care profită de originile lor românești și își iau pașaport ca să poată fi considerați jucători UE în eventualitatea unui transfer într-un astfel de campionat. E o practică underground, să-i spunem. Feingold a fost dorit în 2023 de Olympiacos, grecii l-au chemat la Atena, era la un pas să semneze, iar pașaportul a fost un plus important în tot tabloul afacerii. Finalmente a rămas la Maccabi Haifa și apoi a plecat în SUA”</p></blockquote>
<div class="wp-caption aligncenter" id="attachment_20237829" style="width: 1180px"><img alt="" aria-describedby="caption-attachment-20237829" class="size-full wp-image-20237829" decoding="async" height="923" sizes="(max-width: 1170px) 100vw, 1170px" src="https://www.prosport.ro/wp-content/uploads/2025/08/0a6c7735-325e-4104-9f5c-97c5a02bd060_1170x923.webp" srcset="https://www.prosport.ro/wp-content/uploads/2025/08/0a6c7735-325e-4104-9f5c-97c5a02bd060_1170x923.webp 1170w, https://www.prosport.ro/wp-content/uploads/2025/08/0a6c7735-325e-4104-9f5c-97c5a02bd060_1170x923-768x606.webp 768w" width="1170"/><p class="wp-caption-text" id="caption-attachment-20237829">FOTO: theblazingmusket.com</p></div>
<p>Culmea, deși vicecampion european la juniori, bronz mondial și participant la Jocurile Olimpice 2024 pentru Israel, Ilay Feingold e într-o relație tare complicată cu Federația. Motivul e o reacție stranie din partea fundașului!</p>
<p>La mijlocul lunii iunie, așadar acum nici două luni, Feingold a primit convocare de la naționala U21 a Israelului pentru un meci amical cu Bulgaria. Și a refuzat-o! Explică aceleași surse:</p>
<blockquote><p>„Băiatul a debutat toamna trecută la naționala mare a Israelului, în Liga Națiunilor, a jucat titular și integralist cu Franța și cu Italia! Poate că, fiind peste Ocean la club, și în contextul debutului deja la seniori, a considerat că un amical U21 implică prea multe lucruri. Cert este că Federația a luat atitudine și riscă o suspendare de până la un an și jumătate, de la toate loturile Israelului! El și-a dat seama că a greșit, a postat apoi scuze pe social media, regretă clar, dar să vedem ce se va decide”.</p></blockquote>

]]></description>
    </item>
    <item>
      <title>Rapid a luat decizia în cazul lui Cristi Manea, după ce fotbalistul a cerut să plece pentru că e rezervă</title>
      <link>https://www.prosport.ro/fotbal-intern/superliga/rapid-a-luat-decizia-in-cazul-lui-cristi-manea-dupa-ce-fotbalistul-a-cerut-sa-plece-pentru-ca-e-rezerva-20239921</link>
      <description><![CDATA[<img src="https://www.prosport.ro//wp-content/uploads/2025/08/Rapid-a-luat-decizia-in-cazul-lui-Cristi-Manea-dupa-ce-fotbalistul-a-cerut-sa-plece-pentru-ca-e-rezerva-1400x1050.jpg"/><br/><p>Cristi Manea (27 de ani) a cerut să plece de la Rapid București, la scurt timp după victoria cu FC Botoșani din etapa 4 a Superligii, pentru că e rezervă.</p>
<p>Fundașul dreapta și-a făcut apariția pe teren în minutul 42, după ce titularul din flancul respectiv al defensivei, Răzvan Onea (27), s-a accidentat.</p>
<h2><span>„E un jucător important, la Rapid e concurență”. Victor Angelescu a reacționat după ce Cristi Manea a cerut să plece din Giulești</span></h2>
<p><span>Rapid București a învins-o pe FC Botoșani în etapa 4 din Superliga, scor 2-1</span>, mulțumită unei duble a atacantului francez Antoine Baroan (25 de ani).</p>
<p>Acesta a intrat de pe banca de rezerve, în minutul 46, când tabela de marcaj încă indica scorul de 0-0. Iar golurile lui Baroan au fost posibile și datorită altor doi fotbaliști pătrunși pe teren în repriza secundă. Este vorba despre Cristian Manea, care a pasat decisiv la prima reușită a francezului, și Rareș Pop, care a contribuit cu un assist la golul doi marcat de Baroan.</p>
<p>După fluierul final al disputei din Giulești, <span>Cristi Manea și-a făcut apariția la flash-interviu și, de nicăieri, a cerut să plece de la Rapid</span>.</p>
<p>Fundașul dreapta s-a aflat la al doilea meci consecutiv pe care l-a început din postura de rezervă, iar acest aspect l-a nemulțumit, deoarece își dorește să fie titular cert la Rapid:</p>
<blockquote><p>Eu, care am pretenții să merg la echipa națională, normal că încerc să găsesc altceva. Nu vreau să deranjez pe nimeni, să iau banii degeaba sau…”, a răbufnit Cristian Manea.</p></blockquote>
<p>Ulterior, Marius Șumudică a dezvăluit că pe numele apărătorului ar exista deja o ofertă din străinătate, din Turcia mai precis. Însă, acționarul minoritar al Rapidului, Victor Angelescu, a negat această informație și totodată a spus că Rapid nu intenționează să renunțe la Manea în perioada imediat următoare:</p>
<blockquote><p>Noi nu avem în momentul de față nicio ofertă pentru Manea. Așa cum am zis, nu vrem să vindem din jucătorii importanți. Manea este un jucător important pentru noi, un jucător care are foarte multe prezențe la echipa națională. Când l-am adus, am făcut niște eforturi să-l aducem. Acum, repet, la Rapid e concurență, și nu numai la Rapid, la cluburile mari. Avem trei fundași dreapta, toți foarte buni. Dacă Manea va demonstra, va juca titular. Nu pot eu acum să vorbesc, asta a fost alegerea lui Costel (n.r. Gâlcă) până acum. Dar Manea e foarte important pentru Rapid.”, a declarat Victor Angelescu, la <span>Prima Sport</span>.</p></blockquote>
<h2><span>Cristi Manea are două pase decisive oferite în startul acestui sezon</span></h2>
<p>Cristi Manea a început sezonul 2025-2026 din postura de rezervă, însă a fost trimis pe teren în ultimele 15 minute ale disputei FC Argeș – Rapid București 0-2. A jucat apoi 75 de minute în confruntarea Rapid – CFR Cluj 1-1, în care a pasat decisiv la singurul gol al giuleștenilor, pentru ca ulterior să fie lăsat din nou pe banca de rezerve. Totuși, și în meciul cu Csikszereda, încheiat cu o victorie, 2-0, Manea a fost aruncat în luptă pe final, în ultima jumătate de oră.</p>
<p>Și, în cele din urmă, așa cum am precizat deja, Manea a intrat de pe banca de rezerve, în minutul 42, în partida Rapid – FC Botoșani 2-1, în care a dat o nouă pasă decisivă, a doua a sezonului.</p>
<blockquote><p>Eu sincer mă bucur când îi văd că au asemenea declarații, înseamnă că își doresc. L-am văzut că a intrat foarte bine în meci, chiar mi-a plăcut foarte mult cum a intrat Manea, a jucat foarte bine în acest meci, și e clar că își dorește. Atât timp cât își dorește e normal să fie nemulțumit că nu joacă. Dar sunt 20 și ceva de jucători și doar 11 joacă titulari, da? Cred că la fotbal, dacă arăți ceea ce trebuie și dacă joci bine, joci. Nu ai cum să joci foarte bine și să nu te bage antrenorul. Mai ales Costel e foarte echidistant, deci eu cred că ține de el”, a completat acționarul minoritar al Rapidului.</p></blockquote>
<p>Potrivit site-ului de specialitate Transfermarkt, cota de piață a lui Cristian Manea este de 1.700.000 de euro.</p>

]]></description>
    </item>
    <item>
      <title>Ianis Hagi, propus la clubul istoric din Bundesliga!</title>
      <link>https://www.prosport.ro/fotbal-extern/ianis-hagi-propus-la-clubul-istoric-din-bundesliga-20239829</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-propus-la-clubul-istoric-din-Bundesliga.webp"/><br/><p>Ianis Hagi (26 de ani) ar fi fost propus în această vară la Werder Bremen, un club istoric din Bundesliga care se poate mândri cu patru titluri în palmares.</p>
<p>Nemții sunt în căutarea unui fotbalist cu un profil similar internaționalului român, astfel că reprezentanții lui Hagi Jr. și-au încercat norocul.</p>
<h2><span>Werder Bremen, de patru ori campioană în Bundesliga, l-a refuzat pe Ianis Hagi</span></h2>
<p><span>Transferul lui Ianis Hagi continuă să facă vâlvă</span> în presa internă și internațională, iar după ce s-a vehiculat că românul a intrat pe radarul unei grupări din Turcia, acum s-a trecut din nou la Bundesliga.</p>
<p>Cei de la <span>Spot Media</span> au aflat că mijlocașul român a fost propus la un club istoric din Germania, anume Werder Bremen, care s-ar afla în căutarea unui fotbalist cu un profil similar lui Hagi Jr.</p>
<p>Reprezentații fostului jucător de la Rangers au profitat de situație și și-au încercat norocul, însă conform sursei citate, Werder Bremen l-a refuzat pe Ianis. Motivul? „Nemții își doresc un jucător mai important”, informează sursa menționată anterior, care dezvăluie că Hagi a mai fost propus și la alte „cluburi de top” în această vară.</p>
<p>Însă, potrivit informațiilor deținute de jurnaliști, mijlocașul ar avea doar „o ofertă concretă”, de la Legia Varșovia, din Polonia, unde antrenor este Edi Iordănescu, fostul selecționer al naționalei României.</p>
<p>Revenind la fotbalul german, trebuie amintit că <span>numele lui Ianis Hagi a mai fost asociat cu o campioană istorică din Bundesliga</span>, anume Borussia Monchengladbach, despre care s-a scris în repetate rânduri că l-ar fi monitorizat pe mijlocaș.</p>
<h2><span>Ianis Hagi se antrenează cu Farul Constanța până când va lua o decizie</span></h2>
<p>Ianis Hagi s-a despărțit de Rangers la finalul lunii mai, după mai bine de cinci ani petrecuți în cadrul clubului. În momentul încheierii colaborării, mijlocașul român era ușor accidentat, motiv pentru care a ratat și acțiunea echipei naționale din luna iunie. Ulterior, Ianis s-a refăcut, dar nu a avut o echipă alături de care să se antreneze, astfel că a optat pentru o stabilire temporară în România, acasă mai precis, la Constanța.</p>
<p>Hagi Jr. s-a prezentat la antrenamentele Farului, sub comanda lui Ianis Zicu, pentru a se putea pregăti la standarde cât mai înalte posibil.</p>
<blockquote><p>Da, Ianis Hagi vine în continuare la antrenamentele Farului, sigur. Normal, trebuie să fie pregătit în această perioadă. Nu pot să vă spun nimic despre viitorul său. V-am spus doar că se antrenează alături de noi, dar mai departe ține de el”, a transmis Zoltan Iașko, directorul sportiv al Farului Constanța, citat de <span>Digisport.ro</span>.</p></blockquote>
<p>În totalul de 130 de partide pe care le-a jucat pentru Rangers, Ianis Hagi a izbutit să contribuie cu 20 de goluri și 28 de pase decisive. Un titlu, o Cupă a Scoției și o Cupă a Ligii a cucerit românul pentru gruparea din Regat.</p>

]]></description>
    </item>
    <item>
      <title>Ar fi o destinație cu adevărat neașteptată! Echipa care vrea să-l transfere imediat pe Ianis Hagi</title>
      <link>https://www.prosport.ro/fotbal-extern/ar-fi-o-destinatie-cu-adevarat-neasteptata-echipa-care-vrea-sa-l-transfere-imediat-pe-ianis-hagi-20239130</link>
      <description><![CDATA[<img src="https://www.prosport.ro//wp-content/uploads/2025/08/Ar-fi-o-destinatie-cu-adevarat-neasteptata-Echipa-care-vrea-sa-l-transfere-imediat-pe-Ianis-Hagi-.webp"/><br/><p>Ianis Hagi (26 de ani) este așteptat să semneze un nou contract după despărțirea de Rangers, iar potrivit celor mai proaspete informații, o echipă din Turcia ar putea fi destinația mijlocașului român.</p>
<p>Vestea a fost lansată de un jurnalist din „Țara semilunei”, care a prezentat publicului larg și numele echipei care l-a trecut pe lista de achiziții pe Hagi Jr.</p>
<h2><span>Ianis Hagi, dorit de Kocaelispor! Nou-promovata din prima ligă a Turciei vrea să îl transfere pe internaționalul român</span></h2>
<p>Chiar și la aproape o săptămână distanță de la intrarea în luna august, cea în care campionatele importante ale Europei vor debuta oficial, Ianis Hagi întârzie să dea cu pixul pe contract și să fie anunțat la o nouă echipă.</p>
<p>Mijlocașul naționalei României a jucat ultimul meci la data de 4 mai, iar ulterior, la finalul aceleiași luni, și-a luat adio de la suporterii lui Rangers. Au urmat săptămâni pline de zvonuri și de nume ale echipelor la care Hagi Jr. ar putea evolua în sezonul 2025-2026, însă nimic nu s-a concretizat.</p>
<p>În acest context, <span>Mihai Stoichiță i-a sugerat recent lui Ianis Hagi să ia în calcul inclusiv un transfer la FCSB</span>, unde Gigi Becali l-a dorit încă de la începutul verii. Pe de altă parte, <span>Giovanni Becali l-a trimis pe Ianis Hagi în Turcia</span>, motivând că în „Țara semilunei” sunt destule resurse financiare pentru a-i fi oferit un contract pe măsura așteptărilor.</p>
<p>Și se pare că mai aproape de adevăr este renumitul impresar, deoarece jurnalistul turc <span>Yakup Cinar</span> susține că Ianis Hagi a intrat pe lista de potențiale transferuri a lui Kocaelispor.</p>
<p>Kocaelispor a câștigat ediția precedentă a ligii secunde din fotbalul turc și a promovat în primul eșalon fără mari emoții. Însă, pentru a se putea bate cu granzii Fenerbahce, Beșiktaș și Galatasaray, gruparea antrenată de Selcuk Inan a ajuns la concluzia că are nevoie de un lot mai puternic, iar fiul lui Gică Hagi e considerat o opțiune serioasă de transfer.</p>
<p>Conform sursei citate, Kocaelispor ar urma să îi propună un contract lui Ianis Hagi, iar ulterior decizia va fi în mâinile internaționalului român.</p>
<h2><span>Kocaelispor debutează în noul sezon pe 11 august</span></h2>
<p>În cazul în care va semna cu Kocaelispor, Ianis Hagi va avea doar câteva zile la dispoziție pentru a se pregăti de noul sezon. Gruparea menționată va debuta în campionat pe 11 august, de la ora 21:30, în deplasare cu Trabzonspor.</p>
<p>În cantonamentul de vară, Kocaelispor a avut programate două jocuri amicale, cu Adana Demirspor și Wydad, ambele câștigate, scor 5-0 și 2-0.</p>
<blockquote><p>Mă văd într-o postură bună, undeva unde, cum am spus, pot să progresez. Sunt conștient de ce pot face și sunt conștient că încă nu mi-am atins potențialul maxim și vreau să ajung undeva unde să pot continua progresul”, Ianis Hagi, despre intențiile sale cu privire la actuala fereastră de mercato.</p></blockquote>
<p>Potrivit site-ului de specialitate Transfermarkt, cota de piață a mijlocașului este de 1.500.000 de euro.</p>

]]></description>
    </item>
    <item>
      <title>FRF a anunțat noul selecționer. Unul dintre favoriții lui Mircea Lucescu a fost adus la U20</title>
      <link>https://www.prosport.ro/fotbal-intern/nationala/frf-a-anuntat-noul-selectioner-unul-dintre-favoritii-lui-mircea-lucescu-a-fost-adus-la-u20-20238481</link>
      <description><![CDATA[<img src="https://www.prosport.ro//wp-content/uploads/2025/08/FRF-a-anuntat-noul-selectioner.-Unul-dintre-favoritii-lui-Mircea-Lucescu-a-fost-adus-la-U20.webp"/><br/><p>Noul selecționer al României U20 va fi unul dintre favoriții lui Mircea Lucescu, iar anunțul FRF nu a întârziat să apară.</p>
<p>Adrian Iencsi, fostul antrenor secund de la Rapid București, vine în locul lui Costin Curelea, care a preluat naționala U21.</p>
<h2><span>Adrian Iencsi e noul selecționer al României U20</span></h2>
<p>Federația Română de Fotbal a anunțat instalarea lui Adrian Iencsi pe banca României U20. Tehnicianul născut la Piatra Neamț îl va înlocui pe <span>Costin Curelea, care a fost promovat la U21</span>. FRF i-a făcut o descriere mai amplă fostului fundaș de la Spartak Moscova.</p>
<p>„Adrian Iencsi este noul selecționer al reprezentativei U20 a României. Acesta va ocupa locul lăsat vacant de Costin Curelea, numit selecționer al naționalei U21 în prima jumătate a lunii iulie. Fostul fundaș cu 30 de meciuri la reprezentativa de seniori a României a evoluat, de-a lungul carierei, printre altele, la Rapid București (1997-2004, 2009-2010), club cu care a câștigat două titluri naționale, două Cupe și două Supercupe, dar și în străinătate, la Spartak Moscova, câștigând o Supercupă a Rusiei.</p>
<p>Retras ca jucător în 2012, acesta a început în același an activitatea pe banca tehnică. A fost antrenor la formații precum Corvinul Hunedoara, Pandurii Târgu Jiu sau Rapid București. În sezonul 2025-2026 de Elite League U20, România U20 va fi alcătuită de fotbaliști ai generațiilor 2005 și 2006.</p>
<p>În stagiunea viitoare, această reprezentativă va debuta în luna octombrie cu o dublă contra Cehiei U20, ambele partide urmând să aibă loc pe teren propriu. În luna noiembrie, băieții lui Adrian Iencsi vor juca cu Portugalia și Germania, ambele partide fiind organizate în deplasare.</p>
<p>Sezonul se va încheia pentru tricolorii U20 în martie 2026 cu meciuri contra reprezentativelor similare ale Elveției și Poloniei. În sezonul 2024-2025, România U20 a încheiat competiția Ligii Elitelor dedicată acestei categorii de vârstă pe locul 6”, a anunțat FRF pe <span>site-ul oficial</span>.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DM-PCMcN6u1/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Echipa națională a României (@echipanationala)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Reacția lui Adrian Iencsi</span></h2>
<p>Adrian Iencsi a reacționat după ce a preluat naționala României U20. Fostul antrenor secund de la Rapid e încântat că i s-a dat această oportunitate și <span>a spus că e o adevărată onoare</span>. Principalul său obiectiv e să contribuie la dezvoltarea tinerilor jucători și să pregătească o generație competitivă.</p>
<p>„Sunt onorat și recunoscător pentru încrederea pe care Federația Română de Fotbal mi-a acordat-o prin această numire. Preluarea funcției de selecționer al echipei naționale U20 reprezintă o mare responsabilitate, dar și o provocare pe care o accept cu entuziasm și determinare.</p>
<p>Obiectivul meu principal este să contribui la dezvoltarea tinerilor jucători și să pregătim împreună o generație competitivă, gata să facă pasul către prima reprezentativă. Sunt convins că, prin muncă, disciplină și spirit de echipă, vom reuși să construim un grup puternic și unit”, a declarat Adrian Iencsi.</p>

]]></description>
    </item>
  </channel>
</rss>
