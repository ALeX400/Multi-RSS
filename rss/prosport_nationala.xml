<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Poveștile lui Florin Răducioiu la 31 de ani după celebrul Argentina – România! „Am luat galben aiurea, m-a certat foarte tare Puiu Iordănescu atunci. Dar nu-mi pare rău, a explodat Ilie”. EXCLUSIV</title>
      <link>https://www.prosport.ro/fotbal-intern/nationala/povestile-lui-florin-raducioiu-la-31-de-ani-dupa-celebrul-argentina-romania-am-luat-galben-aiurea-m-a-certat-foarte-tare-puiu-iordanescu-atunci-dar-nu-mi-pare-rau-a-explodat-ilie-20211594</link>
      <description><![CDATA[<img src="https://www.prosport.ro/wp-content/uploads/2024/06/Florin-Raducioiu-reactie-categorica-inainte-de-Romania-Olanda-Fostul-atacant-al-Generatiei-de-Aur-e-sincer.webp"/><br/><p>Florin Răducioiu, ajuns azi la 55 de ani, a fost marele absent al memorabilei partide România – Argentina, scor 3-2, disputată pe 3 iulie 1994, la World Cup.</p>
<p>Legitimat la AC Milan, fostul dinamovist a luat un avertisment cu SUA, meciul anterior câștigat cu 1-0. Astfel România nu avea atacant veritabil, iar staff-ul tehnic a început partida cu Ilie Dumitrescu, un 9 fals, care a făcut meciul vieții marcând două goluri și dând o pasă decisivă pentru Gică Hagi.</p>
<h2><span>Ce își amintește Răducioiu la 31 de ani distanță de Argentina – România</span></h2>
<p>Florin Răducioiu, care avea 24 de ani la ora acelei partide, a văzut meciul din tribună, mușcându-și unghiile de nervi. Dar a ieșit bine, el revenind apoi în sfertul de finală cu Suedia, unde avea să marcheze de două ori.</p>
<p>„Nu, pentru că dacă aș fi jucat, nu știu ce s-ar fi întâmplat. Poate n-ar mai fi Ilie Dumitrescu în forma respectivă. Aveam nevoie ca Ilie să explodeze. Aveam nevoie ca Ilie să fie jucătorul pe care-l cunoșteam din preliminarii, din anii trecuți.</p>
<p>Am luat un cartonaș galben în mod inconștient, mai ales cel cu Statele Unite. M-a certat foarte mult nea Puiu Iordănescu imediat după meciul cu Statele Unite, când am câștigat cu 1-0. Da, dar nu-mi pare rău.</p>
<p>Pentru că băieții au făcut un meci extraordinar și, iată, absența mea nu a fost deloc, să zic, simțită. Nu, chiar nu-mi pare rău. Ce-a urmat îmi pare rău.</p>
<blockquote><p>Am coșmaruri pentru că mă gândesc unde suntem azi. Normal că retrăiesc și eu așa un pic mondialul, evident că suport acum, dar mi-aduc și eu aminte, ah, ce puteam să zic eu, să ajung acolo în primele patru, poate de ce nu, finala. Nu puteai să știi</p></blockquote>
<p>Uite ce a făcut Croația. Deci, da, am această durere un pic în suflet, această mâhnire, această… Nu cred că puteam să fac mai mult. Am transformat și penalty. Nu, trebuia să fim mai atenți, într-adevăr, la acele momente teribile, teribile.</p>
<p>Acele momente de final, în care ne-a lipsit acea concentrare, acel sânge rece, cum ei au avut, ei au avut. Mă, care, într-adevăr, cum ai zis, cel de sus, îți dă, îți dă, îți dă, dar până când să îți dea?</p>
<blockquote><p>Ne-a dat până și penalty-ul ăla ratat de Mild. A fost, măi, ce vreți să vă mai dau mai mult? Dă-o naibii. Da, e incredibil, incredibil. Da, retrăiesc, măi, ceva. Puteam claca atunci. Aspectul mental este unul dintre cele mai importante lucruri</p></blockquote>
<p>Nu o descoperi eu, știți foarte bine că este ceea ce gândești și ceea ce gândești, evident că apoi corpul te ascultă, dar ceea ce gândești, starea ta mentală să fie cât mai, nu este simplu, cât mai bună, cât mai pozitivă, cât mai, cât mai sigur de tine”, își aduce aminte Răducioiu.</p>
<p><img alt="" class="aligncenter size-large wp-image-20015193" decoding="async" fetchpriority="high" height="833" src="https://www.prosport.ro/wp-content/uploads/2024/10/raducioiu-1400x833.jpg" width="1400"/></p>
<h2><span>Răducioiu: „Mă oprește lumea pe stradă. Foarte multă”</span></h2>
<p>„Eu, într-adevăr, am acei ani, 2-3 ani, care nu au fost mulți la națională, într-adevăr, datorită lui Milan, a pregătirii fizice, psihologice, tactice, m-a ajutat foarte mult să fiu cel care am fost la echipa națională în acei ani. Datorez mult lui Milan.</p>
<p>Și ce am acumulat, experiența aia, am dat-o pentru țara mea, pentru acest tricou galben. Sincer. Deci, o spun foarte sincer.</p>
<p>Mă oprește lumea pe stradă. Foarte multă. Peste tot. Iar la naționala României, ce face? Da, e adevărat, ce face? Și nu știi ce să le spui. E, cam mai dreptate.</p>
<p>Evit să le mai spun chestii pentru că o zâmbesc și zic, ah, îmi pare rău că trăim din amintiri”, a încheiat Florin Răducioiu pentru <span>ProSport</span>.</p>
<p>„Iliescu minte, Hagi președinte”! Ziua în care România l-a făcut pe Maradona să plângă în palme. Cum s-a ales Ilie Dumitrescu cu un milion de dolari la semnătură și ce au făcut fotbaliștii naționalei după cea mai mare victorie din istoria fotbalului românesc | SPECIAL</p>
<ul>
<li><span>ÎNTREGUL INTERVIU CU RĂDUCIOIU POATE FI VIZIONAT AICI</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/HLlctky8KBI?start=34&amp;feature=oembed" title="Amintiri cu Florin Răducioiu: „Îi sunt recunoscător lui nea Imi Ienei. Nu m-am așteptat să...”" width="500"></iframe></div>

]]></description>
    </item>
    <item>
      <title>Cine va fi în atacul FCSB, după ce Alibec și Bîrligea s-au accidentat. „Cam asta va fi formula”</title>
      <link>https://www.prosport.ro/fotbal-intern/superliga/cine-va-fi-in-atacul-fcsb-dupa-ce-alibec-si-birligea-s-au-accidentat-cam-asta-va-fi-formula-20211621</link>
      <description><![CDATA[<img src="https://www.prosport.ro/wp-content/uploads/2025/07/Cine-va-fi-in-atacul-FCSB-dupa-ce-Alibec-si-Birligea-s-au-accidentat.-„Cam-asta-va-fi-formula-1400x775.jpg"/><br/><p>Ilie Dumitrescu (56 de ani) a transmis în direct, la TV, cine va fi în atacul FCSB, după ce Denis Alibec (34) și Daniel Bîrligea (25) s-au accidentat.</p>
<p>Primul dintre cei menționați a părăsit disputa FCSB – CFR Cluj 2-1 după doar 10 minute, în timp ce Bîrligea nici măcar nu s-a aflat în lot. Ulterior, despre Bîrligea s-a aflat că va absenta trei săptămâni.</p>
<h2><span>Florin Tănase va completa atacul FCSB, spune Ilie Dumitrescu. Fostul internațional a comentat accidentările lui Alibec și Bîrligea</span></h2>
<p>FCSB a câștigat Supercupa României, ediția 2025, după ce a învins-o pe CFR Cluj în Ghencea cu scorul de 2-1. Pentru campioană au marcat Dennis Politic și Risto Radunovic, în timp ce golul ardelenilor a fost trecut în dreptul lui Alin Fică.</p>
<p>Roș-albaștrii s-au bucurat din plin de un nou trofeu cucerit, însă au primit și o veste proastă pe Stadionul Steaua.</p>
<p><span>Denis Alibec, titular din cauza unei absențe a lui Daniel Bîrligea, a părăsit terenul după doar 10 minute</span>.</p>
<p>Așadar, cu doar câteva zile înaintea duelului cu Inter Escaldes din primul tur preliminar al UEFA Champions League, FCSB și-a pierdut ambii atacanți.</p>
<p>După meciul din Ghencea, Florin Tănase și-a făcut apariția la flash-interviu și a spus că, din informațiile lui, <span>Daniel Bîrligea va absenta</span> de pe gazon aproximativ 3 săptămâni. În ceea ce îl privește pe Alibec, Tănase nu a avut detalii, din moment ce medicii nu apucaseră să dea un verdict.</p>
<p>Totuși, după meci, Gigi Becali a spus că Alibec ar putea lipsi și el în jur de 10 zile, din cauza unei contuzii.</p>
<p>Ilie Dumitrescu, fost mare atacant al naționalei României, a spus că în acest context rolul de vârf de la FCSB îi va aparține lui Florin Tănase:</p>
<blockquote><p>Bîrligea va lipsi trei săptămâni, dacă va lipsi și Alibec ceva timp, soluția de vârf este Tănase. Cu Politic în stânga, Olaru în mijloc și Miculescu sau Cisotti în dreapta”, a declarat Ilie Dumitrescu, la <span>Digi Sport</span>.</p></blockquote>
<h2><span>Șut, titular incontestabil în fața apărării</span></h2>
<p>În continuare, componentul „Generației de Aur” a mai dezvăluit un nume pe care îl vede nelipsit în echipa de start pentru partida cu Inter Escaldes, programată miercuri, tot în Ghencea, de la ora 20:30.</p>
<p>Ilie Dumitrescu a sugerat că FCSB ar putea utiliza un sistem tactic de tip 4-2-3-1, iar în fața defensivei, titular cert va fi Adrian Șut.</p>
<blockquote><p>Politic are o vitează foarte bună și contează enorm să ai jucători cu viteză foarte bună pe poziția asta. Cam asta cred că va fi formula. Șut mi-a plăcut foarte mult, a fost foarte bun în seara asta (n.r. – sâmbătă, 5 iulie 2025)”, a completat Ilie Dumitrescu.</p></blockquote>
<p>Tot în direct, la TV, Gigi Becali a confirmat că 4 jucători nu pot lipsi din formula de start, iar aceia sunt Juri Cisotti, Adrian Șut, Darius Olaru și Siyabonga Ngezana. Însă, rămâne de văzut dacă toți vor fi titularizați în disputa de miercuri, având în vedere programul încărcat pe care îl are campioana României.</p>
<p>După duelul cu Inter Escaldes de miercuri, FCSB va evolua, sâmbătă, 12 iulie, în runda inaugurală din Superliga, pe teren propriu cu FC Hermannstadt. Ulterior, peste doar 3 zile, pe 15 iulie, de la ora 21:30 este programat returul Inter Escaldes – FCSB.</p>

]]></description>
    </item>
    <item>
      <title>Ce se întâmplă cu jucătorul de la FCSB despre care Gigi Becali spune că „nu are ritm și pierde mingea”</title>
      <link>https://www.prosport.ro/fotbal-intern/superliga/ce-se-intampla-cu-jucatorul-de-la-fcsb-despre-care-gigi-becali-spune-ca-nu-are-ritm-si-pierde-mingea-20211571</link>
      <description><![CDATA[<img src="https://www.prosport.ro/wp-content/uploads/2025/07/Ce-se-intampla-cu-jucatorul-de-la-FCSB-despre-care-Gigi-Becali-spune-ca-„nu-are-ritm-si-pierde-mingea.webp"/><br/><p>Imediat după fluierul final din Supercupa României, FCSB – CFR Cluj 2-1, Gigi Becali (67 de ani) a intrat în direct, la TV, și vorbit despre cel mai valoros jucător din lotul său, care este cotat la 7.5 milioane de euro de site-urile de specialitate.</p>
<p>Este vorba despre Darius Olaru (27 de ani), care a fost titular și integralist în confruntarea de pe Stadionul Steaua din Ghencea.</p>
<h2><span>Darius Olaru rămâne „jucător de bază” la FCSB, chiar dacă l-a lăsat rece pe Gigi Becali cu prestația din Supercupă</span></h2>
<p>Sâmbătă seară, pe Stadionul Steaua din Ghencea, <span>FCSB și CFR Cluj s-au duelat în Supercupa României</span>, iar la capătul celor 90 de minute, echipa care a ridicat trofeul a fost cea antrenată de Elias Charalambous.</p>
<p>FCSB a fost superioară pe mai tot parcursul jocului, iar golurile din dreptul ei au fost marcate de Dennis Politic și Risto Radunovic, în minutele 49 și 90+1. De partea cealaltă, CFR Cluj a cadrat doar două șuturi pe poartă, iar cel care a ajuns în plasă, din minutul 65, i-a aparținut lui Alin Fică.</p>
<p>După meci, Gigi Becali a intrat în direct, la TV, unde a fost pus în postura de a trage câteva concluzii. Pentru FCSB urmează un nou meci cu miză, pe 9 iulie, în manșa întâi a primului tur preliminar din UEFA Champions League. Campioana României va da peste omoloaga din Andorra, Inter d’Escaldes, și va încerca să își asigure calificarea încă de la București.</p>
<p>În acest context, Gigi Becali a fost întrebat despre jucătorii de bază care au evoluat în Supercupă, <span>între care și Darius Olaru</span>. Căpitanul FCSB a bifat primul meci oficial din postura de titular și integralist, după cel din data de 12 decembrie 2024, atunci când a terminat pe teren o partidă cu Hoffenheim din faza principală a Europa League.</p>
<blockquote><p>Mi s-a părut că nu are ritm, încearcă să facă ce făcea, dar nu-i mai ies toate. Nu are direcţie, nu are plecarea cu mingea la picior, nu-i mai ies pasele, pierde mingea, dar a jucat tot meciul ca să revină în ritm”, a declarat Gigi Becali, la <span>Prima Sport</span>.</p></blockquote>
<h2><span>Olaru rămâne „jucător de bază”</span></h2>
<p>Cu toate acestea, Gigi Becali nu își schimbă părerea generală despre Darius Olaru și spune că mijlocașul va rămâne în continuare printre jucătorii cu care se va începe echipa de start la FCSB. Iar pe lângă Olaru, alți trei fotbaliști mai au acest statut.</p>
<blockquote><p>E jucător de bază. Echipa începe cu Cisotti, Olaru, Şut şi Ngezana”, a completat Gigi Becali, potrivit aceleiași surse.</p></blockquote>
<p>Duelul FCSB – Inter d’Escaldes e programat miercuri, 9 iulie 2025, de la ora 20:30, tot pe Stadionul Steaua din Ghencea.</p>

]]></description>
    </item>
    <item>
      <title>Primul milionar român celebru care anunță că își mută afacerea din țară din cauza taxelor impuse de premierul Ilie Bolojan: „Vând și duc afacerea în Anglia”</title>
      <link>https://www.prosport.ro/diverse/primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-ilie-bolojan-vand-si-duc-afacerea-in-anglia-20210731</link>
      <description><![CDATA[<img src="https://www.prosport.ro/wp-content/uploads/2025/07/Primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-Ilie-Bolojan-„Vand-si-duc-afacerea-in-Anglia.webp"/><br/><p>Florin Gardoș (36 de ani), fost fundaș la FCSB și la naționala României, printre altele, a anunțat, prin intermediul unei postări pe care a realizat-o pe rețelele de socializare, că își mută afacerea din țară din cauza taxelor impuse de premierul Ilie Bolojan (56).</p>
<p>Gardoș coordonează o firmă de dezvoltare imobiliară, iar de curând a finalizat două proiecte în județul Satu Mare, locul său de baștină.</p>
<h2><span>Florin Gardoș, disperat să vândă și să își mute afacerea din țară! Ce a dezvăluit după ultimele taxe impuse de premierul Ilie Bolojan</span></h2>
<p><span>Măsurile de austeritate impuse de Guvernul Bolojan au lovit</span> în toate păturile sociale din România și nici măcar fotbalul nu a scăpat de consecințe. Drept dovadă, toate proiectele de amploare ale stadioanelor care urmau să fie construite în viitorul apropiat au intrat în impas.</p>
<p><span>Guvernul condus de Ilie Bolojan a tăiat totul</span> din dorința de a reduce deficitul bugetar, iar efectele au început deja să fie resimțite din plin.</p>
<p>Printre cei care s-au plâns public se numără și Florin Gardoș, dublu campion în România cu FCSB și protagonist al unui transfer spectaculos în august 2014, atunci când Southampton a plătit 6.800.000 de euro pentru a-l achiziționa de la gruparea roș-albastră.</p>
<p>Gardoș, care coordonează o societate de dezvoltare impobiliară și recent a finalizat un proiect în Satu Mare, a spus că să grăbește să vândă și să își mute afacerea în Anglia:</p>
<blockquote><p>În 2022 am înființat o firmă de dezvoltare imobiliară. Aveam un teren la Satu Mare și am zis să dau drumu’ la treabă. La momentul respectiv, TVA-ul pentru locuințe era 5%, aplicabil pentru imobile sub 120 mp și sub plafonul de 700.000 lei. Impozitul pe dividende 5%. Fac un proiect de 2 case, obțin avizele, autorizația și îmi propun ca în 2023 să încep construcția. Dar surpriză: pe 1 ianuarie 2023, Guvernul schimbă regulile jocului. TVA 5% rămâne, dar plafonul scade la 600.000 lei. Aici a durut. Pentru cine avea proiecte gândite pentru zona 120.000–140.000 €, diferența de TVA era de mii bune de euro. Impozitul pe dividende crește la 8%. Ce să fac? O dau înainte și în cele din urmă, termin casele anul trecut în toamnă, le pun pe piață și ce să vezi, de la 1 august 2025 se schimbă iar TVA-ul la 21% și nu mai există nicio plafonare. Dividende? 10% la 1 ianuarie 2025, 16% de la 1 ianuarie 2026. Ce-mi rămâne de făcut? Vând (sper) luna asta, măcar una, măresc prețul la a doua și de la anu’ mut business-ul in UK. Unde apropo, impozitul pe același venit e mai MIC decât ce plătesc în România prin declarația unică (ca să vorbim puțin și de persoane fizice)”, a scris Florin Gardoș, pe <span>pagina sa de Facebook</span>.</p></blockquote>
<h2><span>Libertatea, mai presus de orice</span></h2>
<p>Pe de altă parte, Florin Gardoș a transmis că nu regretă felul în care votat la alegerile din mai 2025 și astfel i-a pus la punct pe cârcotașii din secțiunea de comentarii:</p>
<blockquote><p>Între prim-ministru Bolojan și prim-ministru «industria calului» aș fi ales de 100 de ori același om. Asta e frumusețea democrației, poți critica și vorbi liber indiferent cine e președinte/prim-ministru”, a ținut să le precizeze Gardoș urmăritorilor săi de pe rețelele de socializare.</p></blockquote>
<p>Pentru naționala mare a României, Florin Gardoș și-a făcut apariția într-un total de 14 partide.</p>

]]></description>
    </item>
    <item>
      <title>Gigi Becali s-a ținut de cuvânt. L-a trimis pe Politic la un renumit podolog şi i-a rezolvat problemele musculare</title>
      <link>https://www.prosport.ro/fotbal-intern/superliga/gigi-becali-s-a-tinut-de-cuvant-l-a-trimis-pe-politic-la-un-renumit-podolog-si-i-a-rezolvat-problemele-musculare-20210711</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-s-a-tinut-de-cuvant.-L-a-trimis-pe-Politic-la-un-renumit-podolog-si-i-a-rezolvat-problemele-musculare.webp"/><br/><p>Au ieșit la iveală noi detalii despre medicul olandez la care Gigi Becali (67 de ani) a apelat pentru a-i rezolva problemele musculare lui Dennis Politic (25).</p>
<p>Vizita fotbalistului la cabinet s-a produs chiar în timpul cantonamentului de vară pe care campioana României l-a avut în Olanda.</p>
<h2><span>Jurgen Nijenhuis, angajat la PSV Eindhoven, este medicul care l-a pus pe picioare pe Dennis Politic</span></h2>
<p>Imediat după ce l-a transferat de la rivala Dinamo București, pentru 1.000.000 de euro plus Alexandru Musi (20 de ani), Gigi Becali a anunțat că îl va trimite pe Dennis Politic la un specialist pentru a preveni multiplele accidentări musculare cu care s-a confruntat fotbalistul în sezonul 2024-2025.</p>
<p>Iar cu ocazia cantonamentului de pregătire din Olanda, <span>Gigi Becali a găsit medicul potrivit pentru Dennis Politic</span> și s-au luat măsuri: „Face redirecționarea la mușchi. L-au dus în Olanda”, a punctat patronul FCSB.</p>
<p>Chiar dacă mai are de tras până va atinge ritmul coechipierilor, <span>Dennis Politic a transmis deja că se simte bine</span> și este gata să își exploateze potențialul la maxim cu ocazia stagiunii 2025-2026.</p>
<p>Între timp, cei de la <span>Golazo.ro</span> au prezentat și câteva detalii din spatele analizelor la care a fost supus jucătorul. Aparent, medicul la care a apelat Gigi Becali este Jurgen Nijenhuis, un renumit pedolog care e angajat în cadrul clubului PSV Eindhoven.</p>
<p>Faimos la nivelul întregului continent, după cum informează sursa citată, Nijenhuis și-a dat seama imediat de unde provine problema lui Dennis Politic și i-a recomandat să poarte talonete ortopedice realizate special pentru el.</p>
<p>Din cauza diferențelor musculare pe care le-a înregistrat la picioare, Dennis Politic alerga și călca defectos în timpul partidelor de fotbal, iar aceste detalii i-au suprasolicitat anumite părți ale mușchilor, motiv pentru care au apărut și multiplele leziuni, patru la număr doar în sezonul trecut.</p>
<p>Acum, talonetele ortopedice care i-au fost recomandate îl vor ajuta pe Dennis Politic să alerge corespunzător și să nu mai pună o presiune suplimentară pe categoriile de mușchi expuse.</p>
<p>Rămâne de văzut cum vor evolua lucrurile pe parcursul stagiunii, care se anunță a fi una încărcată pentru campioana României, însă optimismul plutește în tabăra FCSB.</p>
<h2><span>Politic a marcat deja un gol pentru FCSB</span></h2>
<p><span>Dennis Politic a marcat primul gol pentru FCSB</span> cu ocazia unui meci amical disputat cu Utrecht, pe care roș-albaștrii l-au câștigat cu scorul de 3-1.</p>
<p>Fotbalistul transferat de la Dinamo este așteptat acum să facă impresie cu ocazia primei partide oficiale, programată sâmbătă, 5 iulie 2025, de la ora 20:00, pe Stadionul Steaua din Ghencea. FCSB o va întâlni pe CFR Cluj în lupta pentru primul trofeu al sezonului, Supercupa României, iar Gigi Becali a anunțat că va fi cu ochii pe Politic:</p>
<blockquote><p>Mă interesează să-l văd pe Politic, mă interesează să-l văd pe Lixandru, vreau să-l văd pe Alibec, pe Olaru”, Gigi Becali, la postul de televiziune Digi Sport.</p></blockquote>

]]></description>
    </item>
  </channel>
</rss>
