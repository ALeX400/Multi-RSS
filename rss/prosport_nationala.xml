<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristian Săpunaru, despre cel mai tensionat moment cu Victor Pițurcă: „O tâmpenie pe care o regret”</title>
      <link>https://www.prosport.ro/fotbal-intern/nationala/cristian-sapunaru-despre-cel-mai-tensionat-moment-cu-victor-piturca-o-tampenie-pe-care-o-regret-20345385</link>
      <description><![CDATA[<img src="https://www.prosport.ro//wp-content/uploads/2025/12/cristian-sapunaru-despre-cel-mai-tensionat-moment-cu-victor-piturca-„o-tampenie-pe-care-o-regret.webp"/><br/><p data-end="528" data-start="105">La mai bine de un deceniu distanță de episodul care i-a închis definitiv ușa echipei naționale, Cristian Săpunaru a vorbit deschis despre conflictul cu Victor Pițurcă și a recunoscut, fără ocolișuri, că a fost una dintre marile greșeli ale carierei sale.</p>
<p data-end="528" data-start="105"><span>Fostul fundaș al Rapidului </span>și al lui FC Porto spune astăzi că decizia luată în 2012, pe fondul unei perioade personale complicate, a fost una pe care o regretă profund.</p>
<h2 data-end="528" data-start="105"><span>Săpunaru a dat cărțile pe față</span></h2>
<p data-end="968" data-start="530">Săpunaru, retras între timp din activitatea de jucător, a rememorat momentul în care relația cu selecționerul de atunci al României s-a rupt definitiv. Totul a pornit de la o neînțelegere care, în timp, s-a transformat într-un conflict ce l-a costat prezența la prima reprezentativă. Fostul internațional recunoaște că atât el, cât și Pițurcă au interpretat greșit situația, iar lipsa dialogului a făcut ca ruptura să devină ireversibilă.</p>
<p data-end="1497" data-start="1257">Momentul-cheie a fost declarația prin care Săpunaru a anunțat public că nu va mai veni la echipa națională atât timp cât Victor Pițurcă este selecționer. O poziție fermă, spusă la nervi, pe care <span>fostul fundaș al lui FC Porto</span> o consideră acum o mare eroare.</p>
<p data-end="2038" data-start="1763">În ciuda conflictului, fostul căpitan al Rapidului spune că nu a purtat niciodată ranchiună și că îl respectă pe Victor Pițurcă pentru munca sa la echipa națională. Mai mult, Săpunaru afirmă că îl consideră unul dintre selecționerii importanți din istoria recentă a României.</p>
<h2 data-end="2038" data-start="1763"><span>„Nu a fost o problemă cu Pițurcă, am înțeles greșit amândoi”</span></h2>
<p>„Nu a fost o problemă cu Pițurcă, am înțeles greșit amândoi. Poți să mai dai timpul înapoi? Am avut o problemă cu tata în perioada aia și nu ne-am înțeles. S-a înțeles totul greșit. Cred că am greșit amândoi. Se știe foarte bine că nea Piți este unul dintre antrenorii pe care îi apreciez. Cel puțin la echipa națională era senzațional, dar eu nu țin ranchiună sau să fiu supărat ori să mă cert cu cineva.</p>
<p>(n.r. Ai spus că nu mai vii la națională cât timp el este selecționer) O decizie foarte proastă pe care am luat-o. O tâmpenie pe care o regret acum. O greșeală… Cred că și el regretă pentru că știe foarte bine că, atât cât puteam, îl ajutam. 90 de minute putea să se bazeze pe mine. Uite, sunt greșeli pe care le faci în fotbal și ajungi să-ți pară rău. Mici regrete care puteau să mă ajute mai mult în carieră”, a spus Cristi Săpunaru la podcstul <span>Știi ce zic.</span></p>

]]></description>
    </item>
    <item>
      <title>De necrezut! Transformarea lui Gică Hagi l-a uimit până și pe fiul său Ianis Hagi: „Nu l-am văzut așa niciodată! E total diferit”</title>
      <link>https://www.prosport.ro/fotbal-intern/nationala/de-necrezut-transformarea-lui-gica-hagi-l-a-uimit-pana-si-pe-fiul-sau-ianis-hagi-nu-l-am-vazut-asa-niciodata-e-total-diferit-20345059</link>
      <description><![CDATA[<img src="https://www.prosport.ro//wp-content/uploads/2025/12/Transformarea-lui-Gica-Hagi-l-a-uimit-pana-si-pe-fiul-sau-Ianis-Hagi.-Nu-l-am-vazut-asa-niciodata-E-total-diferit-1.jpg"/><br/><p>Ianis Hagi a dialogat cu FRF.tv și printre subiectele abordate a fost și cel legat de tatăl său, Gică Hagi. Internaționalul român a descris cum e „Regele” în rol de bunic.</p>
<p>La 27 de ani, <span>Ianis a devenit părinte, fiul său fiind botezat Georgios</span>.</p>
<h2><span>„Stă cu el tot timpul, și ziua, și noaptea”</span></h2>
<p>În august, Ianis și Elena au devenit părinți, <span>cuplul fiind căsătorit din vara anului 2024</span>.</p>
<p>„Am 27 de ani și credeam că îl cunosc pe tata, dar așa nu l-am văzut niciodată. Este total diferit de cum credeam eu că va fi. La mama mă așteptam să fie așa, dar tata e total schimbat și mă bucură asta. Sunt fericit că am putut să îi aduc această fericire. Nu poate sta departe, la câteva săptămâni vine în vizită, vine pentru el, stă cu el tot timpul, și ziua, și noaptea”, a spus Ianis Hagi pentru <span>FRF.tv</span>.</p>
<blockquote><p>Suntem tineri, atât Georgios, cât și eu, și Elena, ne descoperim și ne redescoperim. El are 4 luni, noi avem 4 luni de când suntem părinți. Suntem la început de drum, dar ce am trăit până acum nu poate fi povestit. E cea mai tare experiență din viața mea – Ianis Hagi</p></blockquote>
<p>Gică Hagi și Marilena sunt împreună de peste 32 de ani, iar cuplul are doi copii, Kira și Ianis.</p>
<h2><span>„Știu că au încredere în noi”</span></h2>
<p>Ianis Hagi joacă la Alanyaspor, în Turcia, și acum e om de bază în naționala lui Mircea Lucescu.</p>
<p>Pe plan personal totul merge excelent pentru<span> Ianis Hagi, care le-a făcut și fanilor echipei naționale o promisiune legată de calificarea la Campionatul Mondial din 2026</span>.</p>
<p>„Eu știu că românii încă au încredere în noi, nu cred altceva. Dacă situația era alta, nu veneau la stadion și nu ne-ar fi susținut așa cum au făcut-o la meciul cu Austria. Știm că rezultatele conteaza, e normal să fie așa. Noi vrem să menținem trendul rezultatelor pozitive, mă refer la calificarea la EURO 2024, la turneul final din Germania și grupa din Liga Națiunilor”, a mai spus internaționalul român.</p>
<p>Naționala noastră joacă semifinala barajului de calificare la Mondial cu Turcia și dacă învinge evoluează în finală cu echipa câștigătoare dintre Slovacia și Kosovo.</p>
<p><span>Grupa României la Campionatul Mondial din 2026</span>: totul despre SUA, Australia și Paraguay, adversarii care ne așteaptă la Mondial.</p>
<p>Tricolorii nu au mai fost la un Campionat Mondial din 1998. Cupa Mondială din 2026 e prima cu 48 de echipe și va fi găzduită de Statele Unite ale Americii, Mexic și Canada.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/pXRi_TfIJ08?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title='Interviu cu Ianis Hagi la Alanya: "Vrem să fim în America, victoria cu Austria ne dă încredere"' width="500"></iframe></div>

]]></description>
    </item>
    <item>
      <title>România câștigă o sumă uriașă dacă ajunge la Cupa Mondială din 2026. FIFA a dat drumul robinetului cu bani</title>
      <link>https://www.prosport.ro/campionatul-mondial-2026/romania-castiga-o-suma-uriasa-daca-ajunge-la-cupa-mondiala-din-2026-fifa-a-dat-drumul-robinetului-cu-bani-20345547</link>
      <description><![CDATA[<img src="https://www.prosport.ro//wp-content/uploads/2025/12/Romania-castiga-o-suma-uriasa-daca-ajunge-la-Cupa-Mondiala-din-2026.-FIFA-a-dat-drumul-robinetului-cu-bani-1400x1050.jpg"/><br/><p>România poate câștiga o sumă uriașă de bani în cazul în care va reuși să obțină calificarea la Cupa Mondială din 2026, după ce FIFA a dat drumul robinetului cu bani.</p>
<p>Reamintim că următoarea ediție a Cupei Mondiale va fi găzduită de SUA, Canada și Mexic, iar premiile pe care echipele participante le vor încasa au crescut considerabil.</p>
<h2><span>Ce sumă încasează România dacă se califică la Cupa Mondială din 2026</span></h2>
<p>Echipa națională a României <span>speră în continuare că va reuși să se califice la Cupa Mondială din 2026</span>, iar FIFA le-a dat „tricolorilor” încă un motiv important pentru a lupta să ajungă la turneul final.</p>
<p>În cazul în care va ajunge la Cupa Mondială care se va desfășura în SUA, Canada și Mexic, România va încasa o sumă uriașă de bani, întrucât premiile pe care echipele participante le vor încasa au crescut considerabil.</p>
<p>FIFA a anunțat recent o creștere cu nu mai puțin de 50% a premiilor în bani pentru Cupa Mondială din 2025. Astfel, fondul total de premiere va ajunge la suma de 727 de milioane de dolari, iar marea câștigătoare a competiției va încasa nu mai puțin de 50 de milioane de dolari. De menționat este că formația care va pierde marea finală se va alege cu 33 de milioane de dolari.</p>
<p>Echipele care nu vor reuși să treacă de faza grupelor vor pleca acasă cu nouă milioane de dolari. De asemenea, fiecare echipă participantă va încasa un bonus suplimentar în valoare de 1.5 milioane de dolari, pentru a-și acoperi costurile legate de pregătire. Astfel, în cazul în care va reuși să ajungă în grupele Cupei Mondiale din 2026, România va încasa nu mai puțin de 10.5 milioane de dolari.</p>
<p>Pentru ca acest lucru să fie posibil, echipa pregătită de Mircea Lucescu trebuie să treacă de Turcia, formație pe care <span>o va întâlni într-un play-off programat în luna martie</span>. Ulterior, dacă vor reuși acest lucru, „tricolorii” vor da piept cu câștigătoarea meciului dintre Kosovo și Slovacia. De menționat este că România va disputa ambele partide în deplasare.</p>
<h2><span>Cum arată grupele Cupei Mondiale din 2026</span></h2>
<p>În cazul în care va trece de baraj, România va fi repartizată în grupa D, alături de SUA, Paraguay și Australia.</p>
<p>Grupa A: Mexic, Africa de Sud, Coreea de Sud, Danemarca / Macedonia de Nord / Cehia / Irlanda<br/>
Grupa B: Canada, Italia / Irlanda de Nord / Țara Galilor / Bosnia, Qatar, Elveția<br/>
Grupa C: Brazilia, Maroc, Haiti, Scoția<br/>
Grupa D: SUA, Paraguay, Australia, Turcia / România / Slovacia / Kosovo<br/>
Grupa E: Germania, Curacao, Coasta de Fildeș, Ecuador<br/>
Grupa F: Olanda, Japonia, Ucraina / Suedia / Polonia / Albania, Tunisia<br/>
Grupa G: Belgia, Egipt, Iran, Noua Zeelandă<br/>
Grupa H: Spania, Capul Verde, Arabia Saudită, Uruguay<br/>
Grupa I: Franța, Senegal, Irak / Bolivia / Surinam, Norvegia<br/>
Grupa J: Argentina, Algeria, Austria, Iordania<br/>
Grupa K: Portugalia, Noua Caledonie / Jamaica / Congo, Uzbekistan, Columbia<br/>
Grupa L: Anglia, Croația, Ghana, Panama</p>

]]></description>
    </item>
    <item>
      <title>Managerul echipei naționale U20 a lăsat munca la lot pentru a fi director executiv la un club important din Liga 3</title>
      <link>https://www.prosport.ro/fotbal-intern/liga-3/managerul-echipei-nationale-u20-a-lasat-munca-la-lot-pentru-a-fi-director-executiv-la-un-club-important-din-liga-3-20345274</link>
      <description><![CDATA[<img src="https://www.prosport.ro//wp-content/uploads/2025/12/ionut-stancu-Wiliam-Harasim-costin-curelea-ROMANIA-U20-PORTUGALIA-U20-ELITE-LEAGUE-U20-14.11.2024.jpg"/><br/><div class="embeded-wrapper">
<blockquote class="wp-embedded-content" data-secret="MsOtsE4mVw"><p>Managerul echipei naționale U20 a lăsat munca la lot pentru Știința Poli Timișoara. Wiliam Harasim e noul director executiv la club</p></blockquote>
<p><iframe class="wp-embedded-content" data-secret="MsOtsE4mVw" frameborder="0" height="282" marginheight="0" marginwidth="0" sandbox="allow-scripts" scrolling="no" security="restricted" src="https://liga2.prosport.ro/liga-3/wiliam-harasim-e-noul-director-executiv-la-stiinta-poli-timisoara-19374942/embed#?secret=f2bt2E6Le2#?secret=MsOtsE4mVw" title="„Managerul echipei naționale U20 a lăsat munca la lot pentru Știința Poli Timișoara. Wiliam Harasim e noul director executiv la club” – Liga 2" width="500"></iframe></p></div>

]]></description>
    </item>
    <item>
      <title>Gică Popescu a comparat barajul România – Turcia cu unul dintre cele mai mari coșmaruri din istoria națională: „Cine se aștepta atunci să stăm acasă? Lucrurile se pot complica pentru ei!”</title>
      <link>https://www.prosport.ro/fotbal-intern/nationala/gica-popescu-a-comparat-barajul-romania-turcia-cu-unul-dintre-cele-mai-mari-cosmaruri-din-istoria-nationala-cine-se-astepta-atunci-sa-stam-acasa-lucrurile-se-pot-complica-pentru-e-20345487</link>
      <description><![CDATA[<img src="https://www.prosport.ro//wp-content/uploads/2025/12/gica-popescu-a-comparat-barajul-romania-–-turcia-cu-unul-dintre-cele-mai-mari-cosmaruri-din-istoria-nationala-„cine-se-astepta-atunci-sa-stam-acasa-lucrurile-se-pot-complica-pentru-ei.webp"/><br/><p>România se pregătește de următorul test în drumul către Campionatul Mondial din SUA și Mexic, disputat în 2026, iar <span>Gică Popescu a vorbit despre barajul România – Turcia în termeni cât se poate de realiști.</span></p>
<p><span>Fostul căpitan al naționalei pornește de la o idee clară. Pe hârtie, Turcia are avantajul. </span><span>De asemenea, acesta recunoaște că, dacă duelul s-ar fi jucat tur-retur, șansele României ar fi fost „foarte, foarte mici”, tocmai din cauza diferenței de lot și a constanței pe care o cere o dublă manșă. Doar că <span>barajul e într-un singur meci</span>, iar aici, spune el, fotbalul devine imprevizibil.</span></p>
<h2><span>Gică Popescu a comparat barajul România – Turcia</span></h2>
<p><span>Fostul internațional insistă și pe partea psihologică. În fața unei echipe net superioare ca lot, România intră cu a 2-a șansă, și poate produce o surpriză.  </span><span>În același timp, fostul internațional nu sare la calcule. Chiar dacă România ar trece de Turcia, Gică Popescu avertizează că ar urma o finală deloc ușoară.</span></p>
<p>„(n.r meciul cu Turcia) Avem șansa a doua. Dacă am fi jucat în două manșe, aș fi spus că avem șanse foarte, foarte mici, fiind unul singur, merg cu ei și în deplasare, chiar dacă Turcia are o echipă senzațională. Dacă ne luăm după loturi, ar trebui să nu ne mai prezentăm, dar într-un meci se pot întâmpla multe, lucru pe care-l aștept. Turcia poate să prindă o zi proastă, noi o zi foarte bună… Cine se gândea în barajul cu Slovenia că vom sta acasă? Diferența de valoare a fost una foarte mare, dar așa a fost să fie. Deci într-un meci lucrurile se pot complica. Pentru Turcia noi nu avem nimic de pierdut, dar dacă vom pierde acest balaj vom pierde cu o echipă, repet, net superioară din punct de vedere valoric, dacă luăm fiecare jucător în parte. Deci nu avem nimic de pierdut, Jucătorii trebuie să aibă curaj, trebuie să creadă, da, să dovedească că merită să fie la echipa națională. Și nea Mircea să fie inspirat acolo. Dacă trecem de Turcia, vom avea o finală care nu va fi deloc ușoară. Haideți să o luăm pas cu pas, haideți să trecem de Turcia și după aceea să ne facem astfel de calcule, e foarte complicat”, a spus Gică Popescu la evenimentul My Place.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/12/Gica-Popescu.mp4" data-videoid="player_7b57cddccad45dd4dd60c76b2e471305" id="brid_player_7b57cddccad45dd4dd60c76b2e471305" style="aspect-ratio: 16 / 9"></div></div>
<h2><span><b>Ianis Hagi, despre meciul Turcia – România: „Nu există altă variantă!”</b></span></h2>
<p><span>Înaintea de meciul decisiv în drumul către Campionatul Mondial din 2026, <span>Ianis Hagi a transmis un mesaj</span> ferm. </span><span>Internaționalul român spune că obiectivul naționalei este calificarea la Campionatul Mondial. </span></p>
<p><span>„Abia aștept luna martie. Și aici, în Turcia, se vorbește foarte mult despre acest meci. Nici ei nu au mai fost la Mondial de mult timp, din 2002. Suntem conștienți de forța adversarului, dar victoria cu Austria a confirmat că putem bate echipe puternice. Trebuie să ne calificăm, nu există altă variantă</span></p>
<p><span>Primul lucru la care m-am gândit a fost că trebuie să îi batem pe turci și să jucăm finala. Vrem foarte mult să fim în America. Privesc cu optimism partidele din play-off. Turcia este o echipă care seamănă cu noi, un mix de jucători tineri și experimentați. Va fi o dispută frumoasă, dar e doar un pas spre Mondial și nu ne dorim să ne oprim aici”, a declarat Ianis Hagi, potrivit FRF TV.</span></p>
<p> </p>

]]></description>
    </item>
  </channel>
</rss>
