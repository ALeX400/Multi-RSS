<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dan Petrescu a rostit numele celor doi fotbaliști esențiali pentru naționala României: „Când ei joacă bine, funcționează excelent!”</title>
      <link>https://www.prosport.ro/fotbal-intern/nationala/dan-petrescu-a-rostit-numele-celor-doi-fotbalisti-esentiali-pentru-nationala-romaniei-cand-ei-joaca-bine-functioneaza-excelent-20299123</link>
      <description><![CDATA[<img src="https://www.prosport.ro//wp-content/uploads/2025/10/Dan-Petrescu-a-rostit-numele-celor-doi-fotbalisti-esentiali-pentru-nationala-Romaniei-„Cand-ei-joaca-bine-functioneaza-excelenta-1400x933.jpg"/><br/><p>Dan Petrescu, antrenorul care la începutul acestui sezon s-a despărțit de CFR Cluj, a numit cei doi fotbaliști care fac ca naționala României să meargă la turație maximă.</p>
<p>În ciuda faptului că a fost întotdeauna recunoscut drept un tehnician defensiv, acesta a nominalizat doi fotbaliști „de gol”. Mai exact, „Bursucul” consideră că jocul echipei naționale a României merge foarte bine în momentele în care Dennis Man și Valentin Mihăilă sunt, concomitent, pe teren.</p>
<h2><span>Dennis Man și Valentin Mihăilă l-au dat pe spate pe Dan Petrescu: „Fără ei, mai greu”</span></h2>
<p>Cei doi fotbaliști de viteză sunt esențiali pentru reprezentativa lui Mircea Lucescu, apreciază Dan Petrescu.</p>
<p>Acesta a declarat , după meciul cu Austria, câștigat de România cu 1-0, că i-au mai atras atenția în mod special Daniel Bîrligea și Ianis Hagi.</p>
<p>„Mă rog ca Man și Mihăilă să fie sănătoși și în formă! Când ei joacă bine, echipa funcționează excelent. Uitați-vă la toate meciurile: dacă Man și Mihăilă sunt OK, apar rezultate! Dacă nu – mai greu!</p>
<p>Mi-a plăcut mult și Bîrligea. S-a sacrificat pentru echipă, și în atac, și în apărare. Excelent! Toți au jucat excelent, dar cei trei oameni din atac, plus Ianis au fost minunați. Ați văzut și cu el: l-a lăsat pe teren până la final și a scos acea pasă de gol în prelungiri!”, a declarat Dan Petrescu, potrivit <span>GSP</span>.</p>
<h2><span>Mesajul postat de UEFA după ce România a învins „balaurul” Grupei H, Austria</span></h2>
<p>Până la meciul cu România, echipa națională a Austriei reușise să câștige toate partidele jucate în cadrul Grupei H din preliminariile Cupei Mondiale din 2026.</p>
<p>Golul lui Virgil Ghiță, din prelungirile jocului disputat pe Arena Națională din București, a oprit, însă, această serie spectaculoasă a oaspeților. Cei de la UEFA au remarcat acest detaliu și au transmis un mesaj scurt după fluierul de final.</p>
<p>„Recordul de 100% (victorii) al Austriei în Grupa H s-a încheiat, după ce lovitura de cap a lui Virgil Ghiță, din prelungiri, le-a adus gazdelor (România) o victorie cu 1-0, la București”, a scris <span>UEFA</span>.</p>
<p>În urma acestui succes, echipa națională a României a revenit cu șanse reale în calculele pentru ocuparea locului secund al grupei, care duce la baraj. În ultimele două etape, „tricolorii” joacă în deplasare cu Bosnia-Herțegovina pe 15 noiembrie, apoi, trei zile mai târziu, împotriva codașei San Marino.</p>
<p>Reprezentativa condusă de Mircea Lucescu este în acest moment pe locul 3 în Grupa H, cu 10 puncte, la trei în urma Bosniei-Herțegovina și la cinci „lungimi” de liderul Austria.</p>

]]></description>
    </item>
    <item>
      <title>Răzvan Marin îi dă peste nas lui Mircea Lucescu: „Ne-am câștigat acest statut”</title>
      <link>https://www.prosport.ro/fotbal-intern/nationala/razvan-marin-ii-da-peste-nas-lui-mircea-lucescu-ne-am-castigat-acest-statut-20298902</link>
      <description><![CDATA[<img src="https://www.prosport.ro//wp-content/uploads/2025/10/Razvan-Marin-ii-da-peste-nas-lui-Mircea-Lucescu-„Ma-astept-sa-fiu-titular-Mi-am-castigat-acest-statut-scaled-e1760532683903-1400x977.jpg"/><br/><p>Răzvan Marin (29 de ani) a venit cu o nouă replică pentru Mircea Lucescu (80), după ce selecționerul echipei naționale l-a lăsat doar pe banca de rezerve la partidele cu Moldova (2-1) și Austria (1-0) din octombrie.</p>
<p>Mijlocașul grecilor de la AEK Atena este unul dintre jucătorii cu cele mai multe apariții bifate în tricoul primei reprezentative. Din actuala generație, doar Nicolae Stanciu (32) și Vlad Chiricheș (35) îl depășesc.</p>
<h2><span>Răzvan Marin nu se lasă ușor. Ce i-a transmis selecționerului Mircea Lucescu, după ce a fost uitat pe bancă</span></h2>
<p>Răzvan Marin, un titular incontestabil al echipei naționale până nu demult, a fost doar rezervă la partidele din octombrie ale României, cu Moldova și Austria.</p>
<p><span>Mircea Lucescu a încercat să explice absența mijlocașului de la AEK Atena invocând anumite probleme medicale</span> și lipsa pregătirii fizice corespunzătoare din cauza acestora.</p>
<p>Însă, <span>Răzvan Marin l-a contrazis vehement și l-a acuzat că minte: „Să spună direct dacă nu sunt bun, nu că sunt accidentat!”</span>, a transmis mijlocașul lui AEK Atena, printre altele, într-o primă reacție.</p>
<p>Răzvan Marin nu se lasă ușor și a revenit cu noi declarații. De data aceasta, fotbalistul și-a spus oful și a lăsat de înțeles că se simte nedreptățit pentru faptul că a fost scos din „primul 11”:</p>
<p>„Mă aștept să fiu (n.r. – titular). Cumva ne-am și câștigat acest statut în timp, nu suntem doar noi (n.r. – el și Stanciu). Dennis Man, Burcă, Rațiu. Sunt mulți jucători care și-au câștigat în timp un anumit statut la echipa națională. Depinde și de forma fiecărui jucător în parte. În ultima perioadă, am avut evoluții bune la echipele de club, la națională, unde ne-am calificat la EURO și am câștigat Liga Națiunilor. Am jucat tot timpul bine și am avut rezultate. Au fost 4 goluri din penalty, doar două din acțiune. A contat mai puțin asta pentru mine (n.r. – că a fost golgheter). Tot timpul am zis că am vrut să ajut echipa națională prin pase de gol, prin evoluții bune ca să ajungem acolo unde ne dorim. Cum e acum Campionatul Mondial. Sunt și acum șanse să mergem la Mondial”, a declarat Răzvan Marin, potrivit <span>Digisport.ro</span>.</p>
<h2><span>Va răspunde prezent tuturor convocărilor</span></h2>
<p>Pe de altă parte, Răzvan Marin a ținut să asigure că nu se gândește la o decizie radicală, precum cea luată recent de Alexandru Mitriță. Din același motiv, nemulțumit fiind că nu e utilizat îndeajuns de mult, fostul mijlocaș al Universității Craiova s-a retras de la echipa națională.</p>
<p>„Nu se schimbă dragostea mea pentru națională. Voi fi disponibil când se va apela la mine. Dacă voi fi chemat în continuare, nu se pune problema să refuz. Nu m-am gândit la așa ceva. Atât timp cât sunt sănătos și joc și se apelează la mine, bine, dacă nu, nu. Jucăm pentru România, nu pentru mine, pentru Nicu (n.r. – Stanciu) sau Ianis (n.r. – Hagi). Joc în primul rând pentru toată țara, pentru milioane de suporteri care sunt tot timpul alături de noi. Ați văzut că la meciul cu Austria au fost senzaționali”, a completat Răzvan Marin.</p>
<p>În cele 70 de partide pe care le-a jucat pentru prima reprezentativă, Răzvan Marin a contribuit, printre altele, cu 12 goluri. Așa cum am precizat deja, din actuala generație e unul dintre cei mai utilizați fotbaliști. Doar Nicolae Stanciu, cu 84 de apariții bifate în tricoul primei reprezentative, și Vlad Chiricheș, cu 78, îl depășesc. Însă, Răzvan Marin e cu aproape trei ani mai tânăr decât Nicolae Stanciu și cu 6 decât Vlad Chiricheș. Așadar, el și Stanciu visează să atingă, de ce nu, borna celor 100 de partide jucate pentru naționala mare. În acest club select, conform <span>Transfermarkt</span>, se regăsesc Dorinel Munteanu (134), Gică Hagi (124), Gică Popescu (116), Răzvan Raț (113) și Laszlo Boloni (101).</p>

]]></description>
    </item>
    <item>
      <title>Atacantul Rapidului poate distruge visul României de a juca la Mondial: „Îmi doresc să fiu acolo”. EXCLUSIV</title>
      <link>https://www.prosport.ro/fotbal-intern/nationala/atacantul-rapidului-poate-distruge-visul-romaniei-de-a-juca-la-mondial-imi-doresc-sa-fiu-acolo-exclusiv-20298969</link>
      <description><![CDATA[<img src="https://www.prosport.ro//wp-content/uploads/2025/10/Atacantul-Rapidului-poate-distruge-visul-Romaniei-de-a-juca-la-Mondial-„Imi-doresc-sa-fiu-acolo.-EXCLUSIV-scaled-e1760537443864-1400x849.jpg"/><br/><p>Un atacant de Superliga poate distruge visele echipei naționale a României de a se califica la CM 2026. Elvir Koljic, atacantul bosniac de la Rapid București, este pregătit să ajute reprezentativa țării sale natale să bage bețe în roate „tricolorilor” în cursa pentru locul 2 al Grupei H.</p>
<p>Luna octombrie a adus două rezultate bune pentru Lucescu&amp;Co., o victorie cu Republica Moldova, sub privirile a peste 11.000 de fani, scor 2-1, precum și o victorie cu tribunele arhipline cu Austria, scor 1-0, prin golul minune al lui Virgil Ghiță. Totuși, <span>„tricolorii” trebuie să transpire serios luna viitoare pentru a urca pe locul 2</span>, care merge în barajul de calificare pentru CM 2026.</p>
<h2><span>Elvir Koljic taie speranțele României de a prinde barajul pentru CM 2026</span></h2>
<p>Elvir Koljic, fost jucător al naționalei Bosniei &amp; Herțegovina, este de părere că România ar putea avea o misiune dificilă în țara sa natală, în meciul care se va disputa la Zenica. <span>„Tricolorii” au nevoie de victorie pentru a obține locul 2</span> al grupei și, implicit, calificarea la barajul pentru CM 2026.</p>
<p>„(n.r. Ce ar însemna să revii la naționala Bosniei chiar în meciul cu România?) Cu siguranță îmi doresc să fiu acolo. Am fost, știu cum e, ce am simțit atunci și cu ce jucători am jucat. Să joci cu Dzeko sau Pjanic e ceva uau. Depinde și de mine.</p>
<p>Dacă joc bine și marchez în meciurile astea, până atunci, e o mare posibilitate să fiu acolo. Și ei au nevoie de jucători care sunt în formă. Aș dori să se califice amândouă, dacă se poate”, a declarat Elvir Koljic, pentru <span>Prosport</span>, la „Exclusiv Rapid”.</p>
<p>Ultima apariție a lui Elvir Koljic în tricoul naționalei Bosniei &amp; Herțegovina a fost în urmă cu 5 ani. Fotbalistul bosniac a fost convocat în luna septembrie a anului 2020 pentru o „dublă” a țării sale cu Italia și Polonia. Rapidistul a oferit chiar și o pasă de gol în meciul cu polonezii.<br/>
<iframe allowfullscreen="allowfullscreen" frameborder="0" height="315" src="https://www.youtube.com/embed/C5hRheCxhqU?si=vfk7Ex0URg5I_GwE" title="YouTube video player" width="560"></iframe></p>
<h2><span>Elvir Koljic, surprins de lipsa rapidiștilor din echipa națională a României</span></h2>
<p>Atacantul bosniac s-a declarat surprins de faptul că unii dintre jucătorii Rapidului nu s-au aflat nici măcar pe bancă împotriva Austriei, printre care Cristi Manea și Alexandru Dobre. Un alt nume din Giulești uitat de „Il Luce” este Alexandru Pașcanu, fundaș central de 27 de ani.</p>
<p>„(n.r. Cu cine ai face schimb de tricouri, dintre Manea, Dobre și Pașcanu?) Cu toți, dacă se poate. (n.r. Te-a surprins că Manea și Dobre n-au fost în lot la meciul cu Austria?) Sincer, m-a surprins când am văzut că nu sunt în lot”, a mai spus fotbalistul bosniac de la Rapid.</p>

]]></description>
    </item>
    <item>
      <title>Mircea Lucescu, despre salariul pe care îl ia de la Răzvan Burleanu ca selecționer: „E umilitor”</title>
      <link>https://www.prosport.ro/fotbal-intern/nationala/mircea-lucescu-despre-salariul-pe-care-il-ia-de-la-razvan-burleanu-ca-selectioner-e-umilitor-20298825</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-despre-salariul-pe-care-il-ia-de-la-Razvan-Burleanu-ca-selectioner-„E-umilitor-1400x1050.jpg"/><br/><p>Mircea Lucescu (80 de ani) se află la al doilea mandat de selecționer al „tricolorilor”, iar salariul pe care îl ia de la Răzvan Burleanu, șeful FRF, este în opinia sa unul „umilitor”, însă nu a vrut să spună și care este acesta.</p>
<p>Lucescu a preluat banca tehnică vara trecută, după ce Edi Iordănescu a decis să ia o pauză, în ciuda unui parcurs bun al naționalei, pe care a numit-o „<span>Generația de Suflet</span>”.</p>
<p>Sub comanda lui Lucescu, România a avut opt meciuri, din care două au fost amicale, iar în cele contând pentru preliminariile CM 2026 a câștigat patru, cel mai recent fiind succesul cu Austria, de pe 12 octombrie. România se află pe locul 3 în Grupa H, cu 10 puncte, podiumul fiind completat de Austria (15 puncte) și Bosnia-Herțegovina (13 puncte).</p>
<h2><span>Mircea Lucescu, sincer despre salariul pe care îl ia de la FRF</span></h2>
<p>Selecționerul Mircea Lucescu a vorbit despre salariul pe care îl ia de la FRF, unde șef este Răzvan Burleanu, și susține că este unul „umilitor”, dar fără să facă vreo precizare legată de suma pe care o primește.</p>
<p>„Nu vă spun. E umilitor dacă vă spun. Aș vrea să mai spun ceva. Mi s-a reproșat că la conferințele de presă nu vorbesc. Eu vorbesc pentru absolut toată lumea. Nu răspund la întrebări care nu-și au rostul. Nu vreau să se nască polemici. Eu vreau să fiu clar și să argumentez. Nu pot să dau suporterilor lucruri false, negândite”, a spus Mircea Lucescu, pentru <span>Fanatik</span>.</p>
<p>Potrivit lui Horia Ivanovici, cel care l-a întrebat pe Lucescu despre salariul pe care îl primește de la FRF, acesta ar fi de aproximativ 25.000 de euro pe lună. „Eu așa știu că plătește Burleanu”, a afirmat Ivanovici.</p>
<p>Suma este una mică față de salariile pe care le-a primit legendarul antrenor pe vremea când era la Șahtior Donețk, unde câștiga 4 milioane de euro pe an.</p>
<h2><span>România, încă două meciuri în preliminariile CM 2026</span></h2>
<p>Obiectivul pentru care în august 2024 Mircea Lucescu a semnat contractul de preluare al naționalei este acela de a-i califica pe „tricolori” la CM 2026, competiție la care România nu a mai fost prezentă din 1998.</p>
<p>România mai are de disputat două meciuri din actuala campanie de calificare, cu Bosnia (15 noiembrie, în deplasare) și cu San Marino (18 noiembrie, acasă).</p>
<p>Mircea Lucescu este încrezător în capacitatea jucătorilor săi de a câștiga următorul meci, unul foarte important și pentru care <span>tehnicianul este dispus să riște totul</span>. „Nu trebuie să rămânem ancorați de un meci (n.r victoria cu Austria). Ar fi extrem de dureros să rămână izolată partida asta. Vom câștiga în Bosnia”, a declarat Mircea Lucescu.  În tur, Bosnia a câștigat cu 1-0, gol marcat în minutul 14 al meciului. În turul cu San Marino, România a câștigat, categoric, cu 5-1.</p>
<ul>
<li>Primul mandat de selecționer al naționalei a fost în perioada 1981-1986, la numai doi ani de la debutul său în antrenorat. În timpul primului său mandat, Lucescu a reușit să ducă România la Campionatul European din 1984, dintr-o grupă cu Italia, Suedia, Cehoslovacia și Cipru.</li>
</ul>

]]></description>
    </item>
    <item>
      <title>Fotbalistul pe care Mircea Lucescu l-a ridicat în slăvi după România – Austria. Nu e Ianis Hagi!</title>
      <link>https://www.prosport.ro/fotbal-intern/nationala/fotbalistul-pe-care-mircea-lucescu-l-a-ridicat-in-slavi-dupa-romania-austria-nu-e-ianis-hagi-20298879</link>
      <description><![CDATA[<img src="https://www.prosport.ro//wp-content/uploads/2025/10/Fotbalistul-pe-care-Mircea-Lucescu-l-a-ridicat-in-slavi-dupa-Romania-–-Austria.-Nu-e-Ianis-Hagi-scaled-e1760530811234-1400x834.jpg"/><br/><p>Mircea Lucescu (80 de ani) a făcut o nouă analiză a partidei România – Austria 1-0, care ne-a redat speranțele pentru o posibilă calificare la Campionatul Mondial din 2026, și a ridicat în slăvi un fotbalist.</p>
<p>Selecționerul naționalei l-a descris pe jucător drept „extraordinar” și a spus că acesta a avut „rolul cel mai important” în victoria de pe Arena Națională.</p>
<h2><span>Marius Marin e fotbalistul care l-a cucerit pe Mircea Lucescu la partida România – Austria 1-0</span></h2>
<p>Duminică, 12 octombrie 2025, România a învins-o pe Austria pe Arena Națională, scor 1-0, și a reaprins speranțele în rândul suporterilor cu privire la o potențială calificare la Campionbatul Mondial.</p>
<p><span>Ianis Hagi a fost desemnat omul meciului</span> de specialiștii de la Sofascore, cu o notă de 7.6, după ce în minutul 90+5, la una dintre ultimele faze, a trimis o centrare excelentă în careu. Mingea l-a găsit perfect plasat pe Virgil Ghiță, care a reluat cu capul la colțul lung și l-a învins pe goalkeeperul austriac.</p>
<p>Ianis Hagi a cules mai toți laurii după meciul de pe Arena Națională, mai ales după ce a purtat și banderola de căpitan pe braț, însă <span>Mircea Lucescu a avut</span> un alt favorit din tabăra României. Pus în postura de a reanaliza disputa câștigată cu Austria, selecționerul a spus că fotbalistul care a făcut diferența duminică seară a fost mijlocașul Marius Marin, legitimat la Pisa, în Serie A.</p>
<p>„Rolul cel mai important l-a avut Marius Marin. El a fost extraordinar! Pot să spun că randamentul cel mai important pentru echipă el l-a dat. El a fost cel mai important om, acoperea și în dreapta, la Laimer, pentru că Dragomir a avut un rol esențial. La Viena, Răzvan Marin nu a putut să îl oprească pe Laimer. De data asta, cu o capacitate fizică superioară și o intensitate a duelurilor, l-a anihilat Dragomir pe Laimer, care este un jucător de 70-80 de milioane de euro. Dacă se întorcea Laimer în zonă centrală, nu se ducea drept, pentru că întotdeauna juca pe Alaba. Îl abandonai, mergea Bîrligea să îl închidă și mergea tare de tot pe Alaba. După venea imediat Marius Marin pe Laimer și îl bloca. A făcut lucrul acesta și în stânga, dar și în dreapta. A fost, așa cum spun eu, ca un «ștergător de parbriz», a ras tot Marius Marin. Acolo îți trebuie un simț al jocului, o disponibilitate de sacrificiu, o inteligență. Trebuie să știi când să pleci dintr-o parte și vii în cealaltă”, a declarat Mircea Lucescu, potrivit <span>Fanatik</span>.</p>
<h2><span>Ce notă a primit Marius Marin din partea Sofascore</span></h2>
<p>Marius Marin a fost și el printre remarcații specialiștilor de la <span>Sofascore</span>, însă nu s-a regăsit în fruntea listei. După Ianis Hagi, notat cu 7.6, următoarele calificative le-au aparținut lui Dennis Man și Virgil Ghiță, 7.5, respectiv 7.4. Au urmat apoi Andrei Burcă și Andrei Rațiu, ambii cu 7.2, pentru ca ulterior să vină Marius Marin și Alex Chipciu, cu note de 7.0.</p>
<p>Mai jos toate notele:</p>
<ul>
<li>Ionuț Radu – 7.1</li>
<li>Andrei Rațiu – 7.2</li>
<li>Mihai Popescu – 6.7</li>
<li>Andrei Burcă – 7.2</li>
<li>Alex Chipciu – 7</li>
<li>Marius Marin – 7</li>
<li>Vlad Dragomir – 6.4</li>
<li>Ianis Hagi – 7.6</li>
<li>Dennis Man – 7.5</li>
<li>Valentin Mihăilă – 6.7</li>
<li>Daniel Bîrligea – 6.7</li>
<li>Virgil Ghiță – 7.4</li>
<li>Louis Munteanu – 6.5</li>
</ul>
<p>„Nu a mai ieșit în lateral, i-am reproșat că în două meciuri am luat golul pe zona centrală, acolo unde ar fi trebuit să fie el. Pe mine nu mă interesează să ataci lateralul, ci să rămână în zonă. Primul gol luat cu Austria a fost din zona centrală. Nu era el de vină atunci, pentru că era în marcaj. Indiferent unde apare el, celălalt mijlocaș trebuie să vină în zona centrală. Așa s-a întâmplat și ieri, a ieșit de câteva ori Marin, dar a venit Hagi și i-a acoperit locul. A fost o fază la care a venit Dragomir, a recuperat o minge și tot stadionul a început să aplaude”, a completat Mircea Lucescu, potrivit aceleiași surse.</p>

]]></description>
    </item>
  </channel>
</rss>
