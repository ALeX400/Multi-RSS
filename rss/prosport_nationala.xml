<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali atacă metodele lui Mircea Lucescu de la națională: „Când vin de acolo sunt praf, sunt distruși!”</title>
      <link>https://www.prosport.ro/fotbal-intern/nationala/gigi-becali-ataca-metodele-lui-mircea-lucescu-de-la-nationala-cand-vin-de-acolo-sunt-praf-sunt-distrusi-20331759</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-ataca-metodele-lui-Mircea-Lucescu-de-la-nationala-„Cand-vin-de-acolo-sunt-praf-sunt-distrusi-1400x785.jpg"/><br/><p>Dacă înainte vreme se lamenta că jucătorii de la FCSB chemați la națională nu sunt folosiți în meciuri oficiale, acum Gigi Becali a ajuns să critice metodele lui Mircea Lucescu.</p>
<p>Latifundiarul din Pipera este deranjat de faptul că Mircea Lucescu îi obosește prea mult pe jucători, la acțiunile echipei naționale.</p>
<h2><span>Gigi Becali spune că jucătorii de la FCSB vin de la naționala lui Mircea Lucescu distruși</span></h2>
<p>În cea mai recentă acțiune a echipei naționale, Mircea Lucescu a convocat 5 fotbaliști de la FCSB pentru meciurile cu Bosnia-Herțegovina (1-3 în deplasare) și <span>San Marino (7-1 acasă)</span>, ultimele din preliminariile pentru Campionatul Mondial din 2026, organizat de Statele Unite ale Americii, Canada și Mexic.</p>
<p>Este vorba despre portarul Ștefan Târnovanu și jucătorii de câmp, Darius Olaru, Daniel Bîrligea, David Miculescu şi Florin Tănase, Becali dând de înțeles că toți au probleme fizice după ce au revenit la FCSB.</p>
<p>„Sunt oameni pe care îi respect prea mult, cum e Mircea Lucescu. Dar lucrurile astea trebuie să le ştiţi. Când vin de la echipa naţională, sunt praf. De ce? Nu ştiu. Nu vreau să spun că are Lucescu ceva, dar ei vin praf de la echipa naţională. Sunt distruşi.</p>
<p>Părerea mea e aşa: antrenorul echipei naţionale trebuie să aibă o muncă mult mai complexă, legătura cu toate cluburile, cu preşedinţi, cu preparatori sau antrenori. Să ştie ce pregătiri au făcut şi să ia legatura cu specialişti, mai ales la cluburile care dau 4-5 jucători”, a precizat patronul campioanei FCSB, potrivit <span>DigiSport</span>.</p>
<h2><span>Cu Bosnia-Herțegovina și San Marino, cele mai multe minute dintre jucătorii de la FCB le-a jucat Bârligea, 128 de minute</span></h2>
<p>În meciul cu Bosnia-Herțegovina, pierdut de „tricolori” cu 1-3, după ce ce la pauză era 1-0 <span>în urma reușitei lui Bîrligea din minutul 17</span>, Mircea Lucescu l-a folosit pe atacant până în minutul 65, când l-a trimis în locul lui pe Drăguș, pe Miculescu în ultimul sfert de oră și pe Tănase din minutul 90+3.</p>
<p>În victoria clară cu San Marino de la București, de la FCSB au jucat Târnovanu (integralist), Olaru (a doua repriză), Tănase și Bîrligea (ambii până în minutul 63).</p>
<p>„La echipa mare nu s-au cerut informaţii. Nu ar rost să vorbim mai profund. Trebuie să aibă la naţională specialişti, care să ia legătura cu cei de la club. Nu mai merge cu aleargă 20 de kilometri, acum totul e cu inteligenţă artificială. Trebuie specialişti.</p>
<p>Am întrebat ce se întâmplă, nu mai au aceeaşi atitudine. Asta mi-au spus: când vin de la echipa naţională, aşa sunt. Eu nu sunt specialist să mă interesez ce face Lucescu. Nu îmi dau seama. La toate echipele am înţeles că se întâmplă aşa. Cum a spus Mustaţă, voi trebuie să o scoateţi”, a mai spus Gigi Becali.</p>

]]></description>
    </item>
    <item>
      <title>Kopic e gata să fie noul selecționer al României. Reacția croatului despre o ofertă de a-l înlocui pe Mircea Lucescu</title>
      <link>https://www.prosport.ro/fotbal-intern/nationala/kopic-e-gata-sa-fie-noul-selectioner-al-romaniei-reactia-croatului-despre-o-oferta-de-a-l-inlocui-pe-mircea-lucescu-20331604</link>
      <description><![CDATA[<img src="https://www.prosport.ro//wp-content/uploads/2025/11/Kopic-e-gata-sa-fie-noul-selectioner-al-Romaniei.-Reactia-croatului-despre-o-oferta-de-a-l-inlocui-pe-Mircea-Lucescu-1400x784.jpg"/><br/><p>Antrenorul croat al lui Dinamo, Zeljko Kopic, a reacționat imediat în legătură cu posibilitatea de a-l înlocui pe Mircea Lucescu la naționala României.</p>
<p>Naționala de fotbal a României va juca, în martie, barajul pentru CM 2026. Mircea Lucescu nu a spus explicit că va fi bancă, iar Kopic a vorbit despre acest subiect.</p>
<h2><span>Ce spune Zeljko Kopic despre oferta de a deveni noul selecționer al României</span></h2>
<p>Pe 26 martie, naționala de fotbal a <span>României va juca, în deplasare, cu Turcia</span>, în semifinala barajului de calificare la Campionatul Mondial organizat anul viitor de Statele Unite ale Americii, Canada și Mexic între 11 iunie și 19 iulie.</p>
<p>Selecționerul Mircea Lucescu nu a spus explicit dacă va fi pe banca tehnică a naționalei României, motiv pentru care unul dintre numele luate în calcul pentru a-l înlocui este croatul Zeljko Kopic, actualul tehnician al lui Dinamo. Acesta, însă, spune că este concentrat pe munca de la echipa alb-roșie.</p>
<p>„În primul rând sunt mândru să fiu în mijlocul unor asemenea discuții. Pentru mine este important pentru că este încă un semn de apreciere, înseamnă că am reușit lucruri pozitive în fotbalul românesc.</p>
<p>Dar în prezent, domnul Mircea Lucescu este selecționerul echipei naționale a României. Eu sunt satisfăcut și fericit să fiu într-un astfel de context, dar concentrarea mea este numai pe ceea ce am de făcut la Dinamo”, a spus el.</p>
<h2><span>Kopic ar fi al treilea străin care antrenează naționala României</span></h2>
<p>De când a venit la Dinamo, la începutul lunii decembrie a anului 2023, Kopic a făcut o treabă mai mult decât bună, în contextul în care oficialii grupării i-au prelungit înțelegerea până în vara lui 2028.</p>
<p>Faptul că a mizat pe foarte mulți tineri este amănuntul care poate conta mult în decizia lui Răzvan Burleanu, președintele Federației Române de Fotbal, <span>de a-i propune lui Kopic funcția de selecționer</span>.</p>
<p>De-a lungul timpului, naționala de fotbal a țării noastre a avut doar doi selecționeri străini. Austriacul Josef Uridil a antrenat interimar un singur meci al „tricolorilor”. Pe 29 aprilie 1934, echipa României învingea Iugoslavia cu 2-1 în preliminariile pentru CM din 1934.</p>
<p>Al doilea a fost germanul Christoph Daum, între 7 iulie 2016 și 14 septembrie 2017. Când a preluat naționala, Daum nu mai antrenase de doi ani. Pe banca tehnică a României a avut 3 victorii, 3 egaluri și 4 înfrângeri, dar „tricolorii” au ratat calificarea la CM din 2018, organizat în Rusia.</p>
<p>Echipa țării noastre România a terminat Grupa E preliminară pe locul 4, cu 13 puncte, adunate din 3 victorii și 4 remize, după Polonia (25 de puncte), Danemarca (20 de puncte) și Muntenegru (16 puncte), dar înaintea Armeniei (7 puncte) și Kazahstanului (3 puncte). Victoriile au fost cu Armenia, în deplasare (5-0) și acasă (1-0), și Kazahstan, acasă (3-1).</p>

]]></description>
    </item>
    <item>
      <title>Mircea Lucescu a luat decizia. Nu mai ajunge la tragerea la sorți pentru grupele Campionatului Mondial</title>
      <link>https://www.prosport.ro/fotbal-intern/nationala/mircea-lucescu-a-luat-decizia-nu-mai-ajunge-la-tragerea-la-sorti-pentru-grupele-campionatului-mondial-20331596</link>
      <description><![CDATA[<img src="https://www.prosport.ro//wp-content/uploads/2025/11/Mircea-Lucescu-a-luat-decizia.-Nu-mai-ajunge-la-tragerea-la-sorti-pentru-grupele-Campionatului-Mondial.jpg"/><br/><p>Peste câteva zile va avea loc tragerea la sorți pentru grupele Campionatului Mondial, dar Mircea Lucescu a decis să nu participe la acest eveniment.</p>
<p>Au rămas mai puțin de șase luni până la startul unei noi ediții a Campionatului Mondial. Deși nu s-au decis oficial toate cele 48 de participante, FIFA organizează la finalul acestui an evenimentul la care se vor decide participantele din cele 12 grupe. România încă își joacă șansa la baraj și FRF a primit invitații pentru a lua parte la tragerea la sorți. Mircea Lucescu a preferat să refuze invitația din cauza distanței mult prea mari până la Washington.</p>
<h2><span>Mircea Lucescu nu participă la tragerea la sorți pentru Campionatul Mondial</span></h2>
<p>Ajuns la 80 de ani, <span>selecționerul României a informat </span>Federația Română de Fotbal că nu va putea merge la tragerea la sorți pentru Cupa Mondială de anul viitor. Evenimentul va avea loc vinerea viitoare, 5 decembrie, la Washington. Drumul e foarte lung până în SUA, astfel că selecționerul a decis să urmărească de acasă tragerea la sorți, anunță <span>Golazo</span>.</p>
<p>Peste 12 ore ar trebui să petreacă în avion pe ruta Istanbul – Washington. Operația suferită la șold anul trecut i-ar crea un disconfort destul de mare să stea pe scaun atât de mult timp, astfel că va fi marea absență a „tricolorilor” din SUA.</p>
<blockquote><p>„Sunt operat de coxartroză la ambele șolduri, ar fi efectiv un efort ieșit din comun să merg până în SUA doar pentru tragerea la sorți”, le-ar fi transmis selecționerul șefilor de la FRF.</p></blockquote>
<p>România nu s-a calificat, momentan, la Campionatul Mondial organizat de SUA, Mexic și Canada. Totuși, tricolorii păstrează șanse mari de calificare la baraj, acolo unde vor întâlni Turcia.</p>
<p>Președintele FIFA Giani Infantino și-ar fi dorit să aibă la eveniment toți cei 64 de selecționeri ai echipelor deja calificate, sau care sunt în curs de calificare la Mondial.</p>
<p>Va fi prima ediție a Campionatului Mondial la care vor lua parte 48 de naționale, cu 24 de echipe mai mult decât la ediția precedentă din Qatar.</p>
<p>Din delegația României la Washington vor face parte președintele Răzvan Burleanu, secretarul general Radu Vișan, team-managerul naționalei Cătălin Gheorghiu și ofițerul de presă Cătălin Popescu.</p>
<h2><span>România, în urna a 4-a la Cupa Mondială</span></h2>
<p>În cazul în care va obține biletele pentru SUA, România va avea o misiune dificilă deoarece este în ultima urnă valorică. Ar putea pica într-o grupă dificilă cu Franța, Croația, Norvegia, sau ar putea evita „coloșii” și ar prinde o grupă mai accesibilă din care ar putea face parte Canada, Iran și Panama.</p>
<ul>
<li>Urna 1: Canada, Mexic, Statele Unite, Spania, Argentina, Franţa, Anglia, Brazilia, Portugalia, Olanda, Belgia, Germania;</li>
<li>Urna 2: Croaţia, Maroc, Columbia, Uruguay, Elveţia, Japonia, Senegal, Iran, Coreea de Sud, Ecuador, Austria, Australia;</li>
<li>Urna 3: Norvegia, Panama, Egipt, Algeria, Scoţia, Paraguay, Tunisia, Cote d’Ivoire, Uzbekistan, Qatar, Africa de Sud;</li>
<li>Urna 4: Iordania, Capul Verde, Ghana, Curacao, Haiti, Noua Zeelandă, câştigătoarele turneelor play-off europene A, B, C şi D, câştigătoarele turneului play-off al FIFA 1 şi 2.</li>
</ul>
<h2><span>România își joacă ultima șansă pentru biletele la Cupa Mondială</span></h2>
<p>După eșecul cu Bosnia, „tricolorii” au risipit orice șansă de a termina grupa pe locul secund, astfel că întâlnesc în primul meci din play-off un adversar mult mai bine cotat, Turcia. În cazul în care vor reuși să obțină a 15-a victorie în fața naționalei Semilunei, <span>se vor putea duela</span> cu câștigătoarea dintre Slovacia și Kosovo.</p>
<p> </p>

]]></description>
    </item>
    <item>
      <title>Zeljko Kopic, bomba lui Răzvan Burleanu pentru naționala României? Antrenorul lui Dinamo, pe lista posibililor înlocuitori ai lui Mircea Lucescu</title>
      <link>https://www.prosport.ro/fotbal-intern/nationala/zeljko-kopic-bomba-lui-razvan-burleanu-pentru-nationala-romaniei-antrenorul-lui-dinamo-pe-lista-posibililor-inlocuitori-ai-lui-mircea-lucescu-20330548</link>
      <description><![CDATA[<img src="https://www.prosport.ro//wp-content/uploads/2025/11/Zeljko-Kopic-bomba-lui-Razvan-Burleanu-pentru-nationala-Romaniei-Antrenorul-lui-Dinamo-pe-lista-posibililor-inlocuitori-ai-lui-Mircea-Lucescu-scaled-e1764251568685-1400x921.jpg"/><br/><p>Zeljko Kopic, unul dintre antrenorii străini care au impresionat în Superligă, ar putea fi bomba pregătită de Răzvan Burleanu pentru a conduce destinele echipei naționale a României. Antrenorul lui Dinamo ar fi intrat pe lista scurtă de înlocuitori ai lui Mircea Lucescu.</p>
<p>Un nou selecționer străin ar putea veni pe banca echipei naționale, după mandatul mai puțin reușit al neamțului Christoph Daum. Tehnicianul care ar fi intrat recent pe lista scurtă a federalilor este Zeljko Kopic, care <span>reușește adevărate minuni cu echipa din „Ștefan cel Mare”</span>.</p>
<h2><span>Zeljko Kopic, al doilea selecționer străin din „era Răzvan Burleanu”?</span></h2>
<p>Ajuns la vârsta de 80 de ani, Mircea Lucescu se pregătește de plecarea de pe banca echipei naționale. Tehnicianul își va termina mandatul vara viitoare, indiferent dacă îi va califica pe „tricolori” la Cupa Mondială 2026 sau nu. Totuși, federalii iau în calcul o posibilă plecare prematură a lui „Il Luce”.</p>
<p>În cazul în care acest lucru se va întâmpla, <span>FRF ia în calcul să îl instaleze pe Zeljko Kopic pe banca naționalei </span>pentru barajul de Liga Națiunilor. Pe data de 26 martie, „tricolorii” se vor deplasa la Istanbul pentru meciul cu Turcia, din semifinalele „Final Four”.</p>
<p>Conform <span>lagazzetta</span>, Răzvan Burleanu are o listă formată din trei posibili selecționeri, iar Zeljko Kopic este pe ea, alături de doi antrenori liberi de contract, Edward Iordănescu și Mirel Rădoi. Ultimii doi au mai fost în postura de a antrena echipa națională a României.</p>
<p>Un detaliu care l-ar putea propulsa pe Kopic pe banca naționalei este viziunea sa de viitor. Croatul mizează pe fotbaliști români tineri, motiv pentru care ar putea pune bazele unei noi generații. Totuși, o problemă majoră ar putea fi clauza de reziliere pe care acesta o are la Dinamo, formație cu care este sub contract până în 2028.</p>
<h2><span>Christoph Daum, eșec major pentru Răzvan Burleanu</span></h2>
<p>Decedat în vara anului trecut, Christoph Daum a rămas o pată importantă în CV-ul lui Răzvan Burleanu. Cel din urmă a girat pentru antrenorul neamț în anul 2016, după o pauză de doi ani de antrenorat. Cu acesta pe bancă, „tricolorii” au obținut 3 victorii, 3 egaluri și 4 înfrângeri.</p>
<p>Echipa națională a ratat atunci calificarea la Campionatul Mondial din anul 2018, organizat în Rusia. România s-a aflat în grupă cu Muntenegru, pe care nu a bătut-o în niciun meci, Armenia, Kazahstan, Polonia și Danemarca.</p>

]]></description>
    </item>
    <item>
      <title>O forță a Europei, care a băgat peste 400 de milioane de euro în transferuri, îl vrea pe Baiaram de la Craiova!</title>
      <link>https://www.prosport.ro/fotbal-intern/superliga/o-forta-a-europei-care-a-bagat-peste-400-de-milioane-de-euro-in-transferuri-il-vrea-pe-baiaram-de-la-craiova-20330511</link>
      <description><![CDATA[<img src="https://www.prosport.ro//wp-content/uploads/2025/11/O-forta-a-Europei-care-a-bagat-peste-400-de-milioane-de-euro-in-transferuri-il-vrea-pe-Baiaram-de-la-Craiova.webp"/><br/><p>Ștefan Baiaram (22 de ani), unul dintre cei mai curtați internaționali din Superliga României, ar fi intrat pe radarul unei forțe a Europei, care în ultimele sezoane a băgat peste 400 de milioane de euro în transferuri.</p>
<p>Însă, rezultatele se văd, deoarece în actuala campanie de UEFA Champions League, echipa se luptă pentru accederea în optimile de finală.</p>
<h2><span>Galatasaray, formația care a plătit 75 de milioane de euro doar pe Osimhen, se interesează de Baiaram de la Craiova</span></h2>
<p>După un început de lună noiembrie mai timid, în care a legat trei partide consecutive fără să înscrie sau să paseze decisiv, <span>Ștefan Baiaram a renăscut sub comanda antrenorului Filipe Coelho</span> și a ieșit din nou la rampă.</p>
<p>Mai întâi a lovit la echipa națională, în partida România – San Marino 7-1, cu un gol și cu un assist, după care a contribuit cu o reușită foarte importantă în etapa precedentă din Superliga, în care Universitatea Craiova a învins-o pe FC Argeș cu 2-1.</p>
<p>Revenirea în prim-plan a lui Ștefan Baiaram a adus la pachet și zvonurile despre un potențial transfer al internaționalului român. În debutul sezonului, atunci când înscria pe bandă rulantă pentru olteni, numele lui Baiaram era asociat cu multiple oferte și se vehicula că Mihai Rotaru ar putea încasa 7 milioane de euro în schimbul lui.</p>
<p><span>Turcii au părut să fie cei mai insistenți în privința lui Baiaram</span> și se pare că tot ei îi dau târcoale și acum, la final de lună noiembrie. Potrivit portalului <span>A Spor</span>, Galatasaray l-ar fi trecut pe lista de potențiale transferuri și ar fi gata să înainteze o ofertă chiar în ianuarie.</p>
<p>Conform sursei citate, antrenorul Okan Buruk are ceva bătăi de cap din cauza accidentărilor și ar dori să întărească ofensiva cu o achiziție nu tocmai costisitoare. Iar printre fotbaliștii cu mare potențial care i-au fost propuși se numără și starul Universității Craiova.</p>
<p>Partea mai puțin bună pentru Ștefan Baiaram este că ar avea rivali serioși pe post. Pe poziția de aripă stânga, turcii se bazează în prezent pe Bariș Yilmaz, viitor adversar al României la barajul pentru Mondial, și pe Roland Sallai, de asemenea o piesă importantă la nivelul naționalei, doar că al celei din Ungaria.</p>
<h2><span>Banii nu sunt o problemă la Galatasaray</span></h2>
<p>Mihai Rotaru a mai făcut afaceri cu Galatasaray în trecut și a reușit să obțină de la gruparea Cim Bom impresionanta sumă de 6.5 milioane de euro. Este vorba despre banii pe care turcii i-au plătit, în iulie 2021, pentru achiziția lui Alexandru Cicâldău. Mijlocașul a început cu bine aventura din Turcia, însă ulterior a fost scos din calcule și trimis sub formă de împrumut pe la mai multe grupări.</p>
<p>De la transferul lui Cicâldău și până în prezent, forța financiară a șefilor de la Galatasaray a crescut într-un mod uluitor. Echipa a investit circa 400 de milioane de euro în transferuri, iar în iulie 2025 a stabilit un record istoric. Șefii Cim Bom au plătit nu mai puțin de 75 de milioane de euro pentru transferul definitiv al lui Victor Osimhen de la Napoli.</p>
<p>Trebuie amintit că tot în lotul lui Galatasaray se mai află în prezent nume grele ca Mauro Icardi, Leroy Sane sau Ilkay Gundogan.</p>
<p>În faza principală din UEFA Champions League, Galatasaray se află pe 14 în clasament, cu 9 puncte. Însă, turcii sunt la doar un punct distanță de Dortmund, Chelsea și Sporting, ocupantele locurilor 6, 7 și 8, care duc direct în optimile competiției.</p>

]]></description>
    </item>
  </channel>
</rss>
