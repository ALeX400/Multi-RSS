<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gică Popescu, anunțul momentului: „Gică Hagi își dorește mult să antreneze naționala. Am vorbit cu el”</title>
      <link>https://www.prosport.ro/fotbal-intern/nationala/gica-popescu-anuntul-momentului-gica-hagi-isi-doreste-mult-sa-antreneze-nationala-am-vorbit-cu-el-20389897</link>
      <description><![CDATA[<img src="https://www.prosport.ro//wp-content/uploads/2026/02/Gica-Popescu-anuntul-momentului-1400x785.jpg"/><br/><p>Fostul mare internațional român Gică Popescu a vorbit cu Gică Hagi, iar acesta i-a transmis că își dorește mult să antreneze naționala.</p>
<p>Naționala de fotbal a României va juca în martie barajul pentru calificarea la CM din vară. Gică Hagi își dorește mult să antreneze, spune cumnatul lui, Gică Popescu.</p>
<h2><span>Gică Popescu a făcut anunțul momentului despre Gică Hagi, după o discuție cu el</span></h2>
<p>Federația Română de Fotbal a transmis, la începutul săptămânii, că <span>Mircea Lucescu va fi prezent pe banca tehnică la meciul cu Turcia</span>, din play-off-ul de calificare pentru Campionatul Mondial.</p>
<p>În ultima perioadă, selecționerul s-a confruntat cu probleme de sănătate și s-a vorbit despre un înlocuitor. Unul dintre numele vehiculate a fost al lui Gică Hagi, mai ales că acesta nu pregătește nicio echipă.</p>
<p>În plus, el vinde pachetul majoritar de acțiuni de la Farul și <span>negociază în acest sens cu două companii gigant din România</span>. Cumnatul lui, Gică Popescu, a făcut anunțul momentului.</p>
<p>„Eu mi-as dori să se califice naționala la Cupa Mondială, iar, la un moment dat, să antreneze Gică Hagi, pentru că știu că-și dorește foarte mult. Ar trebui să preia echipa națională, la un moment dat.</p>
<p>(n.r. dacă Gică Hagi putea veni în locul lui Mircea Lucescu la baraj) Cu siguranță, putea prelua, dacă i se propunea. Am vorbit foarte mult cu Gică în ultimele zile si era foarte încrezător despre meciul contra Turciei.</p>
<p>Mi-a dat argumente tehnice, tactice, de ce crede el în această posibilitate de a trece de Turcia. Știți că și eu eu sunt încrezător, dar nu atât cum este Gică Hagi. Eu sunt mult mai echilibrat”, a spus Gică Popescu, la <span>Digi Sport</span>.</p>
<h2><span>Starea de sănătate îi permite lui Lucescu să steau pe bancă la meciul cu Turcia</span></h2>
<p>Decizia lui Mircea Lucescu de a continua pe banca primei reprezentative de fotbal a țării noastre a fost luată după evaluările medicale recente la care a fost supus reputatul tehnician și ca urmare a discuțiilor pe care le-a avut cu persoanele din conducerea FRF.</p>
<p>Lucescu a transmis că starea de sănătate îi permite să își îndeplinească eficient atribuțiile și să fie alături de jucători la partida cu Turcia din 26 martie și, în cazul unei victorii, cu Slovacia sau Kosovo, 5 zile mai târziu. Ambele confruntări au loc în deplasare.</p>
<p>„Trebuie să respectăm ce se întâmplă în momentul de față. Suntem alături de Mircea Lucescu, îi urăm sănătate, ne dorim să fie la aceste acțiuni, să califice echipa națională. După, și Hagi e o soluție. Eu nu-s în comisia tehnică și nu am vorbit cu Răzvan Burleanu pe subiectul ăsta”, a spus Ilie Dumitrescu, la același post de televiziune.</p>
<p>La jumătatea lunii ianuarie, Dumitrescu a fost cooptat în echipa FRF, pentru a se implica în 3 activități. Printre altele, va fi ambasador al proiectului de promovare a finalei Europa League, pe care federația lui Burleanu vrea să o aducă la București în 2028 sau 2029.</p>

]]></description>
    </item>
    <item>
      <title>EXCLUSIV Zeljko Kopic își poate lua adio de la naționala României! Oficialul FRF dă cărțile pe față și anunță profilul viitorului selecționer: „Sunt trei-patru români peste el sau la nivelul lui!”</title>
      <link>https://www.prosport.ro/fotbal-intern/nationala/zeljko-kopic-isi-poate-lua-adio-de-la-nationala-romaniei-oficialul-frf-da-cartile-pe-fata-si-anunta-profilul-viitorului-selectioner-sunt-trei-patru-romani-peste-el-sau-la-nivelul-lui-20389617</link>
      <description><![CDATA[<img src="https://www.prosport.ro//wp-content/uploads/2026/02/Zeljko-Kopic-isi-poate-lua-adio-de-la-nationala-Romaniei.jpg"/><br/><p>Federația Română de Fotbal nici nu se gândește la varianta de a aduce un selecționer străin după despărțirea de Mircea Lucescu.</p>
<p>Vlad Munteanu a subliniat că nu se pune problema ca Zeljko Kopic să fie o variantă pentru echipa națională, în ciuda parcursului bun pe care Dinamo îl are în acest sezon.</p>
<h2><span>Zeljko Kopic n-are nicio șansă să-l înlocuiască pe Mircea Lucescu! Vlad Munteanu: „Nu se pune problema!”</span></h2>
<p>Federația Română de Fotbal pregătește din timp un înlocuitor pentru Mircea Lucescu, omul care speră să ducă naționala la Mondiale după o pauză de aproape 30 de ani.</p>
<p>Vlad Munteanu a dezvăluit că în interiorul Federației Române de Fotbal nici nu s-a pus problema să fie adus un antrenor străin în următoarea perioadă, în condițiile în care varianta Mircea Lucescu nu mai este o soluție pe termen lung.</p>
<p>Prin urmare, Zeljko Kopic își poate lua adio de la prima reprezentativă a României, după ce s-a speculat că antrenorul croat poate intra în calcule după despărțirea de Lucescu. Anul trecut, <span>Kopic ar fi fost pe o listă din care au făcut parte și doi foști selecționeri</span>, este vorba de Edi Iordănescu și Mirel Rădoi.</p>
<p>„Cred că doar s-a speculat! Din discuțiile din interiorul Federației, în momentul de față nici nu se pune problema să angajăm un antrenor străin dacă ar fi cazul”, a spus Vlad Munteanu, într-un interviu oferit pentru <span>ProSport.</span></p>
<h2><span>Vlad Munteanu: „Sunt trei-patru români peste domnul Kopic sau la nivelul lui!”</span></h2>
<p>Mai mult, Vlad Munteanu crede că sunt destui tehnicieni români capabili să se ridice la nivelul lui Zeljko Kopic, antrenor aflat în cursa pentru titlu în această ediție de Superliga.</p>
<p>În acest moment, varianta numărul unu pentru FRF pare să fie Gică Hagi, despre care s-a discutat și în perioada în care Mircea Lucescu era în spital și nu se știa dacă va putea fi pe bancă peste o lună de zile, la „examenul” extrem de dificil din Turcia.</p>
<p>„Ni se pare normal să validăm opțiunile de antrenori români. Din punctul meu de vedere, nu vorbesc în numele Federației, sunt cel puțin trei-patru antrenori români care sunt peste domnul Kopic sau la nivelul domnului Kopic.</p>
<p>Cred în românii noștri prima dată, au demonstrat și cunosc foarte bine jucătorii români. Asta nu înseamnă că domnul Kopic n-a demonstrat că își face foarte bine treaba în România. Este un antrenor foarte bun, dar pentru naționala României aș prefera un român”, a completat oficialul FRF.</p>
<p>Cel mai probabil, următorul selecționer al României își va începe munca în viitorul sezon din Liga Națiunilor, competiție care ne-a ajutat să prindem barajul pentru Mondiale. <span>Bosnia, Polonia și Suedia sunt adversarele tricolorilor în următoarea campanie.</span></p>

]]></description>
    </item>
    <item>
      <title>EXCLUSIV Cel mai optimist antrenor din fotbalul românesc anunță calificarea naționalei la Mondial după 28 de ani: „O să facă minunea!”</title>
      <link>https://www.prosport.ro/fotbal-intern/nationala/cel-mai-optimist-antrenor-din-fotbalul-romanesc-anunta-calificarea-nationalei-la-mondial-dupa-28-de-ani-o-sa-faca-minunea-20388992</link>
      <description><![CDATA[<img src="https://www.prosport.ro//wp-content/uploads/2026/02/Cel-mai-optimist-antrenor-din-fotbalul-romanesc-anunta-calificarea-nationalei.jpg"/><br/><p>Ovidiu Burcă este poate cel mai optimist antrenor din fotbalul românesc și așteaptă să vadă România la Campionatul Mondial.</p>
<p>Tehnicianul mizează mai ales pe Mircea Lucescu, fiind convins că tehnicianul ajuns la 80 de ani va găsi soluțiile pentru a scrie istorie cu echipa națională.</p>
<h2><span>Cel mai optimist antrenor din fotbalul românesc vede România la Mondiale: „Lucescu o să reușească minunea asta!”</span></h2>
<p>A mai rămas o lună până la marele meci din Turcia, iar oamenii din fotbalul românesc se gândesc și la partida de la Istanbul, programată pe data de 26 martie.</p>
<p>Fost jucător al naționalei de tineret a României, Ovidiu Burcă este încântat de faptul că Mircea Lucescu va continua pe banca naționalei României. Mai mult, tehnicianul echipei din Sfântu Gheorghe crede că acesta va reuși „minunea” de a trece de ambele baraje.</p>
<p>În cazul în care trece de Turcia, România se va lupta cu Kosovo sau Slovacia pentru un loc la turneul final programat în această vară.</p>
<p>Apoi, la Campionatul Mondial, <span>tricolorii ar urma să se lupte cu SUA, Paraguay și Australia</span>, o grupă din care ar avea șanse destul de mari să treacă mai departe.</p>
<p>„Este extraordinar ce poate să facă acest om! Sper să-i dea Dumnezeu sănătate. Sper să fie toți (n.n. jucătorii) sănătoși, e un lucru important. Cum au dispărut doi-trei, precum Drăgușin, alții s-au accidentat, echipa a avut probleme. Mă bucur că a luat decizia asta (n.n. să continue pe banca naționalei).</p>
<p>Sunt convins că are deja în minte ceea ce trebuie să facă echipa și că știe ce are de făcut. El are experiența și expertiza să facă minunea asta cu naționala în barajele rămase, chiar dacă va fi infernal” a mărturisit Ovidiu Burcă, într-un interviu oferit pentru <span>ProSport </span>după victoria celor de la Sepsi cu CS Dinamo, scor 2-1.</p>
<h2><span>Ovidiu Burcă: „Nu mă văd antrenând la 80 de ani! Va veni momentul să îmi cresc nepoții și să stau la plajă!”</span></h2>
<p>Ajuns la 45 de ani, Ovidiu Burcă nu crede că poate călca pe urmele lui Mircea Lucescu.</p>
<p><span>Aflat acum la Sepsi, Burcă susține că n-are de gând să antreneze</span> până la o vârstă atât de înaintată, având în vedere consumul mare pe care îl are un tehnician.</p>
<p>În acest sezon de Liga 2, Sepsi încearcă să prindă promovarea directă în Superliga, în condițiile în care primul loc pare deja „în posesia” celor de la Corvinul Hunedoara.</p>
<p>„Nu mă văd antrenând la 80 de ani! E foarte greu să ne menținem la un nivel așa cum a făcut-o dumnealui până la 80 de ani. Văd consumul pe care îl avem acum. Și sincer mi-aș dori la un moment dat să pun stop carierei de antrenor și va veni momentul să îmi cresc nepoții, să mă bucur de viață, să stau undeva la plajă, la munte, să nu mai am acest stres, mai mic sau mai mare. Să antrenezi nu e deloc simplu”, a completat Burcă.</p>

]]></description>
    </item>
    <item>
      <title>Două reveniri neașteptate la FCSB pentru meciul cu UTA! Anunțul lui Mihai Stoica</title>
      <link>https://www.prosport.ro/fotbal-intern/superliga/doua-reveniri-neasteptate-la-fcsb-pentru-meciul-cu-uta-anuntul-lui-mihai-stoica-20389003</link>
      <description><![CDATA[<img src="https://www.prosport.ro//wp-content/uploads/2026/02/Doua-reveniri-neasteptate-la-FCSB-pentru-meciul-cu-UTA-Anuntul-lui-Mihai-Stoica.webp"/><br/><p>Elias Charalambous (45 de ani) a primit vești bune înaintea partidei cruciale cu UTA Arad, programată duminică, 1 martie 2026, în penultima etapă din sezonul regular.</p>
<p>Mihai Stoica (60), managerul general al roș-albaștrilor, a anunțat două reveniri neașteptate la nivelul lotului.</p>
<h2><span>FCSB se va deplasa la Arad cu forțe proaspete în defensivă! Mihai Stoica a anunțat două reveniri în lotul lui Charalambous</span></h2>
<p><span>FCSB se pregătește pentru duelul cu UTA Arad din etapa 29 a Superligii</span>, penultima din sezonul regular, care e prorgamat pe 1 martie, de la ora 21:00, pe stadionul „Francisc Neuman”.</p>
<p>Victoria este singurul rezultat de luat în calcul pentru <span>FCSB, asta în cazul în care nu vrea să evolueze în play-out</span> în primăvară.</p>
<p>Roș-albaștrii trebuie să le bată atât pe UTA, cât și pe U Cluj, pe Arena Națională, în ultima rundă din sezonul regular. Totodată, trebuie să spere că FC Argeș va lua cel mult două puncte din disputele cu Dinamo și Unirea Slobozia sau că U Cluj și CFR se vor alege cu cel mult un punct din confruntările cu Oțelul și FCSB, respectiv Farul și Dinamo.</p>
<p>Dacă unul dintre aceste trei scenarii se confirmă și FCSB câștigă 6 puncte în următoarele două etape, atunci campioana en-titre va fi parte a play-off-ului și în ediția actuală.</p>
<p>Înaintea primei finale, antrenorul Elias Charalambous a primit două vești bune. Vlad Chiricheș și Mihai Popescu și-au revenit după problemele medicale cu care s-au confruntat în ultimele luni și ar putea fi apți selecției, a informat Meme Stoica:</p>
<p>„Chiricheș a început să se antreneze cu echipa. A avut niște probleme medicale. Acum e bine. S-ar putea să fie în lot pentru meciul cu UTA. Mihai Popescu e foarte bine. Cred că îl putem avea în lot sâmbătă, la meciul cu UTA”, a declarat managerul general al campioanei, potrivit <span>Fanatik</span>.</p>
<h2><span>Situația lui Ngezana e în continuare incertă</span></h2>
<p>În schimb, Siyabonga Ngezana face în continuare eforturi să evite o intervenție chirurgicală și a apelat la un tratament de specialitate. În cazul sud-africanului, Meme Stoica s-a arătat sceptic și a sugerat că ar putea fi nevoie, în cele din urmă, de o operație. În acest context, Ngezana va absenta de pe gazon o perioadă mai lungă:</p>
<p>„Ngezana e la sală. Sper să scape doar cu tratamentul pe care l-a făcut, deși m-aș mira. Medicii spun altceva. Rămâne de văzut când va reveni pe teren”, a completat Mihai Stoica.</p>
<p>Revenind la cele două noutăți la care ar putea apela Elias Charalambous, bucuria ar trebui să fie rezervată, cel puțin în vederea partidei cu UTA Arad.</p>
<p>Vlad Chiricheș a bifat ultimele minute oficiale în urmă cu mai bine de o lună, pe 16 ianuarie, atunci când a jucat o repriză și jumătate în confruntarea FC Argeș – FCSB 1-0.</p>
<p>De partea cealaltă, Mihai Popescu nu a mai jucat din octombrie 2025, atunci când s-a accidentat grav într-o confruntare România – Austria 1-0, din preliminariile pentru Cupa Mondială.</p>
<p>Popescu a suferit o intervenție chirurgicală la genunchi și a tras ca un spartan pentru a reveni mai rapid pe teren. Fundașul în vârstă de 32 de ani s-a deplasat alături de coechipieri în cantonamentul de iarnă din Turcia, unde a urmat un program separat de pregătire. Ulterior a reluat antrenamentele la București, iar acum ar urma să își marcheze revenirea oficială pe gazon.</p>
<p>„E posibil (n.r. – să îi prelungească înțelegerea lui Mihai Popescu și din vară). Da. Doctorul a zis că nu există așa ceva nici în medicină. Nu are explicații (n.r. – pentru revenirea rapidă)”, Gigi Becali, despre contractul lui Mihai Popescu, scadent în iunie 2026.</p>

]]></description>
    </item>
    <item>
      <title>În apropierea barajului cu Turcia, Edi Iordănescu a dat răspunsul final despre revenirea la echipa națională: „Am avut contacte permanent cu FRF!”</title>
      <link>https://www.prosport.ro/fotbal-intern/nationala/in-apropierea-barajului-cu-turcia-edi-iordanescu-a-dat-raspunsul-final-despre-revenirea-la-echipa-nationala-am-avut-contacte-permanent-cu-frf-20388924</link>
      <description><![CDATA[<img src="https://www.prosport.ro//wp-content/uploads/2026/02/In-apropierea-barajului-cu-Turcia-Edi-Iordanescu-a-dat-raspunsul-final-despre-revenirea-la-echipa-nationala-„Am-avut-contacte-permanent-cu-FRF.webp"/><br/><p>Cu doar patru săptămâni rămase până la barajul Turcia – România, din drumul către Campionatul Mondial 2026, Edi Iordănescu (47 de ani) a dat un răspuns final despre revenirea la echipa națională.</p>
<p>Antrenorul a mărturisit în repetate rânduri că și-a lăsat o ușă deschisă în cadrul FRF, după colaborarea de succes din intervalul ianuarie 2022-iulie 2024, care a culminat cu prezența României în optimile Campionatului European.</p>
<h2><span>Edi Iordănescu nu a negociat în niciun moment cu FRF după încheierea colaborării din 2024. Revenirea la echipa națională nu e luată în calcul</span></h2>
<p><span>Edi Iordănescu a rămas la fel de atașat de naționala României</span> și după încheierea mandatului de selecționer din vara lui 2024, iar pe seama situației din debutul acestui an, în spațiul public au început să apară speculațiile.</p>
<p>Mai întâi de toate, Iordănescu Jr. este liber de contract din octombrie, atunci când scurta sa aventură din Polonia, de la Legia Varșovia, s-a încheiat.</p>
<p>Pe de altă parte, în ianuarie 2026, problemele de sănătate ale lui Mircea Lucescu s-au amplificat, iar actualul selecționer a fost nevoit să facă mai multe vizite la spital. La un moment dat, ipoteza potrivit căreia „Il Luce” nu va putea fi pe bancă la barajul Turcia – România avea șanse de confirmare foarte mari.</p>
<p>Astfel, <span>în presă s-a adus în discuție revenirea lui Edi Iordănescu la naționala României</span>. Fostul selecționer a rămas în relații foarte bune cu FRF, după ce i-a dus pe „tricolori” până în optimile EURO 2024, iar lui Răzvan Burleanu i-ar fi fost foarte ușor să îi propună un nou contract.</p>
<p>Însă, nu a fost vorba de așa ceva. Chiar dacă spune că a „avut permanent contacte cu FRF”, Edi Iordănescu afirmă cu tărie cu nu i s-a avansat în niciun moment o ofertă de a reveni pe banca echipei naționale:</p>
<p>„Am avut contacte aproape permanent cu FRF, dar nu pentru un nou contract. Nu s-a pus problema niciodată să mă întorc cu adevărat la națională. Trebuie să ținem cont de afirmația președintelui FRF că niciodată nu a negociat cu un antrenor cât timp era alt selecționer în funcție. M-am dus în Polonia într-un proiect, nu mi-a ieșit cum am vrut, dar nu am planificat să mă întorc la națională”, a declarat Iordănescu Jr., potrivit <span>Digisport.ro</span>.</p>
<h2><span>Mircea Lucescu va fi pe bancă la barajul Turcia – România</span></h2>
<p>Starea de sănătate a lui Mircea Lucescu s-a îmbunătățit și actualul selecționer a transmis deja public că medicii l-au declarat apt medical pentru a se deplasa la Istanbul și a sta pe bancă la barajul Turcia – România.</p>
<p>Mai mult, „Il Luce” va continua și la o eventuală finală cu Slovacia sau Kosovo, după care, în scenariul cel mai fericit, va merge cu România la Campionatul Mondial din SUA, Mexic și Canada.</p>
<p>Contractul dintre Mircea Lucescu și Federația Română de Fotbal expiră în vara lui 2026, după încheierea turneului final din America de Nord.</p>
<p>„Tot ce contează este pregătirea echipei pentru meciurile din play-off. Am ținut tot timpul legătura cu asistenții mei și cu jucătorii, s-a lucrat în toată această perioadă la cel mai înalt nivel. Avem o echipă formată din fotbaliști valoroși și sunt sigur că se vor pregăti foarte bine pentru aceste jocuri. Sunt talentați și au dorința de a face românii fericiți. Cred în ambiția și forța grupului și în capacitatea lui de a depăși acest moment. Sunt sigur că împreună putem să obținem calificarea. Avem nevoie acum de o atmosferă bună care să ne ofere posibilitatea de a pregăti în liniște aceste partide foarte importante pentru tot fotbalul românesc”, a declarat Mircea Lucescu, pentru FRF.ro.</p>

]]></description>
    </item>
  </channel>
</rss>
