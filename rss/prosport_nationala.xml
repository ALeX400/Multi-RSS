<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu e gata să plece! Demisia lui e în mâna FRF: „Cedez imediat locul”</title>
      <link>https://www.prosport.ro/fotbal-intern/nationala/mircea-lucescu-e-gata-sa-plece-demisia-lui-e-in-mana-frf-cedez-imediat-locul-20269221</link>
      <description><![CDATA[<img src="https://www.prosport.ro//wp-content/uploads/2025/09/Mircea-Lucescu-e-gata-sa-plece-Demisia-lui-e-in-mana-FRF-„Cedez-imediat-locul-scaled-e1757501348299-1400x719.jpg"/><br/><p>Mircea Lucescu este foarte aproape de plecarea de pe banca echipei naționale a României, după o campanie de calificare dezastruoasă la Campionatul Mondial. „Il Luce” a anunțat că este pregătit să facă pasul în spate, iar decizia este doar la mâna Federației Române de Fotbal.</p>
<p>Echipa națională a României a clacat în Cipru, cu o națională mai slab cotată, scor 2-2. „Tricolorii” au condus cu 2-0 pe tabelă, după un debut de foc, cu o dublă a lui Denis Drăguș, dar jocul ulterior ezitant i-a introdus pe ciprioți în meci, care au egalat și au dominat în al doilea mitan.</p>
<h2><span>Mircea Lucescu este pregătit de plecarea de pe banca echipei naționale a României</span></h2>
<p>Într-o intervenție telefonică pentru <span>Fanatik</span>, <span>Mircea Lucescu a anunțat că este pregătit să își dea demisia</span> după dubla rușinoasă cu Canada (0-3) și Cipru (2-2). „Il Luce” va avea o discuție cu federalii pentru a vedea dacă există soluții pentru a fi înlocuit fără a compromite șansele rămase, ce-i drept mici.</p>
<p>„(n.r. v-ați gândit în noaptea asta la demisie?) Nu știu, eu trebuie să am o discuție în primul rând cu conducerea Federației să vedem dacă există vreo posibilitate în momentul de față pentru a fi înlocuit aș ceda imediat.</p>
<p>Pe de altă parte, eu nu pot fi un laș și să las echipa în momentul ăsta. Sunt convins că jucătorii au mult de spus. Mă dau la o parte desigur, cu siguranță, dacă Federația are variante. Indiferent, dacă există o soluție viabilă, care poate să redreseze o situație dificilă, delicată… Compromisă nu spun că în fotbal totul poate fi schimbat, nu asta e problema.</p>
<p>Dar dacă există o soluție viabilă, eu fără niciun fel de problemă mă dau la o parte. Am venit să ajut, am venit cu sufletul deschis, dar am simțit că… În sfârșit. Asta s-a întâmplat cu toți selecționerii echipei naționale. Și cu Edi Iordănescu, și cu Rădoi, Contra. Atacuri la persoane absolut inimaginabile, cu minciuni, doar să creeze o atmosferă negativă”, a spus Mircea Lucescu, conform sursei de mai sus.</p>
<h2><span>Mircea Lucescu nu regretă mandatul pe banca echipei naționale a României</span></h2>
<p>Mircea Lucescu a dezvăluit că <span>nu regretă decizia de a semna cu „tricolorii”</span>, deoarece a catalogat-o drept o „obligație”. „Il Luce” recunoaște că a încercat să îl convingă pe Edward Iordănescu să rămână, dar nu a reușit.</p>
<p>„(n.r. aveți regret că ați venit?) Nu, nu am regret, pentru că a fost o obligație. Eu am făcut tot posibilul ca să-l conving pe Edi Iordănescu să rămână. Era normal să ducă un ciclu la capăt, dar și el a spus că nu poate în condițiile astea. Am obținut barajul, promovarea în liga a doua de Liga Națiunilor. Sunt amărât pentru că știu cum am pregătit meciul și cât de sigur am fost că vom obține o victorie acolo”, a mai adaugat Lucescu, conform sursei de mai sus.</p>

]]></description>
    </item>
    <item>
      <title>Gigi Becali a stabilit noul selecționer al României după Lucescu. De ce e mai bun ca Olăroiu: „A făcut din rahat bici!”</title>
      <link>https://www.prosport.ro/fotbal-intern/nationala/gigi-becali-a-stabilit-noul-selectioner-al-romaniei-dupa-lucescu-de-ce-e-mai-bun-ca-olaroiu-a-facut-din-rahat-bici-20269246</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-stabilit-noul-selectioner-al-Romaniei-dupa-Lucescu.-De-ce-e-mai-bun-ca-Olaroiu-A-facut-din-rahat-bici-scaled-e1757503383994-1400x740.jpg"/><br/><p>Gigi Becali a discutat despre ce nume ar vrea pe banca echipei naționale a României, după o eventuală plecare a lui Mircea Lucescu. Cel din urmă ia în calcul o demisie, dar abia după ce va purta o discuție cu Federația Română de Fotbal. Latifundiarul din Pipera îl propune pe banca tehnică pe Gheorghe Hagi, patronul Farului Constanța.</p>
<p>Dubla de coșmar a naționalei României poate aduce consecințe importante în staff, după ce <span>Mircea Lucescu a anunțat că ia în calcul o demisie</span>, pe care o va discuta în zilele următoare cu federalii. Gigi Becali l-a propus pe Gheorghe Hagi că unica soluție pentru a ieși din criza actuală.</p>
<h2><span>Gigi Becali îl cere pe Gheorghe Hagi la națională după plecarea lui Mircea Lucescu</span></h2>
<p>Gigi Becali a îndemnat la calm și respect pentru Mircea Lucescu, cel aspru criticat în ultimele zile după înfrângerea cu Canada (0-3) și egalul cu Cipru (2-2). <span>Patronul FCSB îl cere pe banca tehnică a naționalei pe Gheorghe Hagi</span>, antrenor liber de contract după ce a făcut pasul în spate la Farul Constanța.</p>
<p>„Eu nu îi cer demisia lui Lucescu. Nu îmi permit. Nu am calitate de așa ceva la fotbal. Normal, cel care e cel mai bun antrenor al nostru, la ora asta liber de contract și care poate să vină, e Gică Hagi. Mai e și Olăroiu, care a demonstrat, dar el nu poate să vină.</p>
<p>Sigurul e Gică. El cunoaște toți jucătorii. El a făcut din rahat bici. A luat campionatul de două ori cu Farul. E ceva din domeniul fantasticului. Nu vreau să zic mai mult din respect pentru Lucescu”, a spus Gigi Becali, conform celor de la <span>Fanatik</span>.</p>
<h2><span>Gigi Becali, scut pentru Mircea Lucescu <span class="dia_suggestion w0" contextmenu="true">în</span> <span class="dia_suggestion w1" contextmenu="true">fața</span> criticilor</span></h2>
<p>Deși este cunoscut pentru frecventele critici la adresa jucătorilor sau staff-ului FCSB, Gigi Becali îndeamnă oamenii la calm. Latifundiarul din Pipera e de părere că valul de critici pe care Mircea Lucescu îl primește este prea dur pentru ceea ce a făcut pentru fotbalul românesc.</p>
<p>„Părerea mea: are o vârstă, îl iubim, îl respectăm și trebuie să se lase cu demnitate, să îl iubim în continuare. Și acum nu vorbim lucruri rele despre el. Nu comentăm că e Lucescu. El să fie demn cum a fost toată viața până la 80 de ani. Să spună. Așa ar trebui să facă, părerea mea.</p>
<p>Când e vorba de Lucescu trebuie să ne mai estompăm părerea. Nu mai ai respect pentru un om care până la 80 de ani a făcut ceva în toată lumea? Toate performanțele pe care le-a avut… Când ai o vârstă… e totul până la o vârstă. El arată tânăr. Arată de 60 de ani, nu de 80. Nu vreau să spun mai multe.</p>
<p>Pe Lucescu eu cred că trebuie să îl privim cum e Messi în fotbal. Că au mai fost Maradona, Pelé, Neymar. Dar Messi nu se mai naște. Poate Yamal, dacă duce o viață sportivă… Așa e și Lucescu. Ca Lucescu nu mai există vreun antrenor român. Nu a fost niciunul ca el. A făcut performanță în toată Europa. Nu s-a născut unul ca el până acum. E numărul 1. Vrem să rămână numărul 1. Să nu i se pună o pată”, a mai spus Becali, conform sursei de mai sus.</p>

]]></description>
    </item>
    <item>
      <title>A jucat în Generația de Aur și face anunțul bombă despre numirea lui Gică Hagi la naționala României: „E tot mai aproape momentul”. EXCLUSIV</title>
      <link>https://www.prosport.ro/fotbal-intern/nationala/a-jucat-in-generatia-de-aur-si-face-anuntul-bomba-despre-numirea-lui-gica-hagi-la-nationala-romaniei-e-tot-mai-aproape-momentul-exclusiv-20269174</link>
      <description><![CDATA[<img src="https://www.prosport.ro//wp-content/uploads/2025/09/A-jucat-in-Generatia-de-Aur-si-face-anuntul-bomba-despre-numirea-lui-Gica-Hagi-la-nationala-Romaniei.jpg"/><br/><p>Florin Prunea, fostul portar al Generației de Aur, a făcut un anunț despre posibila numire a lui Gică Hagi la cârma echipei naționale a României.</p>
<p>Acesta consideră că Mircea Lucescu nu va renunța la funcția de selecționer și este de părere că „Regele” va fi luat în calcul de Federația Română de Fotbal, în viitorul apropiat.</p>
<h2><span>Florin Prunea, verdict despre instalarea lui Gică Hagi în funcția de selecționer</span></h2>
<p>Florin Prunea a vorbit pentru <span>ProSport</span> despre <span>numirea lui Gică Hagi în funcția de selecționer al echipei naționale a României</span>, după plecarea lui Mircea Lucescu. Fostul portar al Generației de Aur este convins că „Regele” va ajunge pe banca primei reprezentative, dar nu în acest moment. Florin Prunea crede că Lucescu senior nu va renunța la funcție, deși s-a vehiculat o demisie după egalul înregistrat în Cipru, scor 2-2.</p>
<p>„Gică Hagi este o soluție extraordinară pentru naționala României și sunt convins că va veni și momentul acesta. E firesc ca Gică să aibă această oportunitate. E tot mai aproape momentul. Nu știu, însă, dacă se va întâmpla acum. Din ce simt eu, mai degrabă nu… Eu cred că nea Mircea Lucescu nu va pleca la greu. Va rămâne câtă vreme mai există șanse și va încerca să ducă munca la capăt.</p>
<p>Apoi, se va face o analiză și cei de la FRF vor trebui să își asume decizia. Hagi este oricând variantă pentru postul de selecționer, dar trebuie să se aranjeze și astrele”, a spus Florin Prunea, pentru <span>ProSport</span>.</p>
<h2><span>România se întoarce cu un singur punct din Cipru</span></h2>
<p>Reamintim că<span> România a obținut doar un rezultat de egalitate, scor 2-2, în deplasarea din Cipru</span>. „Tricolorii” au deschis scorul extrem de rapid, în al doilea minut al jocului, prin golul înscris de Denis Drăguș. Acesta a mai lovit o dată, în minutul 18, și a dus scorul la 2-0.</p>
<p>Ciprioții au început să pună presiune pe naționala lui Mircea Lucescu, iar eforturile lor s-au concretizat în minutul 29, când Loizou a înscris pentru 1-2 și a redus diferența de pe tabela de marcaj, stabilind și scorul pauzei.</p>
<p>Ciprioții au ieșit extrem de motivați de la vestiare și au căutat în permanență egalarea. Aceasta a venit în 76, când Charalampous a înscris pentru 2-2, stabilit scorul final. Mai mult de atât, Cipru putea obține toate cele trei puncte din disputa cu România, întrucât a avut încă o ocazie uriașă, pe final de meci.</p>

]]></description>
    </item>
    <item>
      <title>Replică pentru Horațiu Moldovan după ce portarul naționalei i-a pus la punct pe cei care l-au atacat pentru gafa sa: „Nu l-am certat ca să mă aflu în treabă!”. EXCLUSIV</title>
      <link>https://www.prosport.ro/fotbal-intern/nationala/replica-pentru-horatiu-moldovan-dupa-ce-portarul-nationalei-i-a-pus-la-punct-pe-cei-care-l-au-atacat-pentru-gafa-sa-nu-l-am-certat-ca-sa-ma-aflu-in-treaba-exclusiv-20269139</link>
      <description><![CDATA[<img src="https://www.prosport.ro//wp-content/uploads/2025/09/Replica-pentru-Horatiu-Moldovan-dupa-ce-portarul-nationalei-i-a-pus-la-punct-pe-cei-care-l-au-atacat-pentru-gafa-sa-„Nu-l-am-certat-ca-sa-ma-aflu-in-treaba.-EXCLUSIV.jpeg"/><br/><p>Florin Prunea a vorbit despre reacția lui Horațiu Moldovan, care la finalul meciului Cipru – România 2-2 s-a arătat foarte deranjat de atacurile împotriva sa după gafa din amicalul cu Canada.</p>
<p>Contactat de <span>ProSport</span>, fostul goalkeeper al „Generației de Aur” l-a pus la punct pe fotbalistul lui Real Oviedo, explicându-i motivul din spatele numeroaselor critici apărute.</p>
<h2><span>Florin Prunea, replică pentru Horațiu Moldovan</span></h2>
<p>În urma gafei imense pe care a comis-o în meciul România – Canada 0-3, Horațiu Moldovan a fost antagonistul ultimelor zile în fotbalul românesc. Portarul de la Oviedo a fost criticat în mai multe rânduri, iar multe voci au solicitat înlocuirea lui pentru meciul cu Cipru cu Ștefan Târnovanu sau Răzvan Sava.</p>
<p>În ciuda tuturor celor petrecute, <span>Mircea Lucescu</span> a ales să-i acorde credit lui Moldovan, iar lucrurile n-au mers excelent nici de această dată. Chiar dacă goalkeeperul n-a mai comis-o, rezultatul a fost unul de-a dreptul groaznic, scor 2-2.</p>
<p>La finalul meciului, Moldovan s-a arătat foarte deranjat de criticile primite. În exclusivitate pentru <span>ProSport</span>, Florin Prunea i-a oferit o replică fostului număr 1 al Rapidului.</p>
<p>„El are dreptate că a fost o gafă și atât. Toți portarii greșesc. Și eu am greșit. El trebuie să meargă înainte. Pe de altă parte, oricine îl poate critica atâta vreme cât o face într-un mod constructiv, fără să depășească limita bunului simț sau să îl jignească.</p>
<p>El trebuie să ia ce e bun din critici. Să asculte ce spun foștii fotbaliști, foștii portari. Nimeni nu îl atacă pentru că ar avea ceva cu el. Și eu l-am certat, dar nu ca să mă aflu în treabă. A fost o fază, a comis-o și asta a fost. Cu Cipru a făcut o partidă bună și cred că asta e cel mai important”, a spus Florin Prunea pentru <span>ProSport</span>.</p>
<h2><span>Reacția șocantă a lui Horațiu Moldovan, după Cipru – România 2-2: „Parcă am omorât pe cineva!”</span></h2>
<p>La finalul jocului de la Nicosia, <span>Horațiu Moldovan a oferit o reacție absolut șocantă</span>, în urma criticilor pe care le-a primit în ultimele zile.</p>
<p>Goalkeeperul nu și-a putut explica valul de reproșuri năpustit asupra lui și a dorit să sublinieze faptul că este prima lui greșeală majoră de când joacă pentru echipa națională.</p>
<p>„M-a surprins că s-a discutat mult prea mult pe această chestie, parcă am omorât pe cineva. A fost o greșeală foarte mare, mi-o asum. Nu doar Horațiu Moldovan greșește, au greșit portari mult mai mari decât mine.</p>
<p>Cred că e prima mea gafă la echipa națională. Nu sunt robot, sunt om, mai greșesc. Am vrut să joc cu mijlocașul central, nu am avut opțiune. Era cel mai bine să joc minge lungă din prima. M-am răzgândit și asta se întâmplă când un portar se răzgândește.</p>

]]></description>
    </item>
    <item>
      <title>FRF a luat decizia legată de demiterea lui Mircea Lucescu în avionul spre București: „Nici musca nu s-a auzit!”</title>
      <link>https://www.prosport.ro/fotbal-intern/nationala/frf-a-luat-decizia-legata-de-demiterea-lui-mircea-lucescu-in-avionul-spre-bucuresti-nici-musca-nu-s-a-auzit-20269191</link>
      <description><![CDATA[<img src="https://www.prosport.ro//wp-content/uploads/2025/09/FRF-a-luat-decizia-legata-de-demiterea-lui-Mircea-Lucescu-in-avionul-spre-Bucuresti-„Nici-musca-nu-s-a-auzit-scaled-e1757499336226-1400x999.jpg"/><br/><p>România a remizat cu Cipru, scor 2-2, în preliminariile CM 2026, iar rezultatul este unul dezastruos pentru „tricolorii” lui Mircea Lucescu (80 de ani), care se mențin pe locul 3 în Grupa H, cu numai șapte puncte. În acest context, FRF a luat decizia legată de demiterea selecționerului, plecarea acestuia de pe banca tehnică fiind cerută atât de fanii supărați, dar și de oameni din fotbal, precum Marian Iancu, care nu a ezitat să îl numească „expirat”.</p>
<p>De altfel, deja sunt vehiculate numele a doi antrenori care sunt doriți pe banca tehnică a echipei naționale de seniori, <span>fostul internațional Cristi Chivu (44 de ani), în prezent antrenor la Inter</span>, resprectiv Gică Hagi (60 de ani), care a mai fost în postura de selecționer, în 2001.</p>
<h2><span>FRF a luat decizia legată de demiterea lui Mircea Lucescu în avionul spre București</span></h2>
<p>Mihai Stoichiță, directorul tehnic al FRF, a vorbit despre situația lui Mircea Lucescu pe banca tehnică a naționalei României după remiza cu Cipru. Potrivit oficialului, FRF a luat decizia în privința demiterii lui Lucescu în avionul spre București, dar vor mai urma o serie de discuții, pentru a nu se da un verdict final pe fondul emoțiilor de după meci.</p>
<p>„(n.r. s-a pus problema demisiei lui Mircea Lucescu?) Nu, nici nu s-a pus problema să discutăm despre acest lucru. Nu cred că e vorba de așa ceva și nu se discută astfel de lucruri la starea de spirit pe care toți o aveam aseară. Toată lumea era dezamăgită, tristă. Îți dai seama că nu e bine.</p>
<p>E mult spus atmosferă de înmormântare. A fost o atmosferă… Nu se auzeau comentarii, nici musca nu se auzea în avion. Nu s-a discutat despre demisia lui Mircea Lucescu nicio secundă. Nu se va întâmpla vreun șoc, nu, nu. Nu se pot lua astfel de decizii.</p>
<p>Chiar dacă el a avut o atitudine extrem de calmă, extrem de normală, la câtă experiență are, nu cred că ia decizii sub imperiul emoționalului. Sunt sigur că vor fi discuții zilele astea, ne vom întâlni și vom vedea de ce, cum, pentru ce”, a declarat Mihai Stoichiță pentru <span>Fanatik</span>.</p>
<h2><span>Stoichiță, ferm: „Așa e logic”</span></h2>
<p>Potrivit oficialului FRF, forul este obligat să facă o analiză amplă a ceea ce se întâmplă la națională, subliniind că nu doar legat de meciul cu Cipru, ci de toată activitatea de sub comanda lui Mircea Lucescu, care a reușit în actuala campanie de calificare să obțină doua două victorii și o remiză, adică șapte puncte, dar insuficiente pentru calificarea directă la CM 2026.</p>
<p>„Trebuie să discuți, nu poți să ascunzi ce s-a întâmplat aseară, nu? Va dura până când va lua el o hotărâre, nu știu. Analiza trebuie făcută, trebuie să faci o analiză a ceea ce s-a întâmplat și nu numai aseară, ci în ultima perioadă. O analiză corectă a tuturor lucrurilor care s-au întâmplat în ultimele meciuri. Așa e logic.</p>
<p>(n.r. cum s-a simțit Lucescu în avion) A stat lângă mine, am stat unul lângă altul. A fost calm, gânditor. Nu am vorbit despre meci, nu avea sens. Nu a zis nimic nici Lucescu. Când am ajuns la București, am ajuns la 7 dimineața am zis că ne vedem mâine. Nu am dormit deloc până acum”, a mai spus Mihai Stoichiță.</p>
<p>Pentru o calificare la CM 2026 din SUA, Canada și Mexic, România mai are o șansă la <span>barajul din primăvară</span>.</p>

]]></description>
    </item>
  </channel>
</rss>
