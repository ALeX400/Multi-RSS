<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristi Chivu nu s-a ascuns. De ce a ales un ungur în locul românului Dennis Man</title>
      <link>https://www.prosport.ro/fotbal-extern/cristi-chivu-nu-s-a-ascuns-de-ce-a-ales-un-ungur-in-locul-romanului-dennis-man-20168022</link>
      <description><![CDATA[<img src="https://www.prosport.ro/wp-content/uploads/2025/05/Cristi-Chivu-nu-s-a-ascuns.-De-ce-a-ales-un-ungur-in-locul-romanului-Dennis-Man.jpg"/><br/><p>Cristi Chivu (44 de ani) a fost întrebat la conferința de presă de după meciul Empoli – Parma 2-1 de ce nu l-a băgat pe Dennis Man (26) în teren.</p>
<p>Ultima schimbare efectuată de antrenorul român l-a avut în prim-plan pe Botond Balogh (22), un fundaș ungur care în ultimele luni a jucat foarte puțin.</p>
<h2><span>„Am făcut alegeri diferite față de cele plănuite”. Cristi Chivu, după ce Dennis Man a rămas rezervă în Empoli – Parma 2-1</span></h2>
<p><span>Cristi Chivu a încasat o nouă înfrângere din postura de antrenor al italienilor de la Parma</span>, după ce în etapa 36 din Serie A a fost învins în deplasare de Empoli, scor 1-2.</p>
<p>Așadar, Parma tremură în continuare în privința retrogradării și va fi nevoită să scoată cât mai mult posibil din ultimele două etape, care vor fi infernale, pe teren propriu cu Napoli și în deplasare cu Atalanta.</p>
<p>În ceea ce îl privește pe Dennis Man, unul dintre starurile de la Parma, acesta nici măcar nu și-a făcut apariția pe gazon în confruntarea cu Empoli. <span>Man și-a făcut timp pentru a o felicita pe FCSB pentru titlul câștigat în Superliga</span>, însă el traversează o pasă neagră în carieră și nu a mai înscris un gol din decembrie 2024. Așadar, nici măcar sub comanda lui Cristi Chivu nu mai beneficiază de încredere.</p>
<p>Totuși, jurnaliștii italieni se așteptau ca Man să își facă apariția pe gazon în finalul deplasării cu Empoli, ceea ce nu s-a întâmplat. În schimb, ultima modificare efectuată de <span>Chivu l-a avut în prim-plan pe Botond Balogh, un fundaș central ungur pentru care maghiarii l-au înghesuit mediatic pe antrenorul român</span>.</p>
<blockquote><p>Am rămas în 10 oameni și am făcut alegeri diferite față de cele plănuite mai ales când am egalat. Nu am găsit unde să-l așez în acel moment. Camara este mai obișnuit să facă acest tip de muncă ca mijlocaș, m-am gândit la asta, dar a fost dificil să-i găsesc un loc în teren”, a explicat Chivu, citat de <span>ParmaLive.com</span>.</p></blockquote>
<h2><span>Parma a jucat în inferioritate numerică din minutul 31</span></h2>
<p>Așa cum a precizat și Cristi Chivu, Parma a jucat în inferioritate numerică, după ce în minutele 22 și 31, Valenti a văzut două cartonașe galbene și a sfârșit prin a fi eliminat.</p>
<p>Însă, în repriza secundă, la 0-1, Parma a înscris prin Djuric și a restabilit egalitatea. Abia ulterior, antrenorul român l-a introdus pe Balogh în locul atacantului Bonny și a încercat să închidă jocul.</p>
<p>Doar că tactica nu a funcționat, deoarece Empoli a lovit în minutul 86, prin Anjorin.</p>
<p>Mai jos rezumatul partidei Empoli – Parma 2-1:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/JFNhuP4go7M?si=yaUpFARYtVQ5WonJ" title="YouTube video player" width="560"></iframe></p>

]]></description>
    </item>
    <item>
      <title>„Salvatorul lui Ianis Hagi” a pierdut 430.000 de euro. A băgat banii în firma prietenului său, „Renașterea Îngerului”, care a dat faliment</title>
      <link>https://www.prosport.ro/diverse/salvatorul-lui-ianis-hagi-a-pierdut-430-000-de-euro-a-bagat-banii-in-firma-prietenului-sau-renasterea-ingerului-care-a-dat-faliment-20168601</link>
      <description><![CDATA[<img src="https://www.prosport.ro/wp-content/uploads/2025/05/„Salvatorul-lui-Ianis-Hagi-a-pierdut-430.000-de-euro.-A-bagat-banii-in-firma-prietenului-sau-„Renasterea-Ingerului-care-a-dat-faliment--1400x909.jpg"/><br/><p>Steven Gerrard (44 de ani), antrenorul care i-a salvat cariera lui Ianis Hagi (26) în 2020, a pierdut nu mai puțin de 430.000 de euro, după ce o firmă în care deținea 25% din acțiuni a dat faliment din cauza datoriilor uriașe.</p>
<p>Și mai supărător pentru legenda lui FC Liverpool este faptul că societatea respectivă, cu numele „Renașterea Îngerului”, era deținută de unul dintre prietenii săi.</p>
<h2><span>Steven Gerrard „s-a fript” cu investiția într-o companie de apă, „Renașterea Îngerului”. Antrenorul care i-a salvat cariera lui Ianis Hagi a pierdut 430.000 de euro dintr-un foc</span></h2>
<p><span>Steven Gerrard i-a salvat cariera lui Ianis Hagi în 2020, atunci când românul a fost luat de Rangers de la Genk, iar recent s-a vehicuat în presa internațională că i-ar putea salva-o din nou</span>. Motivul? Gerrard urmează să revină în antrenorat și ar fi mare favorit să fie numit din nou pe banca echipei din Glasgow.</p>
<p>În altă ordine de idei, <span>prietenul lui Ianis Hagi, Steven Gerrard, a primit</span> de curând o lovitură neașteptată. O companie în care deținea 25% din acțiuni a falimentat din cauza datoriilor uriașe pe care le avea, iar potrivit jurnaliștilor de la <span>The Sun</span>, Gerrard a pierdut dintr-un foc 430.000 de euro!</p>
<p>Și mai supărător pentru Gerrard este faptul că cel care deținea compania și care l-a convins să se alăture proiectului este chiar unul dintre prietenii săi.</p>
<p>Cât despre societate în sine, așa cum anunță sursa menționată mai sus, numele acesteia era „Renașterea Îngerului” și se ocupa cu producția de apă. Nu orice fel de apă, ci una mai „sănătoasă” față de concurența de pe piață, după cum citează The Sun.</p>
<p>Prietenul lui Gerrard era acționar majoritar în companie, însă proiectului i s-au alăturat și alți investitori, nu doar fostul fotbalist de la FC Liverpool. Iar în total, în ideea respectivă de bussines s-a investit suma de aproape 3.000.000 de euro.</p>
<p>Conform The Sun, Steven Gerrard a izbutit să își recupereze aproximativ 50.000 de euro înainte de declararea falimentului, însă chiar și așa a pierdut o sumă importantă, care se ridică la circa 430.000 de euro.</p>
<h2><span>Nu au mai fost în stare să plătească nici măcar chiria</span></h2>
<p>Britanicii au oferit și câteva detalii financiare din momentul falimentului, iar prietenul lui Steven Gerrard chiar ajunsese la fundul sacului. Din datoriile totale ale companiei, peste 400.000 de euro reprezentau doar neplata chiriilor pentru sediul firmei.</p>
<p>Așadar, nu a mai fost cale de întors pentru „Renașterea Îngerului” și în cele din urmă a fost declarat falimentul.</p>
<p>Steven Gerrard are ocazia de a mai amortiza această pierdere, deoarece în presa internațională s-a tot scris că în vara anului 2025 va reveni pe banca tehnică.</p>
<p>Ex-mijlocașul naționalei Angliei este liber de contract din ianuarie 2025, după ce ultima oară a antrenat-o pe Al-Ettifaq, din prima ligă a Arabiei Saudite.</p>
<p>Așa cum am precizat deja și așa cum confirmă și cei de la The Sun, Gerrard se numără printre candidații favoriți să preia postul de manager de la Rangers, rămas vacant după demiterea lui Philippe Clement. În prezent, de echipa lui Ianis Hagi se ocupă, din postura de interimar, Barry Ferguson.</p>
<p>Pe lângă Rangers și Al-Ettifaq, Steven Gerrard a mai antrenat-o și pe Aston Villa, din Premier League, în intervalul noiembrie 2021 – octombrie 2022.</p>

]]></description>
    </item>
    <item>
      <title>Vlad Chiricheş, marea bombă de la naționala României. Gigi Becali l-a dat de gol pe selecționer: „Asta mi-a zis şi mi-a cerut Mircea Lucescu”</title>
      <link>https://www.prosport.ro/fotbal-intern/superliga/vlad-chiriches-marea-bomba-de-la-nationala-romaniei-gigi-becali-l-a-dat-de-gol-pe-selectioner-asta-mi-a-zis-si-mi-a-cerut-mircea-lucescu-20168695</link>
      <description><![CDATA[<img src="https://www.prosport.ro/wp-content/uploads/2025/05/Vlad-Chiriches-marea-bomba-de-la-nationala-Romaniei.-Gigi-Becali-l-a-dat-de-gol-pe-selectioner-scaled-e1747045356283-1400x815.jpg"/><br/><p>Vlad Chiricheș va fi marea bombă a verii de la naționala României, a dezvăluit Gigi Becali, la doar câteva zile după ce FCSB a cucerit titlul în Superliga pentru al doilea an consecutiv!</p>
<p>Deși intrase într-un con de umbră, iar într-o perioadă Becali nu mai știa cum să scape de el, Chiricheș s-a reinventat odată cu mutarea la mijlocul terenului și a redevenit unul dintre cei mai importanți jucători ai roș-albaștrilor în 2025.</p>
<h2><span>Vlad Chiricheș, marea surpriză a lui Mircea Lucescu la naționala României! Gigi Becali l-a dat de gol</span></h2>
<p>Într-o intervenție avută în fața jurnaliștilor la Palat, a doua zi după meciul U Cluj – FCSB 0-2, <span>Gigi Becali a dezvăluit</span> că a avut recent o discuție cu Mircea Lucescu, în cadrul căreia selecționerul i-ar fi transmis că se va baza pe Vlad Chiricheș!</p>
<p>Concret, antrenorul i-ar fi solicitat latifundiarului să-i ofere pe cât posibil continuitate experimentatului fotbalist, cerință cu care Becali a fost de acord.</p>
<p>Astfel, patronul campioanei a confirmat, cu această ocazie, și faptul că Vlad Chiricheș va continua pentru cel puțin încă un sezon la FCSB.</p>
<p>„Chiricheș va rămâne! El va rămâne, pentru că am vorbit și cu Lucescu, mi-a zis că își pune baza în Chiricheș. Nu mi-a spus altceva, ce jucători, că nici nu l-am întrebat și nu e frumos.</p>
<p>(n.r. – Vrea să îl ia cu Austria acum) Da, cred că da, da. Dar mi-a zis că mă roagă, dacă se poate, Chiricheș să joace, să aibe continuitate. Ca atare, îi voi respecta dorința lui. (n.r. – S-a reinventat de când joacă la mijloc) L-am văzut o dată acolo și am zis că de azi înainte nu mai joacă niciodată fundaș central.</p>
<p>Păi când joacă el fundaș central, îmi e o frică de mor… Când joacă el mijlocaș central, n-am nicio teamă. De ce? Dirijor! Dirijează orchestra toată!”, a declarat Gigi Becali, la Palat, a doua zi după <span>U Cluj – FCSB 0-2</span>.</p>

]]></description>
    </item>
    <item>
      <title>Cum a reacționat Dennis Man, după ce FCSB a câştigat. Fotbalistul Parmei vrea să se întoarcă pe final de carieră la echipa lui Gigi Becali</title>
      <link>https://www.prosport.ro/fotbal-intern/superliga/cum-a-reactionat-dennis-man-dupa-ce-fcsb-a-castigat-fotbalistul-parmei-vrea-sa-se-intoarca-pe-final-de-cariera-la-echipa-lui-gigi-becali-20167943</link>
      <description><![CDATA[<img src="https://www.prosport.ro/wp-content/uploads/2025/05/Cum-a-reactionat-Dennis-Man-dupa-ce-FCSB-a-castigat.-Fotbalistul-Parmei-vrea-sa-se-intoarca-pe-final-de-cariera-la-echipa-lui-Gigi-Becali-1400x758.png"/><br/><p>Dennis Man (26 de ani) nu a uitat de echipa care l-a propulsat în fotbalul mare, în afara granițelor mai precis, și a reacționat scurt și la obiect imediat după ce FCSB a câștigat titlul.</p>
<p>Aflat în prezent la Parma, unde nu traversează o formă grozavă și se zbate să rămână în Serie A, Man a scris un mesaj pe rețelele de socializare.</p>
<h2><span>Titlul câștigat de FCSB l-a bucurat și pe Dennis Man!</span></h2>
<p>Sâmbătă seară, 10 mai 2025, <span>FCSB a câștigat titlul în Superliga României</span>, după ce Universitatea Craiova și CFR Cluj au remizat în etapa 8 a play-off-ului, scor 2-2.</p>
<p>Mai sunt două runde de disputat până la finalul sezonului, însă avansul de 6 puncte pe care îl au deja în fruntea clasamentului le este suficient roș-albaștrilor pentru a nu mai rata trofeul suprem din fotbalul românesc.</p>
<p>Așadar, totul a fost cât se poate de oficial. Federația Română de Fotbal și Liga Profesionistă de Fotbal au felicitat clubul lui Gigi Becali pentru triumf, în timp ce fotbaliștii lui Elias Charalambous au declanșat petrecerea la hotelul în care sunt cazați în Cluj-Napoca.</p>
<p>De triumful bifat de FCSB s-a bucurat, de la distanță, și Dennis Man. <span>Actualul atacant al Parmei, care nu traversează o formă deloc bună</span>, a reacționat la postarea pe care Superliga României și FCSB au făcut-o la comun pe rețelele de socializare.</p>
<p>Man a fost scurt și la obiect și a avut nevoie doar de două emoji-uri cu inimi, una de culoare roșie și una de culoare albastră, plus un emoji cu un trofeu.</p>
<p>Însă, fanii i-au prețuit gestul și i-au apreciat în număr de peste 200 comentariul lăsat. Mai mult, un internaut i-a transmis:</p>
<blockquote><p>Unul dintre noi”, trimitere la trecutul lui Dennis Man în roșu și albastru.</p></blockquote>
<figure aria-labelledby="figcaption_attachment_20167953" class="wp-caption aligncenter" id="attachment_20167953"><img alt="" class="size-large wp-image-20167953" decoding="async" fetchpriority="high" height="775" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Screenshot-2025-05-11-at-17.17.57-1400x775.png" srcset="https://www.prosport.ro/wp-content/uploads/2025/05/Screenshot-2025-05-11-at-17.17.57-1400x775.png 1400w, https://www.prosport.ro/wp-content/uploads/2025/05/Screenshot-2025-05-11-at-17.17.57-768x425.png 768w, https://www.prosport.ro/wp-content/uploads/2025/05/Screenshot-2025-05-11-at-17.17.57-1536x850.png 1536w, https://www.prosport.ro/wp-content/uploads/2025/05/Screenshot-2025-05-11-at-17.17.57-2048x1133.png 2048w" width="1400"/><figcaption class="wp-caption-text" id="figcaption_attachment_20167953">SURSA FOTO: instagram.com/fcsbofficial/</figcaption></figure>
<h2><span>Dennis Man vrea să revină la FCSB pe final de carieră</span></h2>
<p>Cotat la 12.500.000 de euro de site-ul de specialitate Transfermarkt, Dennis Man trage tare să iasă din pasa negativă pe care o traversează deja de aproape o jumătate de an. El a înscris 4 goluri și a oferit 5 pase decisive pentru Parma în sezonul 2024 – 2025, însă mai toate reușitele s-au consemnat în anul precedent.</p>
<p>Revenind la istoricul lui <span>Man alături de FCSB, atacantul a confirmat, într-un interviu acordat în debutul acestui an, că și-ar dori să joace din nou în roșu și albastru</span> pe final de carieră:</p>
<blockquote><p>Nu știu ce să spun… Probabil când mă voi întoarce în România voi fi bătrân. Nu mă întorc prea curând acasă, dar pe final de carieră o să mai vreau să joc un an, doi în liga 1: unul la FCSB, unul la UTA! Așa ar fi frumos!”, a spus Dennis Man, citat de <span>Fanatik</span>.</p></blockquote>
<p>În tricoul primei reprezentative, pentru care a jucat 35 de partide, Dennis Man a marcat 9 goluri.</p>

]]></description>
    </item>
    <item>
      <title>„Mă simt un cerşetor”. Ce s-a ales de Giovanni Becali, care a fost „împărat” printre milionarii străini</title>
      <link>https://www.prosport.ro/fotbal-intern/superliga/ma-simt-un-cersetor-ce-s-a-ales-de-giovanni-becali-care-a-fost-imparat-printre-milionarii-straini-20167779</link>
      <description><![CDATA[<img src="https://www.prosport.ro/wp-content/uploads/2025/05/„Ma-simt-un-cersetor22.-Ce-s-a-ales-de-Giovanni-Becali-care-a-fost-„imparat22-printre-milionarii-straini.webp"/><br/><p>Giovanni Becali (72 de ani) s-a plâns din nou de situația în care a ajuns fotbalul românesc, care inevitabil l-a afectat direct și pe el.</p>
<p>De-a lungul impresionantei cariere de impresar, Giovanni a coordonat carierele unor jucători importanți ai naționalei României, precum Gică Hagi, Gică Popescu, Adrian Mutu sau Cristi Chivu.</p>
<h2><span>Giovanni Becali, despre cum a ajuns „cerșetor” din „împărat”. Decăderea fotbalului românesc l-a privat de satisfacții</span></h2>
<p>Giovanni Becali este poate cel mai renumit impresar din istoria fotbalului românesc, având în spate o carieră lungă de peste trei decenii și în care a contribuit la realizarea unora dintre cele mai răsunătoare transferuri în care au fost implicați internaționali români.</p>
<p><span>Giovanni l-a dus pe Gică Hagi la cluburi ca Real Madrid sau Barcelona</span>, pe Adrian Mutu la Chelsea, sau pe Cristi Chivu la AS Roma sau Inter Milano.</p>
<p>Dacă atunci se simțea ca un „împărat”, după cum afirmă chiar el, deoarece marile ziare ale Europei scriau numele său pe primele pagini, acum situația s-a schimbat radical.</p>
<p><span>Giovanni Becali are în continuare mai mulți internaționali români sub contract, unul dintre ei fiind portarul Ștefan Târnovanu</span>, însă decăderea fotbalului din țara noastră la nivel general l-a privat și pe el de satisfacțiile pe care le trăia în trecut.</p>
<p>Așadar, renumitul agent spune mai în glumă, mai în serios, că acum se simte ca un „cerșetor” și nu ca un „împărat”:</p>
<blockquote><p>Mă simțeam un rege, acum mă duc și mă simt un cerșetor. Vorba vine, împărat și cerșetor. Nu mai ai nici chef să te duci când nu te reprezintă niciun jucător în campionatele astea. Când te vedeai în primele pagini are ziarelor spaniole…”, a declarat Giovanni Becali, la <span>Digi Sport</span>.</p></blockquote>
<h2><span>Se luptă să îi obțină un transfer important lui Ștefan Târnovanu</span></h2>
<p>Așa cum am precizat deja, unul dintre fotbaliștii cu cotă pe care Giovanni Becali îi are în portofoliu în prezent este Ștefan Târnovanu, goalkeeper evaluat de site-ul de specialitate Transfermarkt la 4.500.000 de euro.</p>
<p>Recent, Giovanni i-a prezentat lui Târnovanu o ofertă concretă de la Napoli, însă portarul a refuzat-o, deoarece nu ar fi avut asigurat statutul de titular la gruparea din Serie A.</p>
<p>Până să dea cu pixul pe contractul propus de un alt club, Ștefan Târnovanu a semnat prelungirea înțelegerii pe care o are cu impresarul Giovanni Becali:</p>
<blockquote><p>Cu Ștefan Târnovanu am semnat de curând prelungirea contractului de reprezentare. Așteptăm, e tânăr și are tot timpul. A înțeles despre ce e vorba, știe despre ce e vorba. E normal că toți jucătorii se gândesc la perioadele de transferuri, toți spun «Poate e momentul meu». Vom vedea. Am vorbit și cu Galatasaray, și cu Napoli, și cu Udinese pentru Ștefan Târnovanu. Am vorbit și cu Al Shabab. Sunt echipe care trebuie să își termine campionatul, apoi vedem despre ce e vorba”, Giovanni Becali, la <span>Fanatik</span>.</p></blockquote>

]]></description>
    </item>
  </channel>
</rss>
