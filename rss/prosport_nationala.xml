<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mutu a făcut praf motivul deciziei lui Mitriță de a se retrage de la naționala României: „Nu cred! Vrăjeală!”</title>
      <link>https://www.prosport.ro/fotbal-intern/nationala/mutu-a-facut-praf-motivul-deciziei-lui-mitrita-de-a-se-retrage-de-la-nationala-romaniei-nu-cred-vrajeala-20279995</link>
      <description><![CDATA[<img src="https://www.prosport.ro//wp-content/uploads/2025/09/Mutu-a-facut-praf-motivul-deciziei-lui-Mitrita-de-a-se-retrage-de-la-nationala-Romaniei-„Nu-cred-Vrajeala-.webp"/><br/><p>Adrian Mutu (46 de ani), fost selecționer la naționala U21 a României, a comentat decizia lui Alexandru Mitriță (30) de a se retrage de la prima reprezentativă.</p>
<p>Fotbalistul chinezilor de la Zhejiang FC a surprins prin hotărârea drastică pe care a luat-o, dar a motivat totul prin intermediul unei ample scrisori.</p>
<h2><span>Adrian Mutu nu îl crede pe Alex Mitriță! De ce s-ar fi retras fotbalistul, de fapt, de la naționala României</span></h2>
<p><span>Alex Mitriță a decis să-și anunțe retragerea din naționala României</span> la vârsta de doar 30 de ani, în ciuda faptului că se află într-un moment bun al carierei și chiar era frecvent chemat la lot.</p>
<p>Fotbalistul și-a motivat hotărârea prin intermediul unei ample scrisori pe care a trimis-o la FRF, iar astfel s-a aflat că lui Mitriță nu îi este deloc comod să călătorească din estul Asiei până în Europa. Așadar, a decis să îi spună „adio” echipei naționale, detaliu care îl va ajuta să se focuseze suplimentar pe echipa de club și pe viața de familie.</p>
<p><span>Mircea Lucescu a părut ușor deranjat de retragerea lui Mitriță</span> de la naționala României, în timp ce <span>Gică Popescu a spus lucrurilor pe nume</span> și a sugerat că fotbalistul ar fi recurs la acest gest pentru că nu a jucat la ultima acțiune a „tricolorilor”. România le-a înfruntat pe Canada și Cipru în prima jumătate a lunii septembrie, iar fostul star al Universității Craiova a bifat puțin sub 20 de minute în amicalul cu nord-americanii. În schimb, la partida decisivă cu Cipru, Mitriță a rămas doar pe banca de rezerve.</p>
<p>O părere similară cu cea a lui Gică Popescu are și Adrian Mutu, care crede că Mitriță s-a folosit de distanța Europa-China doar pentru a ascunde adevăratul motiv al retragerii:</p>
<p>„Era de așteptat. Am văzut ce a declarat Mitriță și nu cred în vrăjeala asta că e distanța mare. Cred că Mitriță avea asta de mult în cap și adevăratul motiv este nefolosirea lui și minutele pe care le joacă la echipa națională. Băiatul ăsta a avut niște sezoane bune, a ajuns la o vârstă și tot nu i se dă șansa să înceapă și el titular și să aibă câteva meciuri. Ba un meci titular, ba două pe bancă. Și atunci omul a zis: «Ce rost mai are să tot încerc cu naționala când nimeni nu-mi dă nicio șansă». Eu cred că ăsta e adevăratul motiv, cu toate că mesajul a fost îmbrăcat frumos cu distanța dintre China și România. Nu cred”, a declarat Adrian Mutu, potrivit <span>Fanatik</span>.</p>
<h2><span>Cum a comentat explicațiile lui Mircea Lucescu</span></h2>
<p>Mircea Lucescu a negat că ar fi avut un conflict cu Alex Mitriță, însă în același timp a mărturisit că a avut un dialog cu fotbalistul, prin intermediul căruia i-a transmis să se pună mai mult în slujba echipei și să ajute și atunci când adversarul e în posesie. În replică, după cum a dezvăluit „Il Luce”, Mitriță i-ar fi transmis că „fotbalul se joacă cu mingea”.</p>
<p>„Te întrebi de ce s-a retras, dar are motivele lui și pe fondul ăsta de nemulțumire pe care o are și pentru că nu înțelege de ce nu este folosit. Mircea Lucescu a explicat foarte bine de ce. Pentru că nu are puterea de a se sacrifica, echipa României are nevoie să joace cu 11 jucători și pe faza defensivă. A cam spus tot Mircea Lucescu și faptul că a vorbit cu el și el i-a spus că fotbalul se joacă atunci când ai mingea. Cred că Alex a luat o hotărâre pe care a vrut să o ia mai de mult. Dacă nu mă înșel, acum un an și ceva a mai vrut să se retragă o dată”, a completat Mutu.</p>
<p>Alex Mitriță rămâne cu cele 26 de apariții bifate în tricoul primei reprezentative, în care a izbutit să contribuie cu 4 goluri. Trebuie precizat și că Mitriță nu a luat parte la niciun turneu final cu naționala mare.</p>

]]></description>
    </item>
    <item>
      <title>Gigi Becali, intervenție în forță în cazul retragerii lui Alex Mitriță de la naționala României: „Totul e pe bani! Bine a făcut”</title>
      <link>https://www.prosport.ro/fotbal-intern/nationala/gigi-becali-interventie-in-forta-in-cazul-retragerii-lui-alex-mitrita-de-la-nationala-romaniei-totul-e-pe-bani-bine-a-facut-20279985</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-interventie-in-forta-in-cazul-retragerii-lui-Alex-Mitrita-de-la-nationala-Romaniei.jpg"/><br/><p>Gigi Becali a comentat în stilul său caracteristic retragerea de la echipa națională a României a lui Alex Mitriță.</p>
<p>Fostul star de la Universitatea Craiova a luat această decizie pentru a se concentra mai mult pe actuala sa echipă de club, formația din China Zhejiang Professional.</p>
<h2><span>Gigi Becali, intervenție în forță în cazul retragerii lui Alex Mitriță de la naționala României: „Totul e pe bani! Bine a făcut”</span></h2>
<p>Gigi Becali consideră că Alex Mitriță <span>a luat o decizie extraordinară</span>, în contextul în care oricum nu prindea minute la echipa națională. Deși îl chema tocmai din China pe Mitriță, Mircea Lucescu îl ținea constant pe banca de rezerve, situație care a cântărit enorm pentru fotbalist.</p>
<p>În plus, patronul de la FCSB e convins că jucătorul se concentrează acum și pe partea financiară, iar plecările sale constante de la echipa din China ar fi putut să-i enerveze pe conducători, care îl plătesc regește pe Mitriță.</p>
<p>Gigi Becali e convins că retragerea de la națională e cea mai bună decizie pe care ar fi putut să o ia fostul jucător din Bănie și recunoaște că, în locul lui Mitriță, el ar fi procedat exact la fel.</p>
<p>„Este un jucător valoros, eu dacă eram, aşa făceam. Omul, bravo lui, îl felicit că are demnitate. Sunt cel mai valoros jucător, mă chemi tocmai din China, să nu stau cu familia liniştit, şi mă ţii pe bancă. Foarte bine a făcut omul, să se plimbe pe aici, ore în şir. Foarte bine a făcut.</p>
<p>Totul în lumea asta e doar pe bani, e şi o anumită demnitate. Dar totul e pe bani. Adică, dacă el câştigă bani din China, să-mi văd de treaba mea.</p>
<p>Dacă am 24 de ani, mă duc la echipa naţională dar tot pentru bani, că mă vede lumea. Totu-i pe bani”, a declarat Gigi Becali, conform <span>fanatik.ro</span>.</p>
<h2><span>Ce a declarat Mircea Lucescu imediat după decizia pe care a anunțat-o Alex Mitriță</span></h2>
<p>Dacă Gigi Becali l-a lăudat, <span>Mircea Lucescu a fost vădit dezamăgit</span> de Alex Mitriță, cel căruia i-a transmis că va regreta decizia pe care a luat-o.</p>
<p>„Poate că era mai indicat să dea curs convocării, fiindcă eu l-am pus pe listă, pentru meciul cu Moldova. Era o modalitate mult mai frumoasă de a-și lua rămas bun de la public, de la națională, dacă tot avea de gând să se retragă.</p>
<p>(n.r. Sunteți dezamăgit?) Nu acest lucru are importanță. A vrut să renunțe, a renunțat. Repet, s-a gândit că a luat o decizie în favoarea carierei și familiei lui. Mie chiar îmi pare rău că a decis așa, dar să nu regrete”, a spus Mircea Lucescu, pentru golazo.ro.</p>

]]></description>
    </item>
    <item>
      <title>Alex Mitriță i-a dat o „palmă morală” lui Mircea Lucescu după ce a văzut reacția selecționerului despre retragerea lui: „Lecții învățate”</title>
      <link>https://www.prosport.ro/fotbal-intern/nationala/alex-mitrita-i-a-dat-o-palma-morala-lui-mircea-lucescu-dupa-ce-a-vazut-reactia-selectionerului-despre-retragerea-lui-lectii-invatate-20279975</link>
      <description><![CDATA[<img src="https://www.prosport.ro//wp-content/uploads/2025/09/Alex-Mitrita-i-a-dat-o-„palma-morala-lui-Mircea-Lucescu-dupa-ce-a-vazut-reactia-selectionerului-despre-retragerea-lui-„Lectii-invatate.jpg"/><br/><p>Alex Mitriță a ținut să-i dea o nouă replică lui Mircea Lucescu, una indirectă, dar foarte dură pentru actualul selecționer.</p>
<p>Fotbalistul a luat decizia de a se retrage de la echipa națională, iar „Il Luce” a comentat în stilul său caracteristic decizia, „înțepându-l” pe Mitriță.</p>
<h2><span>Alex Mitriță i-a dat o „palmă morală” lui Mircea Lucescu după ce a văzut reacția selecționerului despre retragerea lui: „Lecții învățate”</span></h2>
<p>Concret, <span>Mircea Lucescu a spus</span> că fotbalistul va regreta decizia luată, mai ales că pentru echipa națională a României urmează meciuri foarte importante.</p>
<p>În acest context, fostul star de la Universitatea Craiova nu a stat pe gânduri și a ținut să-i dea o nouă replică acidă actualului selecționer, mai ales că relația dintre cei doi a fost pe tot parcursul mandatului lui „Il Luce” una foarte tensionată.</p>
<p>Alexandru Mitriță i-a dat o „palmă morală” lui Mircea Lucescu prin intermediul unei postări pe conturile sale de socializare:</p>
<p>„Niciun regret în viață. Doar lecții învățate”, a transmis marți fotbalistul.</p>
<ul>
<li>Alexandru Mitriță a strâns 26 de selecții pentru prima reprezentativă a României, marcând 4 goluri</li>
<li>4 milioane de euro este cota de piață a lui Alex Mitriță, potrivit evaluării făcute de portalul de specialitate Transfermarkt.com</li>
</ul>
<h2><span>Ce a declarat Mircea Lucescu imediat după retragerea lui Alex Mitriță de la echipa națională a României: „Mie chiar îmi pare rău că a decis așa!”</span></h2>
<p>Vădit dezamăgit de faptul că Alex Mitriță a luat decizia de a renunța la echipa națională, Mircea Lucescu nu l-a menajat pe starul chinezilor de la Zhejiang Professional și a avut un mesaj dur să-i transmită.</p>
<p>În opinia selecționerului României, fotbalistul ar fi trebuit să vină la echipa națională pentru următoarele meciuri, având atunci posibilitatea să se retragă într-un mod mai frumos, cu publicul alături de partea sa.</p>
<p>Ba mai mult, Mircea Lucescu a declarat că îi pare rău de modul în care a decis Mitriță să se retragă de la națională și consideră că jucătorul ar putea regreta decizia.</p>
<p>„Poate că era mai indicat să dea curs convocării, fiindcă eu l-am pus pe listă, pentru meciul cu Moldova. Era o modalitate mult mai frumoasă de a-și lua rămas bun de la public, de la națională, dacă tot avea de gând să se retragă.</p>
<p>(n.r. Sunteți dezamăgit?) Nu acest lucru are importanță. A vrut să renunțe, a renunțat. Repet, s-a gândit că a luat o decizie în favoarea carierei și familiei lui. Mie chiar îmi pare rău că a decis așa, dar să nu regrete”, a spus Mircea Lucescu, pentru golazo.ro.</p>

]]></description>
    </item>
    <item>
      <title>În ce afacere bănoasă şi-a băgat averea Mircea Lucescu. Milioanele oligarhilor ucraineni şi ruşi au fost investite într-un proiect profitabil</title>
      <link>https://www.prosport.ro/diverse/in-ce-afacere-banoasa-si-a-bagat-averea-mircea-lucescu-milioanele-oligarhilor-ucraineni-si-rusi-au-fost-investite-intr-un-proiect-profitabil-20279910</link>
      <description><![CDATA[<img src="https://www.prosport.ro//wp-content/uploads/2025/09/In-ce-afacere-banoasa-si-a-bagat-averea-Mircea-Lucescu.-Milioanele-oligarhilor-ucraineni-si-rusi-au-fost-investite-intr-un-proiect-profitabil-1400x844.png"/><br/><p>Mircea Lucescu (80 de ani), selecționerul primei reprezentative de fotbal a României, și-a băgat averea într-o afacere bănoasă în care deține 60% din acțiuni.</p>
<p>Potrivit rapoartelor care sunt disponibile publicului larg, societatea a avut profituri de milioane de euro în anii precedenți.</p>
<h2><span>Lake Tower SRL, societatea care îl are în frunte pe Mircea Lucescu, face profit de milioane de euro! Averea selecționerului a finanțat mai multe proiecte imobiliare</span></h2>
<p>Mircea Lucescu, antrenor care de-a lungul carierei a pregătit cluburi precum Șahtior Donețk, Zenit Sankt Petersburg și Dinamo Kiev, se poate mândri cu faptul că este posesorul unei averi impresionante, de ordinul milioanelor de euro.</p>
<p>Iar din dorința de a nu risipi sumele agonisite pe parcursul carierei de tehnician, care se îndreaptă spre 50 de ani, <span>„Il Luce” a ales să investească în mai multe afaceri</span>.</p>
<p>La fel cum au făcut mai toți antreprenorii potenți financiar în ultimii mulți ani, Mircea Lucescu a decis să intre în zona imobiliarelor, iar în 2016 a preluat 49.9% din acțiunile societății Lake Tower SRL. Ulterior, procentele selecționerului din companie au crescut la 60, iar investiția lui Mircea Lucescu s-a dovedit a fi una inspirată.</p>
<p>Potrivit site-ului de specialitate <span>Termene.ro</span>, Lake Tower SRL a avut doar în 2023 un profit de 6.5 milioane de lei, adică aproximativ 1.3 milioane de euro. Însă, cu un an înainte, profitul a fost semnificativ mai mare, anume 30 de milioane de lei, ceea ce s-ar traduce în circa 5.9 milioane de euro. Aceeași sursă informează cu privire la faptul că, în 2023, compania condusă de Mircea Lucescu a raportat o cifră de afaceri de 17.6 milioane de lei.</p>
<p>Tot în calitate de dezvoltator imobiliar, Mircea Lucescu a finanțat proiecte și prin intermediul societății Lakeside View SRL, unde în trecut a fost asociat unic. Compania din urmă menționată a ridicat două blocuri în vecinătatea Lacului Morii din București, care astăzi sunt cunoscute drept Lake House 1 și Lake House 2.</p>
<p>Când vine vorba despre Lakeside View SRL, Mircea Lucescu a decis să facă un mic pas în spate și l-a desemnat în funcția de administrator pe nepotul său, Matei Mircea, în vârstă de 30 de ani.</p>
<h2><span>„Il Luce” deține acțiuni și în cadrul companiei Romradiatoare SA</span></h2>
<p>O altă societate care îl are în acționariat pe Mircea Lucescu este Romradiatoare SA, de data aceasta cu doar 16.5 procente din pachetul total de acțiuni.</p>
<p>Compania, care are sediul în Brașov, are ca obiect de activitate producția de cabluri de tracțiune din oțel și de cabluri conductoare din aluminiu.</p>
<p>Conform sursei citate mai sus, și această societate a mers pe plus în ultimii ani și i-a generat un profit <span>selecționerului naționalei României</span>. Concret, <span>Termene.ro</span> susține că toate societățile în care „Il Luce” e implicat din postura de finanțator au avut, exclusiv în ultimii 5 ani, cifre de afaceri care au ajuns la suma de 239 de milioane de lei. Iar profitul generat de toate companiile, pentru aceeași perioadă, s-a ridicat la 37.8 milioane de lei, adică aproximativ 7.45 milioane de euro.</p>

]]></description>
    </item>
    <item>
      <title>Consilierul lui Dan Șucu a confirmat oferta bombă pentru Alex Dobre, anunțată în exclusivitate de ProSport: „Șase zerouri pentru club”</title>
      <link>https://www.prosport.ro/fotbal-intern/superliga/consilierul-lui-dan-sucu-a-confirmat-oferta-bomba-pentru-alex-dobre-anuntata-in-exclusivitate-de-prosport-sase-zerouri-pentru-club-20279837</link>
      <description><![CDATA[<img src="https://www.prosport.ro//wp-content/uploads/2025/09/Consilierul-lui-Dan-Sucu-a-confirmat-oferta-bomba-pentru-Alex-Dobre-anuntata-in-exclusivitate-de-ProSport-„Sase-zerouri-pentru-club-1400x891.png"/><br/><p>Robert Niță (48 de ani), fost atacant în Giulești și actual consilier al patronului Dan Șucu (62), a confirmat oferta bombă pentru Alex Dobre (27), pe care ProSport a anunțat-o în exclusivitate în primele zile ale lunii septembrie.</p>
<p>Este vorba despre o propunere înaintată de Legia Varșovia, formație care a câștigat de 15 ori titlul în Polonia și care îl are pe banca tehnică pe Edi Iordănescu (47).</p>
<h2><span>Robert Niță, detalii despre oferta trimisă de Legia Varșovia pentru Alex Dobre. Propunerea, anunțată în exclusivitate de ProSport, a fost refuzată de Dan Șucu și fotbalist</span></h2>
<p>Alex Dobre a avut parte de un sezon 2024-2025 promițător în tricoul Rapidului, cu 8 goluri reușite în 32 de partide, iar în actuala stagiune, fotbalistul este foarte aproape să își depășească statisticile menționate anterior.</p>
<p>Dobre a marcat deja 5 goluri în primele 10 meciuri ale ediției 2025-2026 de Superliga și conduce clasamentul golgheterilor, la egalitate cu alți trei jucători.</p>
<p>Pe de altă parte, Alex Dobre a primit și banderola de căpitan pe braț și a demonstrat deja că poate fi un lider pentru actuala generație de la Rapid.</p>
<p>Toate detaliile prezentate mai sus au făcut din Dobre un fotbalist dorit pe plan european, iar în primele zile din luna septembrie, <span>ProSport a anunțat în exclusivitate o ofertă bombă pe care Legia Varșovia, formația antrenată de Edi Iordănescu, a trimis-o în Giulești</span>.</p>
<p>Polonezii au pus pe masă o sumă impresionantă pentru achiziția internaționalului român, însă așa cum au declarat surse din cadrul Rapidului pentru <span>ProSport</span>, o despărțire nu a fost luată în calcul de patronul Dan Șucu:</p>
<p>„Am avut o ședință de urgență în conducere și ne-am dat seama că nu putem face asta. Noi suntem într-o perioadă de consolidare, iar să vinzi un jucător determinant pentru ofensivă și cu mare impact asupra întregului vestiar, ar fi însemnat să ne sabotăm obiectivele”, au explicat surse din Giulești, pentru <span>ProSport</span>.</p>
<p><span>Robert Niță, fost atacant la Steaua și Rapid, actual consilier al lui Dan Șucu</span>, a confirmat oferta bombă venită pe numele lui Alex Dobre și totodată a mărturisit că aceasta a fost refuzată la comun, atât de club, cât și de jucător:</p>
<p>„Dobre a avut ofertă bună și a decis împreună cu clubul să rămână la Rapid și uite că ajunge și la echipa națională. Acum trei săptămâni (n.r. – a avut oferta), înainte să se încheie (n.r. – perioada de mercato) cu două-trei zile. Bună (n.r. – oferta). Pentru club șase zerouri, iar pentru el de vreo trei ori mai mult salariu. Decide împreună cu clubul să rămână, ajunge la echipa națională, joacă două-trei meciuri titular, marchează și aseară (n.r. – pe 21 septembrie, în etapa 10), e căpitanul echipei”, a explicat Robert Niță, la <span>Fanatik</span>.</p>
<h2><span>Dan Șucu ar fi putut să ia două milioane de euro</span></h2>
<p>Referitor la suma pe care Legia Varșovia era dispusă să o ofere pentru Alex Dobre, aceasta se apropia de două milioane de euro. Însă, Dan Șucu ar fi urmat să păstreze și un procent dintr-un eventual viitor transfer al fotbalistului. Iar pe lângă partea fixă a taxei de transfer, în contract ar fi fost stipulate și diverse bonusuri de performanță.</p>
<p>Alex Dobre a împlinit vârsta de 27 de ani la data de 30 august 2025, iar site-ul de specialitate Transfermarkt îl evaluează la 1.8 milioane de euro.</p>
<p>Pentru naționala mare a României, el a debutat în martie 2023, chiar sub comanda lui Edi Iordănescu, iar până în prezent a adunat 4 selecții.</p>

]]></description>
    </item>
  </channel>
</rss>
