<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu, gest fără precedent! L-a amenințat în direct pe Louis Munteanu: „Dacă nu se întoarce la club, nu-l convoc!”</title>
      <link>https://www.prosport.ro/fotbal-intern/mircea-lucescu-gest-fara-precedent-l-a-amenintat-in-direct-pe-louis-munteanu-daca-nu-se-intoarce-la-club-nu-l-convoc-20256731</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-gest-fara-precedent-L-a-amenintat-in-direct-pe-Louis-Munteanu-„Daca-nu-se-intoarce-la-club-nu-l-convoc.jpg"/><br/><p>Mircea Lucescu a răbufnit la adresa lui Louis Munteanu și i-a cerut să revină la club dacă vrea să  fie convocat în continuare la echipa națională.</p>
<p>„Telenovela Louis Munteanu” a luat o întorsătură care i-a bulversat pe toți. Jucătorul ar fi refuzat să facă deplasarea cu echipa la Galați, după umilința din Suedia cu Hacken, 2-7. Patronul a intervenit și a dezmințit toate zvonurile, dar chiar și așa selecționerul Mircea Lucescu nu e de acord cu ce s-a întâmplat și îi cere jucătorului să revină la echipă.</p>
<h2><span>Mircea Lucescu, discurs tranșant la adresa lui Louis Munteanu: „Nu-l convoc”</span></h2>
<p>Mircea Lucescu a vorbit despre situația tensionată de la Cluj și „focul pe paie” pe care l-a mai pus și Louis Munteanu în aceste momente dificile.</p>
<p>Selecționerul României l-a lăsat să meargă cu selecționata U21 la EURO în Slovacia la ultima reunire a lotului, dar îl are în vedere pentru meciurile din această toamnă. Totuși, Mircea Lucescu are un mesaj clar pentru atacantul român. Îi cere să revină la echipă dacă vrea să prindă lotul național deoarece ce a făcut nu e corect față de clujeni.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Dacă nu se întoarce la echipă, eu nu pot să-l convoc. Nu ar fi corect față de club. Se va întoarce. Nu e vorba de certat. Nici eu nu cunosc exact situația care a făcut ca el să ia această hotărâre”, a declarat Mircea Lucescu, la <span>DigiSport.</span></div>
</div>
</div>
<h2><span>Nimeni nu mai înțelege nimic din situația lui Louis Munteanu</span></h2>
<p>Nelu Varga anunța încă de la începutul verii că e pe cale să facă <span>cel mai mare transfer</span> din istoria Superligii. Patronul CFR Cluj se aștepta să încaseze 18 milioane de euro în schimbul atacantului transferat de la Fiorentina. Zilele trecute, Cristi Balaj a anunțat că jucătorul nu are nicio ofertă concretă chiar dacă s-a vorbit despre interesul unor cluburi precum Rennes, Olympiacos sau Valencia.</p>
<p>După meciul cu Hacken, jucătorul nu ar fi revenit cu echipa și ar fi mers direct la familia sa în loc să facă deplasarea cu echipa la Galați. Conducerea clubului ar fi urmat să aibă o ședință în care să decidă suma cu care să îl amendeze. De asemenea, Louis Munteanu ar fi boicotat meciul din cauza restanțelor financiare pe care le are Nelu Varga la el, însă contactat de <span>Prosport</span>, patronul a făcut lumină în acest caz extrem de controversat.</p>
<p><span>Nelu Varga a precizat</span> că a vorbit personal cu jucătorul și i-a acordat 2 zile libere imediat după meciul cu Hacken, dar nu a mai apucat să discute cu restul conducerii clubului. În cele din urmă ar fi lămurit lucrurile și jucătorul va reveni la antrenamente.</p>
<p>„Eu i-am dat voie, personal, să-și ia câteva zile libere, să se liniștească. Era căzut la pământ. Săracul, a marcat și două goluri și i le-au anulat. Mi-a spus că are nevoie de două zile de pauză. I-am dat voie și n-am mai anunțat pe nimeni de la club. Eram supărat și eu”, a povestit Nelu Varga, în premieră, pentru <span>ProSport.</span></p>

]]></description>
    </item>
    <item>
      <title>Ianis Hagi, belea mare pe capul lui Mircea Lucescu: „Au mai fost cazuri”</title>
      <link>https://www.prosport.ro/fotbal-intern/nationala/ianis-hagi-belea-mare-pe-capul-lui-mircea-lucescu-au-mai-fost-cazuri-20255748</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-belea-mare-pe-capul-lui-Mircea-Lucescu-„Au-mai-fost-cazuri.jpg"/><br/><p>Mircea Lucescu are de luat o decizie extrem de grea în privința lui Ianis Hagi.</p>
<p>Internaționalul român s-a despărțit de Rangers în această vară. Până acum, jucătorul nu a luat o decizie în ceea ce privește viitorul său, deși a avut numeroase oferte din țară și străinătate.</p>
<p>Daniel Pancu a vorbit despre situația delicată în care e pus Mircea Lucescu deoarece selecționerul trebuie să decidă dacă va conta pe serviciile lui Ianis Hagi la următoarea reunire a lotului pentru meciurile cu Cipru și Canada.</p>
<h2><span>Reacția lui Daniel Pancu, legat de situația lui Ianis Hagi la națională: „Contează flerul antrenorului”</span></h2>
<p>Se apropie finalul verii și Ianis Hagi este în continuare liber de contract. FCSB, Rapid și Universitatea Craiova i-au făcut oferte tentante, dar internaționalul român nu vrea să revină în Superliga. Presa turcă a anunțat zilele trecute că <span>s-ar fi înțeles cu nou-promovata Fatih Karagumruk</span> pentru un salariu de 1 milion de euro, însă nu a apărut nicio informație oficială din partea clubului sau a jucătorului.</p>
<p><span>Mircea Lucescu urmează să contureze </span>lotul final pentru duelurile din luna septembrie. La începutul mandatului pe banca naționalei îi atenționa pe jucători să fie activi la echipele de club, altfel riscă să nu fie selecționați. Situația cu Ianis Hagi e delicată și Daniel Pancu crede că totul depinde de flerul pe care îl va avea Lucescu.</p>
<p>„Nu pot să mă pun în locul lui Mircea Lucescu, e o întrebare capcană pentru mine. Dacă eram selecționer, eram la curent cu forma lui și știam dacă îl chemam pe Ianis Hagi sau nu. Au fost cazuri de fotbaliști, Ianis Hagi e unul dintre ei, care nu au jucat foarte mult la echipă, în anumite perioade, și au jucat foarte bine la echipa națională.</p>
<p>A mai fost un caz celebru cu Marica, care nu avea echipă, nu știu unde se antrena, a marcat și primul gol într-un meci cu Ungaria”, a declarat Pancu pentru <span>sport.ro.</span></p>
<h2><span>Ianis Hagi, o soluție potrivită pentru Rapid: „Îl iubeau suporterii”</span></h2>
<p>Dan Șucu a discutat personal cu Ianis Hagi să îl convingă să accepte oferta sa. Momentan, jucătorul nu vorbește deloc despre viitorul său ceea ce i-a făcut pe unii să creadă că s-ar putea gândi la retragere.</p>
<p>Pancu e sigur că Ianis Hagi ar fi cel mai bine primit la Rapid, dacă ar da curs ofertei lui Dan Șucu.</p>
<p>„Foarte bun, cum să nu. Ar fi fost foarte bun pentru Rapid, cu siguranță. Îl iubeau mult suporterii, dacă alegea să vină la noi, așa cum îl iubesc și pe Gică Hagi. Giuleștiul a respectat mereu jucătorii valoroși”, a mai spus fostul internațional român.</p>

]]></description>
    </item>
    <item>
      <title>Anamaria Prodan i-a adus o ofertă de top lui Ianis Hagi: „Dacă nu era fiul lui Gică Hagi, era sus de tot”</title>
      <link>https://www.prosport.ro/fotbal-extern/stranieri/anamaria-prodan-i-a-adus-o-oferta-de-top-lui-ianis-hagi-daca-nu-era-fiul-lui-gica-hagi-era-sus-de-tot-20256327</link>
      <description><![CDATA[<img src="https://www.prosport.ro//wp-content/uploads/2025/08/Anamaria-Prodan-i-a-adus-o-oferta-de-top-lui-Ianis-Hagi-Daca-nu-era-fiul-lui-Gica-Hagi-era-sus-de-tot-scaled-e1756209167561-1400x835.jpg"/><br/><p>Anamaria Prodan este pe cale să dea lovitura cu Ianis Hagi, fotbalistul liber de contract după despărțirea de Rangers. Fiul „Regelui” are pregătită o ofertă din partea impresarei, care spune că ar fi ajuns mult mai sus dacă nu ar fi purtat „moștenirea” numelui în spate.</p>
<p>Ianis Hagi este liber de contract din această vară, după ce Rangers nu a vrut să îi îndeplinească pretențiile salariale. „Prințul” cerea un salariu asemenea celui avut înainte de plecare, dar scoțienii s-au zgârcit la bani, crezând că-l pot convinge cu o remunerație mai mică de 20.000 de lire pe săptămână.</p>
<h2><span>Anamaria Prodan, ofertă de top pentru Ianis Hagi</span></h2>
<p>Impresara povestește cum Ianis Hagi, care a devenit recent tată, <span>a refuzat o ofertă venită din Turcia</span> în această campanie de mercato. Mijlocașul ofensiv nu a dorit să dea curs unei mutări în Super Lig, deși echipa era una din partea de sus a clasamentului, spune Anamaria Prodan.</p>
<p>„Unde l-aș transfera pe Ianis Hagi? Recunosc că am avut ceva pentru el din Turcia. Nu de la Fatih Karagumruk, ci sus în clasament, dar nu a vrut. Mie îmi place Ianis și voi știți că nu am o iubire cu tatăl lui. Ianis, dacă nu era băiatul lui Hagi, era foarte sus. Este presiunea foarte mare și tatăl lui vrea foarte mult de la el”, a spus Anamaria Prodan, conform <span>Sport.ro</span>.</p>
<p>De-a lungul carierei sale, Ianis Hagi a evoluat pentru cluburi precum Viitorul Constanța, Fiorentina, KRC Genk, Deportivo Alaves și Rangers FC. „Prințul” a fost urmărit în această vară de cluburi mari, precum Genoa, Borussia Monchengladbach, Maccabi Tel-Aviv, Legia Varșovia, Galatasaray, ori chiar cluburi din Superliga precum Rapid, Universitatea Craiova sau campioana FCSB.</p>
<h2><span>Mircea Lucescu îl îndeamnă pe Ianis Hagi să se transfere mai repede</span></h2>
<p>Selecționerul echipei naționale a României, Mircea Lucescu, î<span>l îndeamnă pe Ianis Hagi să își găsească cât mai repede o echipă</span>. „Il Luce” e de părere că timpul pierdut în această perioadă va fi recuperat cu greu, astfel că trebuie să se mențină pe linia de plutire pentru a reintra în circuitul echipei naționale. Fotbalistul nu a fost convocat pentru dubla cu Canada și Cipru din luna septembrie.</p>
<p>„Până nu îl văd pe Ianis și să vorbesc cu el, nu îmi dau seama. Eu nu discut de zvonuri. Eu vorbesc de lucruri realizate. Eu sper să nu piardă timpul. Dacă nu reușește să se transfere, pe urmă sunt 4 luni în care trebuie doar să se antreneze și știu ce înseamnă pentru un jucător să se antreneze singur.</p>
<p>El are nevoie de un grup, de coechipieri, de antrenor, de jocuri, de suporteri, de atmosferă. E ca o boală și începi să suferi atunci când nu faci ceea ce ești pregătit. Aș vrea ca el să nu sufere și să rămână în fotbal, să joace”, a spus Mircea Lucescu, conform sursei de mai sus.</p>

]]></description>
    </item>
    <item>
      <title>Mircea Lucescu nu s-a ferit de cuvinte. Ianis Hagi e obligat să semneze după ce a primit oferta din Turcia: „E ca o boală dacă nu ai club”</title>
      <link>https://www.prosport.ro/fotbal-intern/nationala/mircea-lucescu-nu-s-a-ferit-de-cuvinte-ianis-hagi-e-obligat-sa-semneze-dupa-ce-a-primit-oferta-din-turcia-e-ca-o-boala-daca-nu-ai-club-20254471</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-nu-s-a-ferit-de-cuvinte.-Ianis-Hagi-e-obligat-sa-semneze-dupa-ce-a-primit-oferta-din-Turcia-„E-ca-o-boala-daca-nu-ai-club.webp"/><br/><p>Ianis Hagi (26 de ani) este așteptat să semneze Fatih Karagumruk, formație proaspăt promovată în prima ligă a fotbalului din Turcia, iar Mircea Lucescu (80) abia așteaptă să vadă afacerea încheiată.</p>
<p>Potrivit multiplelor rapoarte venite din „Țara semilunei”, mijlocașul naționalei României va primi un salariu de aproximativ un milion de euro. Însă, fiul lui Gică Hagi (60) a primit și procente dintr-un viitor transfer în care ar putea fi implicat.</p>
<h2><span>Numele echipei la care ajunge Ianis Hagi îl interesează mai puțin pe Mircea Lucescu. Ce vrea selecționerul, urgent, după ce mijlocașul naționalei a primit o ofertă din Turcia</span></h2>
<p><span>Ianis Hagi ar fi ajuns la un acord pentru transferul în Turcia</span>, la Fatih Karagumruk, formație nou-promovată care l-a dorit insistent în ultimele săptămâni.</p>
<p>După ce inițial s-a vehiculat că salariul de un milion de euro, propus de turci, nu ar fi fost suficient pentru pretențiile financiare ale lui Ianis Hagi, în cele din urmă mijlocașul s-a arătat deschis la discuții și a bătut palma cu șefii lui Fatih. Iar pe lângă salariul de un milion de euro, <span>Ianis Hagi va avea și procente dintr-un viitor transfer în care ar putea fi implicat, după cum a scris și CNN Turcia</span>.</p>
<p>Mircea Lucescu a fost întrebat dacă transferul lui Hagi Jr. la Fatih Karagumruk reprezintă un pas înainte sau înapoi după perioada Rangers, iar selecționerul a transmis că numele echipei contează mai puțin în momentul de față. Important este ca Ianis să semneze contractul cât mai repede cu putință, să înceapă pregătirea și apoi să se impună în „primul 11”:</p>
<p>„Până nu îi văd și nu știu cum se simt acolo, cum au fost primiți și la ce nivel joacă acum, nu știu. Eu îmi dau seama cât de greu e să treci de la un club la altul. Intri într-o altă cultură, într-un alt nivel de performanță, cu un grup de jucători deja organizat în care trebuie să pătrunzi și să te impui. E extraordinar de greu. Din acest motiv, cel mai important pentru ei rămâne echipa națională. Aici sunt satisfacțiile enorme și pot compensa eventuale nerealizări la echipele de club. Au fost 9 jucători care au schimbat cluburile. Până nu îl văd pe Ianis și să vorbesc cu el, nu îmi dau seama. Eu nu discut de zvonuri. Eu vorbesc de lucruri realizate. Eu sper să nu piardă timpul. Dacă nu reușește să se transfere, pe urmă sunt 4 luni în care trebuie doar să se antreneze și știu ce înseamnă pentru un jucător să se antreneze singur. El are nevoie de un grup, de coechipieri, de antrenor, de jocuri, de suporteri, de atmosferă. E ca o boală și începi să suferi atunci când nu faci ceea ce ești pregătit. Aș vrea ca el să nu sufere și să rămână în fotbal, să joace”, a declarat Mircea Lucescu, citat de <span>Sport.ro</span>.</p>
<h2><span>Când are naționala programat următorul meci</span></h2>
<p>Naționala de fotbal a României se va reuni peste mai puțin de două săptămâni, în debutul lui septembrie mai precis. Pe data de 5, „tricolorii” au programat un joc de pregătire cu prima reprezentativă a Canadei, după care pe 9 septembrie, de la ora 21:45, România va evolua în Cipru, în grupa din preliminariile pentru Cupa Mondială.</p>
<p>Fotbaliștii lui Mircea Lucescu sunt pe locul 3 în Grupa H, cu 6 puncte adunate după 4 meciuri disputate. Tot 6 puncte are și Austria, care e pe 2, însă aceasta a jucat doar două partide. Iar lider e Bosnia Herțegovina, cu 9 puncte adunate din trei confruntări.</p>

]]></description>
    </item>
    <item>
      <title>Veste grea pentru FCSB! Daniel Bîrligea va lipsi de la următorul meci</title>
      <link>https://www.prosport.ro/fotbal-intern/superliga/veste-grea-pentru-fcsb-daniel-birligea-va-lipsi-de-la-urmatorul-meci-20254389</link>
      <description><![CDATA[<img src="https://www.prosport.ro//wp-content/uploads/2025/08/Veste-grea-pentru-FCSB-Daniel-Birligea-va-lipsi-de-la-urmatorul-meci.webp"/><br/><p>Înaintea meciului cu FC Argeș, programat duminică, 24 septembrie, de la ora 21:30, în etapa 7 din Superliga României, susținătorii FCSB au primit o veste grea.</p>
<p>Daniel Bîrligea (25 de ani) nu se va afla nici măcar în lotul lui Elias Charalambous (44), după cum a sugerat managerul general al roș-albaștrilor, Meme Stoica (60).</p>
<h2><span>Daniel Bîrligea, nici măcar pe bancă la duelul FCSB – FC Argeș. Luptele pe care le-a dat cu scoțienii au lăsat urme</span></h2>
<p>În ultimele cinci partide oficiale jucate de FCSB, Daniel Bîrligea a marcat patru goluri și a oferit două pase decisive, motiv pentru care <span>Meme Stoica și-a scos pălăria în fața lui și a spus că echipa s-ar fi calificat în play-off-ul Champions League</span> dacă atacantul ar fi fost apt fizic de la începutul sezonului.</p>
<p>Cuvinte mari la adresa lui Daniel Bîrligea a utilizat și patronul <span>Gigi Becali, care l-a declarat pe atacant MVP-ul partidei Aberdeen – FCSB 2-2</span>.</p>
<p>Bîrligea a marcat un gol și a oferit un assist pe stadionul Pittodrie din Scoția, însă nu doar reușitele de pe tabelă au atras atenția, ci și felul în care s-a luptat cu fundașii adverși. Bîrligea a avut nu de puține ori câte trei, patru adversari în jurul său și cu toate acestea a izbutit să găsească soluții optime pentru coechipieri.</p>
<p>Însă, din nefericire pentru FCSB, cele 90 de minute în care Bîrligea s-a războit cu scoțienii au lăsat și urme. Atacantul are noi probleme fizice, iar potrivit sugestiilor făcute de Meme Stoica, la meciul cu FC Argeș de duminică nici măcar nu va fi în lotul lui Charalambous.</p>
<p>Bîrligea nu era așteptat să înceapă partida din postura de titular, cel mai probabil urmând a fi utilizat în premieră Thiam, însă ar fi putut ajuta în repriza secundă, în eventualitatea în care lucrurile nu vor merge conform planului.</p>
<p>Totuși, Meme Stoica spune că sunt slabe șanse ca un astfel de scenariu să se aplice, deoarece atacantul va trebui să stea „în gheață până joi”:</p>
<p>„Bîrligea nu cred că va fi în lot. Bîrligea stă în gheaţă până joi. Înainte de meci vorbeam cu Gigi despre Thiam, despre Bîrligea, şi i-am zis aşa: «Pe Dică şi Rusescu nu i-am considerat atacanţi, ci număr 10». Am zis: «Gigi, după Thereau, nu am avut un atacant de valoarea lui Bîrligea». Asta e părerea mea. Am făcut comparaţie şi între el şi Louis Munteanu, un jucător excepţional, dar îl prefer pe Bîrligea, că are alte calităţi şi văd altceva la el”, a declarat Mihai Stoica, la <span>Prima Sport</span>.</p>
<h2><span>Gigi Becali, cucerit de Bîrligea: „Cel mai bun, numărul unu!”</span></h2>
<p>Așa cum am precizat deja, Gigi Becali a vorbit foarte frumos despre Daniel Bîrligea după remiza din manșa întâi a play-off-ului Europa League:</p>
<p>„A fost cel mai bun de când este la noi. Nu că a dat gol și pasă de gol, dar cum s-a descurcat cu câte trei-patru (n.r. adversari) pe el. A mai alergat el așa de multe ori, dar cum s-a descurcat, cum a ieșit din clinciuri… Bîrligea, de departe, numărul 1!”, a declarat Gigi Becali, la DigiSport.</p>
<p>Returul FCSB – Aberdeen, în care Bîrligea e așteptat să revină pe teren, va avea loc joia viitoare, pe 27 august, de la ora 21:30, pe Arena Națională din București.</p>

]]></description>
    </item>
  </channel>
</rss>
