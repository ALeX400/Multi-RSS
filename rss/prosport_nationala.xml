<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ilie Dumitrescu i-a dat „target” lui Răzvan Burleanu. Pentru ce fotbalist trebuie să se dea peste cap președintele FRF: „Aș face orice”</title>
      <link>https://www.prosport.ro/fotbal-intern/nationala/ilie-dumitrescu-i-a-dat-target-lui-razvan-burleanu-pentru-ce-fotbalist-trebuie-sa-se-dea-peste-cap-presedintele-frf-as-face-orice-20196642</link>
      <description><![CDATA[<img src="https://www.prosport.ro/wp-content/uploads/2025/06/Ilie-Dumitrescu-i-a-dat-„target-lui-Razvan-Burleanu.-Pentru-ce-fotbalist-trebuie-sa-se-dea-peste-cap-presedintele-FRF-„As-face-orice-1400x1050.jpg"/><br/><p>Fostul internațional Ilie Dumitrescu a remarcat câțiva jucători care ar putea face pasul de la naționala de tineret la cea de seniori, iar pentru unul dintre aceștia i-a dat „target” șefului FRF, Răzvan Burleanu, pentru a-l convinge.</p>
<p>Dacă Louis Munteanu și Andrei Borza au fost <span>remarcați și de Mihai Stoica</span>, oficialul FCSB, în cazul celui de al treilea situația este ceva mai complicată, fiind nevoie de implicarea președintelui FRF pentru soluționare.</p>
<p>Fundașul Umit Akdag (21 de ani) evoluează în Franța, la Toulouse, și are dublă cetățenie, română și turcă, fiind eligibil și pentru <span>naționala Turciei, spre care înclină, potrivit selecționerului Daniel Pancu</span>.</p>
<h2><span>Ilie Dumitrescu, „target” pentru președintele Burleanu. Fotbalistul pentru care șeful FRF trebuie să se dea peste cap</span></h2>
<p>Jucătorul pentru care Ilie Dumitrescu inisistă și i-a dat „target” lui Răzvan Burleanu este fundașul Umit Akdag, care este eligibil pentru echipa națională a Turciei.</p>
<p>„Louis Munteanu, Mircea Lucescu a spus că era titular la meciul cu Austria. Așa s-a pronunțat. Borza are și el șansa lui, dacă ar avea continuitate la Rapid.</p>
<p>Pentru mine, un câștig mare de tot este Umit Akdag și aș face orice efort ca el să facă pasul. L-am văzut în două meciuri, mijlocaș central și fundaș central. Mi s-a părut foarte bun, are și o tehnică foarte bună”, a declarat Ilie Dumitrescu la <span>Digi Sport</span>.</p>
<p>Umit Akdag are o cotă de piață de 600.000 de euro, a venit în Franța sub formă de împrumut de la Alanyaspor, iar în sezonul 2024-2025 a jucat în 12 meciuri, cumulând aproape 700 de minute de joc.</p>
<p>În meciul România U21 – Italia U21, 0-1, Akdag a fost notat de SofaScore cu 7,1, iar la partida cu selecționata Spaniei U21, fundașul a primit nota 6,7.</p>
<p>România U21 joacă, marți (ora 22.00) cu reprezentativa Slovaciei U21, în ultimul meci din Grupa A de la EURO 2025 U21 care se desfășoară în Slovacia.</p>
<p>Clasamentul Grupei A, înainte de meciurile de marți, este: Spania U21 (6 puncte, 5-3 golvaraj), Italia U21 (6 puncte, 2-0 la golaveraj), Slovacia U21 (0 puncte, 2-4 golaveraj) și România U21 (0 puncte, 1-3 golaveraj).</p>
<h2><span>Raul Florucz a ales Austria</span></h2>
<p>Jucătorul Raul Florucz (23 de ani), născut în Austria, din părinți români, a fost în atenția lui Mircea Lucescu, dar și a lui Răzvan Burleanu pentru a-l convinge să joace pentru „tricolori”, după ce la nivel de echipă de tineret jucase pentru reprezentativa Austriei. În ciuda insistențelor oficialilor români, Florucz nu a putut fi convins să aleagă naționala României.</p>
<p>„Acesta este un moment foarte special pentru mine. Am crescut în Austria, sunt austriac și am făcut primii pași în fotbal aici. În același timp, am cel mai mare respect pentru moștenirea românească, ce mi-a fost transmisă de familia mea și care mi-a modelat personalitatea. Sunt recunoscător pentru sprijinul pe care l-am primit în cariera mea atât din partea Austriei, cât și din România.</p>
<p>Decizia mea nu se referă la alegerea unei naționale în fața celeilalte, ci mai degrabă în acceptarea drumului care m-a adus aici. Sunt hotărât să dau totul pentru Austria și să-mi fac familia și fanii mândri”, a declarat Florucz.</p>
<p><span>Florucz a fost dorit de Gigi Becali, pentru FCSB</span>, însă jucătorul este înclinat să aleagă o echipă din Europa.</p>

]]></description>
    </item>
    <item>
      <title>Universitatea s-a înțeles cu „copilul” lui Gică Hagi! Mijlocaşul defensiv semnează cu echipa lui Mihai Rotaru</title>
      <link>https://www.prosport.ro/fotbal-intern/superliga/universitatea-s-a-inteles-cu-copilul-lui-gica-hagi-mijlocasul-defensiv-semneaza-cu-echipa-lui-mihai-rotaru-20196620</link>
      <description><![CDATA[<img src="https://www.prosport.ro/wp-content/uploads/2025/06/Universitatea-s-a-inteles-cu-„copilul-lui-Gica-Hagi-Mijlocasul-defensiv-semneaza-cu-echipa-lui-Mihai-Rotaru.webp"/><br/><p>Universitatea Craiova s-a înțeles în cele din urmă cu Tudor Băluță (26 de ani), fotbalist crescut de Gică Hagi (60), pentru un transfer definitiv.</p>
<p>Mijlocașul a fost cerut de antrenorul Mirel Rădoi (44) la echipă de săptămâni bune, iar patronul Mihai Rotaru i-a îndeplinit dorința și a demarat negocierile. Acum, totul este aproape de final.</p>
<h2><span>Tudor Băluță va fi jucătorul Universității Craiova în 2025-2026. Mijlocașul crescut de Gică Hagi a fost convins de Mihai Rotaru și Mirel Rădoi</span></h2>
<p><span>Mirel Rădoi i-a cerut lui Mihai Rotaru transferul lui Tudor Băluță</span> de la Slask Wroclaw, în ciuda faptului că mijlocașul nu s-a descurcat deloc bine în Polonia.</p>
<p>De altfel, <span>Tudor Băluță a fost numit drept „cea mai mare greşeală a clubului Slask în secolul XXI”</span>. Afirmația a fost făcută de un polonez, care la rândul său a confirmat negocierile pe axa Slask Wroclaw-Universitatea Craiova pentru transferul fotbalistului.</p>
<p>Și se pare că în cele din urmă, Mihai Rotaru a ajuns la un acord total cu mijlocașul, după cum informează cei de la <span>Fanatik</span>.</p>
<p>Conform sursei citate, înțelegerea dintre Universitatea Craiova și fotbalist nu mai poate fi anulată, însă oltenii încă așteaptă ca Tudor Băluță să își rezolve și ultimele probleme „ce țin de contractul său cu echipa poloneză”. Ulterior, după ce va deveni liber, Băluță va putea fi prezentat oficial în Bănie.</p>
<h2><span>Cu ce rămâne Tudor Băluță după experiența din Polonia</span></h2>
<p>Tudor Băluță a jucat 26 de meciuri în sezonul 2024-2025, fără să contribuie cu vreo reușită pe plan ofensiv. Din nefericire, Slask a traversat cea mai slabă stagiune din ultimele două decenii și a retrogradat în Liga 2 după 17 ani consecutivi petrecuți pe prima scenă a fotbalului polonez.</p>
<blockquote><p>Tudor Băluță negociază cu Universitatea Craiova și este aproape de revenirea în România. Dacă nu se întâmplă nimic pe ultima sută de metri, va părăsi în curând clubul Slask Wrocław. Va rămâne liber de contract. Va fi una dintre cele mai mari greșeli făcute de club pe piața transferurilor în secolul XXI”, a scris jurnalistul Bartosz Wieczorek, pe platforma X, la data de 27 mai.</p></blockquote>
<p>Potrivit site-ului de specialitate Transfermarkt, cota de piață a lui Tudor Băluță este de 350.000 de euro.</p>
<p>În schimb, în apogeul carierei, respectiv în vara lui 2019, mijlocașul era evaluat de aceeași sursă la impresionanta sumă de 4.500.000 de euro. Pe atunci, Tudor Băluță se afla sub contract cu Brighton, grupare din Premier League care i-a plătit lui Gică Hagi 2.900.000 de euro pentru transfer.</p>
<p>Pentru naționala mare a României, Băluță și-a făcut apariția într-un total de 12 partide.</p>

]]></description>
    </item>
    <item>
      <title>Fotbalistul din Generația de Aur, prins de iubitul femeii cu care avea o aventură: „Am sărit pe geam”. Răsturnare de situație după mulți ani</title>
      <link>https://www.prosport.ro/sport-life/fotbalistul-din-generatia-de-aur-prins-de-iubitul-femeii-cu-care-avea-o-aventura-am-sarit-pe-geam-rasturnare-de-situatie-dupa-multi-ani-20196309</link>
      <description><![CDATA[<img src="https://www.prosport.ro/wp-content/uploads/2025/06/Fotbalistul-din-Generatia-de-Aur-prins-de-iubitul-femeii-cu-care-avea-o-aventura.-„Am-sarit-pe-geam.-Rasturnare-de-situatie-dupa-multi-ani-1400x857.jpg"/><br/><p>Un fost component al Generației de Aur a fost prins în pat de iubitul femeii cu care avea o aventură și a sărit pe geam ca să scape.</p>
<p>Este vorba despre Florin Prunea, iar întâmplarea a avut la Cluj, chiar în iarna Revoluției din 1989, pe când portarul evolua pentru „șepcile roșii”.</p>
<h2><span>Florin Prunea, prins în flagrant de iubitul femeii cu care avea o aventură</span></h2>
<p>Fostul membru al Generației de Aur a fost prins în pat de iubitul femeii <span>cu care avea o aventură</span> și, pus în fața faptului împlinit, a fost nevoit să sară pe geam ca să scape. Bărbatul nu era oricine, ci șeful de la Arme și Muniții Cluj.</p>
<p>Amantlâcul s-a petrecut în orașul ardelean, chiar înainte de Revoluției 1989, pe când goalkeeper-ul apăra buturile „șepcilor roșii”. Interesant este că, peste ani și ani, Prunea și bărbatul respectiv au devenit buni prieteni.</p>
<p>„Era înainte de Crăciun, era un frig afară, cred că eram în 1989, eram la Cluj. Marius Popescu era mai mic, era de la juniori, de abia îl luase Cornel Dinu. Eram cu două piese. Ne-am dus prin oraș, am mâncat ceva, am băut un șpriț și am zis hai să mergem la una din ele acasă.</p>
<p>Era una frumoasă, avea niște ochi, nu poti să îi dau numele. Noi știam că e cu cineva, era iubita șefului de la Arme și Muniții de la Cluj. Ne-am dus la ea acasă. Eu eram cu ea și Popeață cu tovarășa ei. Am stat pe acolo, una-alta, pe la vreo 3, bum-bum în ușă. O întreb cine e. ‘El e, a venit’. ‘Cum adică a venit?</p>
<p>Am sărit pe geam frate, se deschidea și dădeai direct în stradă. Clujenii știu ce spun. Zăpadă, frig. Am ieșit cu hainele în mâini, când l-am auzit. ‘El e’. ‘Cum el, păi nu ziceai că nu vine?’. Când am luat-o cu Popeață la fugă pe străzi, ne-am îmbrăcat la 20 de minute, doar chiloții am pus pe mine. Era un frig. Culmea e că el știe, persoana respectivă. Acum mi-e prieten foarte bun”, a declarat Florin Prunea la <span>iAMsport</span>.</p>
<p><img alt="" class="size-large wp-image-20196319" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1400x1050.jpg" srcset="https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1400x1050.jpg 1400w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-768x576.jpg 768w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-1536x1152.jpg 1536w, https://www.prosport.ro/wp-content/uploads/2025/06/PETROLUL-PLOIESTI-RAPID-BUCURESTI-FESTIVITATE-94-ANI-RAPID-BUCURESTI-25.06.2017-2048x1536.jpg 2048w" width="1400"/></p>
<h2><span>Dat de gol la TV. „Mi-a oferit 100 de dolari și l-am dus la mine la garsoniera din Balta Albă”</span></h2>
<p>Florin Prunea a dezvăluit un alt moment stânjenitor din perioada în care activa ca fotbalist. Chiar în timpul căsniciei cu Lidia au existat momente tensionate între cei doi, unul dintre ele fiind pe vremea când portarul apăra poarta echipei naționale.</p>
<p>Aflat într-o seară alături de soția sa în pat, la TV era <span>dezvăluită o aventură de-a acestuia</span>. Așa cum era și normal, consoarta l-a luat la întrebări, iar portarul a recunoscut aventura, dar a asigurat-o că nimic nu s-a întâmplat între el și femeia respectivă.</p>
<p>„Eram cu nevastă-mea, ne uitam la TV la emisiunea lui Vlad Craioveanu la 12 noaptea și intră o invitată…Nevastă-mea fuma, se uita pe o revistă și începe aia ‘Acum o săptămână am fost la Vox Maris și l-am cunoscut pe Florin Prunea.</p>
<p>Nevastă-mea: ‘Ce a zis de tine?’. ‘Stai să vedem că n-a zis nimic’. Și a început ea: ‘A venit de la echipa națională cu colegii lui în discotecă, mi-a oferit 100 de dolari și l-am dus la mine la garsoniera din Balta Albă’.</p>
<p>‘M-am dus să fac un duș, s-a dezbrăcat și el, stăteam pe canapea și când am văzut…. M-a luat tandru, m-a pupat’. Mă uitam la nevastă-mea, îi tremura țigara în mână. Zic: ‘Am comis-o. M-am îmbătat’. ‘Și ce ai făcut?’. ‘N-am făcut nimic, s-a îmbrăcat și m-am dus acasă’”, a spus Florin Prunea în podcastul Las Vegas Romania.</p>
<p> </p>

]]></description>
    </item>
    <item>
      <title>Cum ne-au stins italienii fărâma de speranță: România a pierdut la miezul nopții ultima șansă de calificare în sferturi la EURO U21 iar meciul cu Slovacia are acum o singură miză</title>
      <link>https://www.prosport.ro/euro-u21-2025/cum-ne-au-stins-italienii-farama-de-speranta-romania-a-pierdut-la-miezul-noptii-ultima-sansa-de-calificare-in-sferturi-la-euro-u21-iar-meciul-cu-slovacia-are-acum-o-singura-miza-20195548</link>
      <description><![CDATA[<img src="https://www.prosport.ro/wp-content/uploads/2025/06/Cum-ne-au-stins-italienii-farama-de-speranta-Romania-a-pierdut-la-miezul-noptii-ultima-sansa-de-calificare-in-sferturi-la-EURO-U21-iar-meciul-cu-Slovacia-are-acum-o-singura-miza-1400x1050.jpg"/><br/><p>După înfrângerea dramatică în fața Spaniei, 1-2 deși tricolorii au condus până în minutul 85, ziua s-a încheiat cu o sentință dureroasă pentru România la EURO U21. Asta pentru că Slovacia nu a reușit să învingă Italia, în celălalt meci al grupei noastre, eliminând singurul scenariu de care ne agățam pentru calificarea în sferturile de finală ale competiției. Practic, italienii ne-au stins fărâma de speranță!</p>
<p>Cu doar două modificări în primul 11 față de echipa de start din victoria cu noi, Casadei și Coppola în locul lui Ghilardi și Koleosho, Italia a deschis scorul încă din minutul 7, când nou-apărutul despre care vorbeam, Cesare Casadei, fotbalist ex-Chelsea și în prezent la FC Torino, a punctat. După ce a recuperat balonul în propria jumătate, a trimis la Gnonto și apoi a fructificat serviciul returnat, cu piciorul stâng.</p>
<p>Oricât s-au străduit slovacii să revină în joc pe durata primei reprize, au echilibrat lucrurile ca perspectivă generală însă n-au creat pericol veritabil, încheind 45 de minute fără șut pe poartă și fără corner. La reluare, reprezentativa lui Carmine Nunziata menținut gestionarea eficientă, deși fără strălucire, a avantajului. Și au bifat, potrivit stereotipului legat de abordarea italiană, același scor final în al doilea lor meci din grupă: 1-0.</p>
<h2><span>Cum arată clasamentul acum și de ce România nu mai are nicio șansă </span></h2>
<p><span>Eliminarea lui Vladislav Blănuță</span>, cartonaș roșu direct pentru o intrare violentă și total nejustificată, la mijlocul terenului!, a prăbușit toată naționala lui Daniel Pancu în meciul cu Spania de la EURO U21. Conduceam încă din minutul 4, după o fază de calitate și o reușită de colecție marca Louis Munteanu. Ne apărasem cu sacrificiu și disciplină tactică de nivel înalt. Scăpasem de câteva ocazii mari ale spaniolilor, inclusiv un penalty ratat al ibericilor, dar irosisem și noi câteva oportunități importante.</p>
<p>Cert e că victoria era în dreptul nostru, mai erau doar șase minute de joc din timpul regulament, însă atacantul de la FCU Craiova a gestionat dezastruos presiunea mizei și a clacat. Eliminarea lui a zguduit baricadele tricolore, la doar un minut distanță am fost egalați cu șut din afara careului, apoi am încasat, în minutul 88, și golul înfrângerii.</p>
<figure aria-labelledby="figcaption_attachment_20195710" class="wp-caption aligncenter" id="attachment_20195710"><img alt="" class="size-full wp-image-20195710" decoding="async" height="1703" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-scaled.jpg" srcset="https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-scaled.jpg 2560w, https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-1400x931.jpg 1400w, https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-768x511.jpg 768w, https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-1536x1022.jpg 1536w, https://www.prosport.ro/wp-content/uploads/2025/06/Multumim-tricolori-Andrei-Preotu-scrie-cronica-meciului-de-cosmar-de-la-Bratislava-2048x1363.jpg 2048w" width="2560"/><figcaption class="wp-caption-text" id="figcaption_attachment_20195710">Foto: ProSport</figcaption></figure>
<p>La acest moment, clasamentul în grupa A este următorul, înaintea ultimei runde în care se vor juca România – Slovacia și Italia – Spania, ambele programate marți, 17 iunie, de la ora 22:00:</p>
<ol>
<li>Spania – 6p (+2)</li>
<li>Italia – 6p (+2)</li>
<li>Slovacia – 0p (-2)</li>
<li>România – 0p (-2)</li>
</ol>
<p>Indiferent de ce se va întâmpla în meciul Italia – Spania și la orice scor ar câștiga România în fața Slovaciei, calificarea în sferturile de finală este deja compromisă total.</p>
<h2><span>Doar victoria Slovaciei cu Italia ne-ar mai fi ținut speranțele vii</span></h2>
<p>Singurul scenariu în care România mai putea spera la calificarea în sferturile <span>EURO U21</span>, în ciuda a două înfrângeri după primele două meciuri, ar fi fost cel în care Slovacia câștiga cu Italia. Era prima condiție, cronologic, din setul de patru care trebuiau îndeplinite pentru ca tricolorii să meargă mai departe, în faza superioară a turneului final.</p>
<p>După succesul Slovaciei cu Italia, era obligatoriu ca România să câștige cu Slovacia în ultimul meci iar Spania să învingă Italia. Și nu doar atât, ultima condiție era ca victoria noastră în fața Slovaciei să fie la două goluri diferență. Pentru ca, în clasamentul „în trei” dintre România, Italia și Slovacia, unde ar fi fost egalitate de puncte în meciurile directe (3p), să avem câștig de cauză și să prindem astfel locul doi în grupă în urma criteriului următor de departajare, cel al golaverajului „în trei”, pe baza rezultatelor dintre România, Italia și Slovacia.</p>
<h2><span>Rămâne doar o miză de orgoliu în contextul celor cinci EURO U21 ale României</span></h2>
<p>După meciul fără cu miză competițională cu gazdele EURO 2025, Slovacia, tricolorii vor încheia al cincilea turneu final de tineret din istorie și al patrulea consecutiv pentru noi. Cea mai bună performanță all-time rămân semifinalele disputate de generația EURO 2019 sub comanda lui Mirel Rădoi.</p>
<p>Al doilea turneu ca nivel al performanței este EURO 2021 unde, cu Adrian Mutu selecționer, tricolorii de la tineret au părăsit competiția din faza grupelor însă fără înfrângere, cu 5 puncte acumulate după victorie 2-1 cu gazdele Ungaria și două remize de prestigiu, 1-1 cu Olanda și 0-0 cu Germania.</p>
<p>O victorie marți, cu Slovacia, i-ar aduce lui Daniel Pancu și jucătorilor lui măcar consolarea că ar intra în podiumul celor mai bune turnee finale continentale făcute în istorie de România la tineret. Așadar, ultimul meci are o singură miză, dar de orgoliu. Cu 3 puncte, deși eliminată încă din faza grupelor, generația EURO 2025 ar fi peste generațiile EURO 1998 și EURO 2023.</p>
<p><img alt="" class="aligncenter size-full wp-image-20195736" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-scaled.jpg" srcset="https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-scaled.jpg 2560w, https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-1400x933.jpg 1400w, https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-768x512.jpg 768w, https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-1536x1024.jpg 1536w, https://www.prosport.ro/wp-content/uploads/2025/06/Rezultate-BAC-la-prima-proba-EURO-U21-tricolorii-care-au-promovat-ori-au-picat-examenul-debutului-dupa-0-1-cu-Italia-Radiografia-evolutiilor-lui-Tavi-Popescu-Louis-Munteanu-sau-Andrei-Borza-2-2048x1365.jpg 2048w" width="2560"/></p>
<p>La prima noastră participare, cu Victor Pițurcă selecționer, din postura de țară-gazdă, am pierdut pe linie într-un forma de turneu final care nu presupunea grupe, ci se începea direct cu meciuri eliminatorii. A fost 1-2 cu Olanda, apoi 0-1 cu Germania pentru clasarea în locurile 5-8 și, finalmente, 1-2 cu Rusia. Am terminat pe 8 din 8 echipe ale EURO 1998.</p>
<p>La ediția EURO 2023, iarăși găzduită de România!, acum împreună cu Georgia, generația pregătită de Emil Săndoi a strâns un singur punct și n-a marcat nici un gol: remiză 0-0 cu Croația, după ce în primele două partide din grupă pierdusem 0-3 cu Spania și 0-1 cu Ucraina.</p>

]]></description>
    </item>
    <item>
      <title>FRF a făcut anunțul oficial despre plecarea lui Mircea Lucescu: „E foarte clar pentru toată lumea!”</title>
      <link>https://www.prosport.ro/fotbal-intern/frf-a-facut-anuntul-oficial-despre-plecarea-lui-mircea-lucescu-e-foarte-clar-pentru-toata-lumea-20196239</link>
      <description><![CDATA[<img src="https://www.prosport.ro/wp-content/uploads/2025/06/FRF-a-facut-anuntul-oficial-despre-plecarea-lui-Mircea-Lucescu-„E-foarte-clar-pentru-toata-lumea-1400x759.png"/><br/><p>CORESPONDENȚĂ SLOVACIA. Un oficial de la FRF a anunțat când va veni momentul ca Mircea Lucescu să plece de pe banca „tricolorilor”.</p>
<p>Naționala României și-a scăzut dramatic șansele de calificare directă la Mondialul din SUA, Mexic și Canada, după eșecul suferit în fața Austriei. Au apărut zvonuri legat de <span>posibila plecare a lui Mircea Lucescu</span> de pe banca tehnică, dar Mihai Stoichiță a lămurit lucrurile și a ținut să precizeze că Lucescu este singurul care va decide când e momentul să părăsească naționala.</p>
<h2><span>Mihai Stoichiță, despre plecarea lui Mircea Lucescu: „Să încheiem acest capitol”</span></h2>
<p>Naționala României a încheiat recent „dubla” cu Austria și Cipru la capătul căreia a obținut doar trei puncte. După patru meciuri, „tricolorii” ocupă abia locul 3 în grupa H din care mai fac parte Bosnia, Austria, Cipru și San Marino.</p>
<p>Directorul tehnic de la Federația Română de Fotbal a vorbit la superlativ despre experimentatul selecționer. Mihai Stoichiță a vrut să lămurească odată pentru totdeauna subiectul plecării lui Mircea Lucescu precizând clar că singurul care va decide este chiar antrenorul și sigur <span>nu va părăsi echipa</span> până la finalul campaniei de calificare la Campionatul Mondial.</p>
<p>„El e selecționer, el decide. Mircea Lucescu a venit la Federație să facă o treabă bună, a adus o imagine extraordinară. E un antrenor respectat peste tot în lume. Sunt impresionat când văd tot respectul care i se acordă, se opresc oamenii peste tot să se pozeze cu el. E un exemplu, ar trebui urmat și el și sfaturile lui. E un plus că are atâta energie.</p>
<p>Uitați-vă la el. Atâta timp cât va mai rămâne la echipa națională…să încheiem acest subiect. Unde să plece? De ce ar mai veni aici dacă pleacă? E foarte clar pentru toată lumea. De ce venea, să se plimbe?</p>
<p>Avem o națională care încă are șanse de calificare, fie prin această campanie, fie prin «baraj». Avem mare încredere că se poate întampla acest lucru cu Mircea Lucescu. Și susținem treaba asta. Am zis: experiență, profesionalism, imagine. Sunt lucruri greu de obținut atunci când aduci un selecționer. Este un ajutor mare de tot. El e decidentul (n.r. privind selecția).”, a declarat Mihai Stoichiță.</p>
<p>Mircea Lucescu a preluat banca tehnică a naționalei României la scurt timp după participarea „tricolorilor” la EURO 2024 sub comanda lui Edi Iordănescu. Experimentatul antrenor a izbutit să câștige grupa din Liga Națiunilor cu victorii pe linie, fapt care a asigurat un loc la barajul pentru Campionatul Mondial.</p>
<p>În grupa din preliminarii, România păstrează șanse minime pentru primul loc, dar și al doilea loc este important în ceea ce privește urna în care ar urma să fie distribuită naționala pentru tragerea la sorți de la barajul de calificare.</p>

]]></description>
    </item>
  </channel>
</rss>
