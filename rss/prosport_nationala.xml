<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Rapid i-a oferit 700.000 de euro pe an lui Ianis Hagi”. Decizia pe care a luat-o fiul lui Gică Hagi, cu varianta din Israel pe masă: „Înțeleg că ar fi semnat prin frații Becali”</title>
      <link>https://www.prosport.ro/fotbal-extern/stranieri/rapid-i-a-oferit-700-000-de-euro-pe-an-lui-ianis-hagi-decizia-pe-care-a-luat-o-fiul-lui-gica-hagi-cu-varianta-din-israel-pe-masa-inteleg-ca-ar-fi-semnat-prin-fratii-becal-20252106</link>
      <description><![CDATA[<img src="https://www.prosport.ro//wp-content/uploads/2025/08/„Rapid-i-a-oferit-700.000-de-euro-pe-an-lui-Ianis-Hagi.-Decizia-pe-care-a-luat-o-fiul-lui-Gica-Hagi-cu-varianta-din-Israel-pe-masa-„Inteleg-ca-ar-fi-semnat-prin-fratii-Becali-scaled-e1755768542140-1400x838.jpg"/><br/><p>Ianis Hagi a primit o ofertă uriașă din partea lui Dan Șucu, de 700.000 de euro pe an, pentru a veni la Rapid București.</p>
<p>Ajuns la vârsta de 26 de ani, <span>Ianis Hagi a plecat de la Rangers</span> la finalul sezonului trecut, la cinci ani și jumătate de când a fost semnat de scoțienii. Fiul „Regelui” este foarte aproape de Maccabi Tel Aviv, echipă care i-ar fi oferit 750.000 de euro pe an, arată <span>Digi Sport</span>.</p>
<h2><span>Ianis Hagi a refuzat oferta de la Rapid pentru a semna cu Maccabi Tel Aviv</span></h2>
<p>Sursa menționează că Ianis Hagi a primit o propunere extrem de avantajoasă de la Rapid, de 700.000 de euro pe an, dar a refuzat clubul din Giulești. „Prințul” ar fi semnat cu Maccabi Tel Aviv, care i-a oferit cu 50.000 de euro mai mult acestuia.</p>
<p>„Ianis se spune că ar fi semnat cu Maccabi Tel Aviv. A avut și de la Rapid (n.r. ofertă). A avut 700.000 de euro (n.r. salariu), dar a preferat 750.000 de la Maccabi Tel Aviv. Cineva mi-a zis că a și semnat. Ieri (n.r. marți) ar fi semnat.</p>
<p>Înțeleg că propunerea ar fi venit de la frații Becali. Ianis lucrează cu o firmă mare de impresariat. O să vedem. A mai fost discuția cu Legia Varșovia, dar i-au oferit salariu de doar 500.000. El a avut 1.200.000 la Rangers” se arată pe sursa citată.</p>
<p>Despre Ianis Hagi s-a scris că ar fi fost curtat de mai multe cluburi din Europa, printre care Borussia Monchengladbach, Legia Varșovia, FCSB, Genoa, Universitatea Craiova sau echipa de la care a plecat, Rangers.</p>
<p>Cota lui Ianis Hagi a ajuns la un minim istoric de 1.500.000 de euro. De-a lungul carierei, „Prințul” a jucat pentru Pro Luceafărul, Academia Hagi, Viitorul Constanța, Fiorentina, KRC Genk, Rangers și Deportivo Alaves.</p>
<h2><span>Ianis Hagi a devenit tată</span></h2>
<p><span>Ianis Hagi a devenit tată de băiat</span> ieri, 20 august, după ce soția sa, Elena, a născut lao clinică din București. „O să merg în postura de părinte cu mentalitatea cu care am fost și eu crescut. Adică o să-mi îndrum copiii să facă ce le place și punct! Eu n-am fost forțat spre ceva, sora mea n-a fost forțată, așa voi proceda și eu. Să-și găsească și copiii mei pasiunea și să lucreze în pasiunea lor, să lupte să fie cei mai buni în ce le place! Eu sunt conștient de statutul meu și am o responsabilitate” spunea Ianis Hagi când a aflat că soția sa e însărcinată.</p>

]]></description>
    </item>
    <item>
      <title>„Joacă la Barcelona fără probleme, e mai bun decât Kounde”. Transferul lui Andrei Rațiu la campioana Spaniei e cât se poate de plauzibil pentru Ciprian Marica</title>
      <link>https://www.prosport.ro/fotbal-extern/joaca-la-barcelona-fara-probleme-e-mai-bun-decat-kounde-transferul-lui-andrei-ratiu-la-campioana-spaniei-e-cat-se-poate-de-plauzibil-pentru-ciprian-marica-20252206</link>
      <description><![CDATA[<img src="https://www.prosport.ro//wp-content/uploads/2025/08/„Joaca-la-Barcelona-fara-probleme-e-mai-bun-decat-Kounde.-Transferul-lui-Andrei-Ratiu-la-campioana-Spaniei-e-cat-se-poate-de-plauzibil-pentru-Ciprian-Marica.webp"/><br/><p>Ciprian Marica (39 de ani), fost mare internațional român, a fost pus din nou în postura de a comenta situația lui Andrei Rațiu (27), despre care s-a crezut că va prinde un transfer de top în această vară.</p>
<p>Curtat de grupări de calibru din Premier League, Bundesliga și chiar La Liga, Rațiu a rămas în cele din urmă la Rayo Vallecano, care a achiziționat și restul de 50% din drepturile sale federative. Acestea erau deținute de Villarreal, care l-a crescut pe Rațiu de la nivel de juniori.</p>
<h2><span>Ciprian Marica, noi cuvinte mari la adresa lui Andrei Rațiu. Vrea ca transferul la FC Barcelona să devină realitate</span></h2>
<p>Despre Ciprian Marica se poate spune că este un important admirator al lui Andrei Rațiu, deoarece pe parcursul ultimelor luni a făcut mai multe declarații îndrăznețe cu privire la fundașul dreapta al națioanalei României.</p>
<p>Rațiu a fost curtat de campioana Spaniei în această vară, iar Ciprian Marica a fost primul care a ținut să puncteze că <span>fundașul „e de Barcelona”</span>, respectiv că are valoarea necesară pentru a face pasul la o grupare de calibrul celei de pe Camp Nou.</p>
<p>Mai mult decât atât, <span>Ciprian Marica a confirmat interesul Barcelonei pentru Andrei Rațiu</span> și a spus că știe din surse proprii că apărătorul mai e dorit și de alte cluburi mari.</p>
<p>Cu toate acestea, cei de la <span>Rayo Vallecano i-au blocat transferul lui Andrei Rațiu, situație care din nou a stârnit o reacție din partea lui Marica</span>. Atacantul naționalei României și-a exprimat dezamăgirea vizavi de gestul șefilor din Madrid, care nu s-au arătat dispuși să negocieze sub prețul de 25.000.000 de euro, atât cât e clauza din contractul lui Rațiu.</p>
<p>Între timp, Marica a fost întrebat dacă și-a schimbat în vreun fel opinia față de Rațiu și dacă încă îl mai vede capabil să joace la Barcelona. În replică, el a transmis:</p>
<p>„(n.r. – Ajunge Rațiu la Barcelona?) Ar putea. Ar fi fantastic pentru el. Îl văd jucând în continuare în Spania și are loc la Barcelona, fără probleme. Se bate cu Kounde fără probleme, chiar cred că e mai bun ca el”, a declarat Ciprian Marica la <span>„un podcast mișto”</span>.</p>
<h2><span>Kounde e titularul din flancul drept al defensivei catalane</span></h2>
<p>Jules Kounde este titularul din flancul drept al defensivei catalane și, de asemenea, e o piesă importantă și în angrenajul naționalei Franței, pentru care a adunat deja 42 de apariții.</p>
<p>În schimb, pentru clubul de pe Camp Nou, care l-a achiziționat în iulie 2022, de la Sevilla, pentru 50 de milioane de euro, Jules Kounde a bifat 142 de partide oficiale în toate competițiile, în care a izbutit să contribuie, printre altele, cu șapte goluri și 18 pase decisive.</p>
<p>Potrivit site-ului de specialitate Transfermarkt, cota de piață a lui Jules Kounde este de 65.000.000 de euro.</p>

]]></description>
    </item>
    <item>
      <title>Rușine istorică! Doi români, printre care un titular al naționalei lui Mircea Lucescu, au trăit un coșmar cumplit: au pierdut cu 0-7 în semifinalele Cupei!</title>
      <link>https://www.prosport.ro/fotbal-extern/rusine-istorica-doi-romani-printre-care-un-titular-al-nationalei-lui-mircea-lucescu-au-trait-un-cosmar-cumplit-au-pierdut-cu-0-7-in-semifinalele-cupei-20251859</link>
      <description><![CDATA[<img src="https://www.prosport.ro//wp-content/uploads/2025/08/Rusine-istorica-Doi-romani-printre-care-un-titular-al-nationalei-lui-Mircea-Lucescu-au-trait-un-cosmar-cumplit-au-pierdut-cu-0-7-in-semifinalele-Cupei-1400x785.jpg"/><br/><p>Echipa la care sunt legitimați cei doi români, unul fiind titular la naționala României, a fost umilită în semifinalele Cupei, pierzând cu un incredibil 0-7.</p>
<p>Naționala României va juca în septembrie încă un meci în preliminariile pentru CM 2026. Convocat, fundașul Andrei Burcă s-a făcut de râs la Yunnan Yukun, umilită în semifinalele Cupei Chinei.</p>
<h2><span>Titularul din naționala lui Mircea Lucescu a fost eliminat în rușinea istorică a echipei lui</span></h2>
<p><span>Mircea Lucescu a convocat 19 „stranieri”</span> pentru partidele împotriva Canadei și Ciprului, care vor avea loc pe 5, respectiv, 9 septembrie.</p>
<p>Prima are loc pe Arena Națională, de la 21:00, și are caracter amical. Ulterior, „tricolorii” vor disputa pe GSP Stadium din Nicosia, de la 21:45, a cincea partidă din Grupa H de calificare la CM din 2026.</p>
<p>Dacă rămâne pe „lista scurtă”, Andrei Burcă va veni cu un moral scăzut la lot. El și Alex Ioniță au fost titulari la Yunnan Yukun, învinsă cu 0-7 de Beijing Guoan în semifinalele Cupei Chinei.</p>
<p>Burcă nu a prins decât 31 de minute, fiind eliminat direct cu cartonaș roșu, când adversarii aveau 1-0. Din acest motiv, a primit nota 3,9.</p>
<p>Golurile au fost marcate de Abreu (26), Wang Gang (38), Guga (45+4), Lin Liangming (64), Jiang Wenhao (70), Zhang Xizhe (76) și Zhang Yuning (78). Alex Ioniță, înlocuit în minutul 55 cu Zhang Yufeng, a primit cea mai mare notă dintre jucătorii de la Yunnan Yukun, 6,7.</p>
<p>În cealaltă semifinală, Henan Songshan Longmen s-a impus cu 4-3 la loviturile de departajare (0-0 după prelungiri) în fața lui Chengdu Rongcheng. Ultimul act are loc pe 5 decembrie, pe Suzhou Olympic Sports Centre.</p>
<h2><span>La Yunnan Yukun mai sunt legitimați 5 străini, în afara lui Burcă și Ioniță</span></h2>
<p>Yunnan Yukun este un club profesionist cu sediul în Yuxi, Yunnan, și își joacă meciurile de acasă pe stadionul Centrului Sportiv Plateau Yuxi, situat în districtul Hongta.</p>
<p>Fondat în 2021 sub numele de Yunnan Yukun Steel Football Club, clubul și-a schimbat denumirea în Yuxi Yukun Steel Football Club în 2022, înainte de a se stabili la cel actual în 2023.</p>
<p>Gruparea a obținut trei promovări succesive, trecând de la a patra divizie a fotbalului chinez la prima divizie între 2022 și 2024. Odată cu promovarea în Superliga Chineză în 2024, a devenit primul club din Yunnan care a jucat în această competiție după înființarea ei, în 2004, și primul club din Yunnan care a jucat în prima divizie de la Yunnan Hongta, acum 21 de ani.</p>
<p>Echipa este antrenată de norvegianul Jorn Andersen, ajutat de austriacul Wolfgang Luisser și chinezii Liu Yi, Yang Jianfei și Chang Wei. Antrenor cu portarii este tot un chinez, He Zhengyuan.</p>
<p><span>În afara lui Burcă</span> și Ioniță, la Yunnan Yukun mai sunt legitimați 5 străini: fundașul Tsui Wang Kit (din Hong Kong), mijlocașul portughez Nene, cel norvegian cu tată chinez John Hou Saeter, plus atacanții Pedro Henrique (Brazilia) și Oscar Maritu (Congo).</p>

]]></description>
    </item>
    <item>
      <title>Gică Hagi este bunic! Zi de sărbătoare în familia „Regelui” după ce Ianis Hagi a devenit tată de băiat</title>
      <link>https://www.prosport.ro/diverse/gica-hagi-este-bunic-zi-de-sarbatoare-in-familia-regelui-dupa-ce-ianis-hagi-a-devenit-tata-de-baiat-20251386</link>
      <description><![CDATA[<img src="https://www.prosport.ro//wp-content/uploads/2025/08/Gica-Hagi-este-bunic-Zi-de-sarbatoare-in-familia-Regelui-dupa-ce-Ianis-Hagi-a-devenit-tata-de-baiat.png"/><br/><p>Gheorghe Hagi are toate motivele de bucurie, după ce a devenit bunic cu acte în regulă. „Regele” a primit cadoul suprem de la Ianis Hagi, iar familia este în sărbătoare. „Prințul” a devenit tată pentru prima oară, alături de soția lui Elena.</p>
<p>Ianis Hagi, în vârstă de 26 de ani, a devenit tată pentru prima oară, după ce Elena, soția lui, a născut în cursul zilei de astăzi. Fotbalistul i-a oferit lui Gheorghe Hagi un adevărat cadou, acela de a deveni bunic de băiat.</p>
<h2><span>Gheorghe Hagi a devenit bunic, după ce soția lui Ianis Hagi a născut un băiețel</span></h2>
<p>La doar un an de la nuntă, Ianis Hagi are motive de bucurie alături de partenera sa, deoarece cei doi au devenit părinți. Cuplul este împreună de ani buni, iar în decembrie 2023 s-au cununat civil. <span>Nunta a avut loc în urmă cu un an</span>.</p>
<p>Astăzi, 20 august, Elena Hagi a născut un băiețel sănătos la Spitalul Clinic Sanador din București. Partenera „Prințului” se află internată încă de luni, 18 august, pentru a se asigura că totul merge așa cum trebuie la naștere.</p>
<p>Conform <span>România TV</span>, Gheorghe Hagi este extrem de bucuros că a devenit bunic pentru prima oară. Chiar în urmă cu câteva luni se declara extrem de fericit că Elena Hagi este însărcinată cu fiul lui, Ianis Hagi. Micuțul se află încă în îngrijirea medicilor după naștere.</p>
<p>„Ce a fost nevoie ați auzit, de acum încolo așteptăm momentul. Când va fi, probabil că vom vorbi mai concret și o să pot să zic mai multe. Vă dați seama că sunt fericit! Sănătate să fie și Dumnezeu să-i ocrotească”, a declarat Gică Hagi în luna martie a acestui an.</p>
<h2><span>Ianis Hagi, entuziasmat de rolul de tată</span></h2>
<p>Ianis Hagi a oferit un interviu sincer, acolo unde a discutat despre cum simte că va fi în rolul de tată. <span>Fotbalistul, care este liber de contract, </span>a spus că va continua firul mentalității din familia Hagi, care l-a format ca un campion.</p>
<p>„O să merg în postura de părinte cu mentalitatea cu care am fost și eu crescut. Adică o să-mi îndrum copiii să facă ce le place și punct! Eu n-am fost forțat spre ceva, sora mea n-a fost forțată, așa voi proceda și eu.</p>
<p>Să-și găsească și copiii mei pasiunea și să lucreze în pasiunea lor, să lupte să fie cei mai buni în ce le place! Eu sunt conștient de statutul meu și am o responsabilitate”, a spus Ianis Hagi înainte de a afla că soția lui este însărcinată.</p>
<p>Ianis Hagi este momentan liber de contract după despărțirea de Rangers. Fotbalistul a preferat să nu semneze niciun contract deoarece niciun club nu a reușit să îi îndeplinească cerințele financiare. Legia Varșovia, Werder Bremen, Borussia Monchengladbach, FCSB sau Genoa sunt cluburi despre care s-a scris că l-ar vrea pe mijlocașul român.</p>

]]></description>
    </item>
    <item>
      <title>„Au fost presiuni să-l pun pe Gică Hagi selecționerul României şi am greşit!”. Mircea Sandu a recunoscut că a cedat influențelor când l-a numit pe „Rege” antrenorul naționalei</title>
      <link>https://www.prosport.ro/fotbal-intern/nationala/au-fost-presiuni-sa-l-pun-pe-gica-hagi-selectionerul-romaniei-si-am-gresit-mircea-sandu-a-recunoscut-ca-a-cedat-influentelor-cand-l-a-numit-pe-rege-antrenorul-nationalei-20251273</link>
      <description><![CDATA[<img src="https://www.prosport.ro//wp-content/uploads/2025/08/„Au-fost-presiuni-sa-l-pun-pe-Gica-Hagi-selectionerul-Romaniei-si-am-gresit22.-Mircea-Sandu-a-recunoscut-1400x872.png"/><br/><p>Mircea Sandu (72 de ani) a ocupat funcția de președinte al Federației Române de Fotbal din 1990 și până în 2014, iar sub conducerea sa s-a consemnat și singura aventură a lui Gică Hagi (60) pe banca echipei naționale.</p>
<p>„Regele” a ocupat funcția de selecționer al primei reprezentative în intervalul septembrie-noiembrie 2001, pentru doar patru meciuri, acesta fiind și debutul său în cariera de antrenor profesionist.</p>
<h2><span>Cum a decis Mircea Sandu să îl pună pe Gică Hagi selecționer al naționalei României</span></h2>
<p><span>Gică Hagi a refuzat mai multe oferte FRF</span> pe parcursul ultimilor ani, iar singura sa aventură în calitate de selecționer a rămas cea din intervalul septembrie-noiembrie 2001.</p>
<p>Atunci, după o plecare neașteptată a lui Laszlo Boloni, Hagi a fost numit în fruntea naționalei de Mircea Sandu și a început oficial cariera de antrenor.</p>
<p>Din nefericire, totul s-a năruit după doar patru meciuri. Sub comanda lui, naționala a învins-o pe Ungaria cu 2-0, după care a remizat cu Georgia, 1-1, ambele meciuri fiind consemnate în preliminariile Campionatului Mondial din 2002. A urmat apoi <span>barajul cu Slovenia, care timp de mulți ani a reprezentat un coșmar pentru Gică Hagi</span>. România a pierdut cu 1-2 la Ljubljana și a remizat la București, 1-1, ratând astfel prezența la turneul final.</p>
<p>Pus în postura de a rememora momentul în care l-a numit pe Gică Hagi pe funcția de selecționer, Mircea Sandu a făcut câteva dezvăluiri interesante:</p>
<p>„Acolo e de discutat (n.r. – despre cum a plecat Boloni). Rămân la părerea că s-au făcut niște jocuri atunci. Cineva avea interesul ca el să plece. Oricum tentația era mare. I-au găsit contract la Sporting și l-au dat și pe Marius Niculae. Nu uitați de performanța lui Loți în Portugalia. Iese campion acolo și-l promovează pe Cristiano Ronaldo. Dar noi am rămas fără el. Asta a fost. Se întâmplă. (n.r. – Pot să descifrez puțin? Să înțeleg că frații Becali i-au găsit echipă și așa i s-a făcut loc lui Hagi la națională?) Nu are niciun rost să mai vorbim despre lucrurile astea. Toată lumea a fost mulțumită atunci până la urmă. Dar cred că am greșit cu Hagi. Cred că trebuia să-l mai las vreo doi-trei ani. Era prea tânăr. Vă mărturisesc că l-am pus antrenor la presiunea publică făcută pe toate liniile. De la jurnaliști la lumea fotbalului și așa mai departe. Până la urmă era normal ca Hagi să devină antrenorul naționalei, dar, după părerea mea, nu atunci”, a declarat Mircea Sandu, citat de <span>Iamsport.ro</span>.</p>
<h2><span>Cum își amintește experiența lui Hagi de la națională</span></h2>
<p>Cu toate acestea, Mircea Sandu spune că naționala de fotbal a României nu a jucat slab în mandatul scurt de selecționer al lui Gică Hagi:</p>
<p>„A avut meciuri bune. Până la urmă am bătut Ungaria. Iar la meciul cu Slovenia țin minte că eu, personal, am plătit 2.000 de euro pentru un elicopter care să usuce gazonul. Fusese ploaie toată ziua. Uitați-vă acum la Hagi. Dacă-l aveam selecționer, eram departe”, a completat fostul președinte al Federației Române de Fotbal.</p>
<p>După despărțirea de banca tehnică a naționalei, Hagi a luat o pauză de aproape doi ani și a revenit în antrenorat în 2003, atunci când a semnat cu Bursaspor. Le-a pregătit apoi pe Galatasaray, Poli Timișoara, FCSB, FC Viitorul, din nou Galatasaray, din nou Viitorul și, în cele din urmă, Farul Constanța, după fuziunea celor două grupări de la malul mării.</p>

]]></description>
    </item>
  </channel>
</rss>
