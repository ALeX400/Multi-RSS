<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Șut de la FCSB, titularizat de Mircea Lucescu! Cum l-a exasperat pe fostul antrenor din Superliga: „Nu a vrut să plece acasă”. EXCLUSIV</title>
      <link>https://www.prosport.ro/fotbal-intern/superliga/adrian-sut-de-la-fcsb-titularizat-de-mircea-lucescu-cum-l-a-exasperat-pe-fostul-antrenor-din-superliga-nu-a-vrut-sa-plece-acasa-exclusiv-20193124</link>
      <description><![CDATA[<img src="https://www.prosport.ro/wp-content/uploads/2025/06/Adrian-Sut-de-la-FCSB-titularizat-de-Mircea-Lucescu-Cum-l-a-exasperat-pe-fostul-antrenor-din-Superliga-„Nu-a-vrut-sa-plece-acasa-1400x1050.jpg"/><br/><p>Adrian Șut (26 de ani) a fost varianta de mijlocaș la închidere, alături de Vlad Chiricheș, la naționala României pentru ultimul meci din preliminariile CM 2026.</p>
<p>Naţionala României a învins selecţionata Ciprului, scor 2-0 (2-0), într-un meci disputat, marţi, în preliminariile CM 2026, pe Arena Naţională.</p>
<h2><span>Ilie Poenaru povestește cum l-a impresionat Adrian Șut</span></h2>
<p>Șut a ajuns la FCSB de la Academica Clinceni acum cinci ani, după ce evoluase doi ani pentru gruparea ilfoveană.</p>
<p>Fotbalistul l-a impresionat pe antrenorul de atunci, Ilie Poenaru, care nu se miră că Șut a avut această ascensiune la FCSB și la prima reprezentativă.</p>
<p>„Cred că este fotbalistul, dintre cei cu care am lucrat, care pune pe primul loc munca, disciplina și odihna. Și vă pot povesti un episod care mi-a dat de gândit că va ajunge, într-o bună zi, la un nivel foarte ridicat. Nu a vrut să plece acasă.</p>
<p>Fusese un meci de campionat și urma o partidă a naționalei. Le-am dat trei zile de pauză. Toți au plecat acasă, indiferent de unde erau. El mi-a transmis că rămâne la club. I-am spus că știu că e tocmai lângă Oradea, dar are timp suficient să se ducă și să se întoarcă.</p>
<blockquote><p>A fost decis, sigur pe el. A zis că se odihnește o zi, dar va lucra la punctele slabe celelalte două zile. Aveam noi niște discuții legate de forță și schimbările de direcție.</p></blockquote>
<p>Mi-a transmis că vrea să lucreze, să fie mai bun, pentru că știe unde are defecte. L-am întrebat dacă are nevoie de un secund, să-l ajute. Răspunsul a fost: «nu!». Că el se descurcă.</p>
<p>A venit pe poziția de inter de la Pandurii. Era antrenat foarte bine, iar când am început să lucrez cu el am descoperit ce calități are.</p>
<p>Era un mic roboțel, care asimila tot ce-i spuneam și lucra foarte bine. Ce încercam să fac cu el, îi plăcea. L-am transformat în număr 6 si număr 8 pentru că îi plăcea să ajungă la finalizare”, a povestit, amuzat, Ilie Poenaru pentru <span>ProSport</span> episodul din 2019.</p>
<ul>
<li>Decizia capitală pentru cariera lui Adrian Șut, „slăbănogul înjurat de antrenor” care a devenit căpitanul FCSB: „Te rog, nu mă ține! Am un viitor!”. EXCLUSIV</li>
</ul>
<h2><span>Adrian Șut a ajuns la a 5-a selecție sub tricolor</span></h2>
<p>Ilie Poenaru este antrenorul sub comanda căruia Adrian Șut a bifat 66 de meciuri, 11 goluri și 2 pase decisive. Toate cifrele la Academica Clinceni.</p>
<p>Adrian Șut a debutat la națională cu Irlanda de Nord, pe 22 martie 2024, atunci când a intrat în minutul 75. Pentru FCSB, în sezonul tocmai încheiat, internaționalul român a bifat 51 de meciuri în toate competițiile europene.</p>

]]></description>
    </item>
    <item>
      <title>Ionel Ganea își jelește fiul de 2 ani, decedat după accidentul rutier: „Scoală-te, tată, că nu mai pot! Haide să mergem la mare”</title>
      <link>https://www.prosport.ro/diverse/ionel-ganea-isi-jeleste-fiul-de-2-ani-decedat-dupa-accidentul-rutier-scoala-te-tata-ca-nu-mai-pot-haide-sa-mergem-la-mare-20193229</link>
      <description><![CDATA[<img src="https://www.prosport.ro/wp-content/uploads/2025/06/Ionel-Ganea-isi-jeleste-fiul-de-2-ani-decedat-dupa-accidentul-rutier-„Scoala-te-tata-ca-nu-mai-pot-Haide-sa-mergem-la-mare.webp"/><br/><p>Ionel Ganea (51 de ani), fost mare atacant al echipei naționale, și-a pierdut fiul de 2 ani în urma unui accident rutier care a avut loc în luna mai.</p>
<p>Cel mic a suferit vătămări corporale grave și, după mai multe intervenții chirurgicale și săptămâni petrecute la terapie intensivă, nu a mai putut fi salvat.</p>
<h2><span>Ionel Ganea și-a condus fiul de 2 ani pe ultimul drum. Cel mic a decedat în urma unui accident rutier</span></h2>
<p><span>Ionel Ganea trece printr-o dramă sufletească</span> imposibil de descris în cuvinte, după ce în urmă cu aproximativ o lună, la data de 9 mai, el și fiul său cel mic au fost implicați într-un grav accident rutier.</p>
<p>Fostul mare atacant al naționalei României a scăpat fără vătămări serioase, însă cel mic a suferit un traumatism cranio-cerebral grav. Iar după ce a fost resuscitat la fața locului, copilul în vârstă de 2 ani a fost supus mai multor intervenții chirurgicale și plasat în comă indusă la terapie intensivă.</p>
<p>Din păcate, tragedia nu a putut fi evitată în cele din urmă, iar <span>fiul cel mic al lui Ionel Ganea a încetat din viață</span>.</p>
<p>Marți, 10 iunie 2025, Ionel Ganea și-a condus băiețelul pe ultimul drum și cu greu a putut traversa un astfel de moment fără să se prăbușească la propriu. Potrivit <span>Sportpesurse.ro</span>, Ionel Ganea nu s-a putut dezlipi de sicriul celui mic și i-a vorbit aproape neîncetat. Ex-atacantul naționalei și-a implorat cu lacrimi în ochi fiul să se trezească și își pună împreună în aplicare planurile pe care le aveau stabilite pentru vara lui 2025. Aparent, Ionel Ganea îi promisese fiului său de 2 ani că îl va duce pe litoral:</p>
<blockquote><p>Scoală-te tată, haide! Haide că nu mai pot. Haide să mergi cu tata peste tot, haide că trebuia să mergem la mare”, a spus Ionel Ganea, lângă sicriul fiului său, potrivit <span>Sportpesurse</span>.</p></blockquote>
<h2><span>Soția lui Ionel Ganea, la fel de prăbușită emoțional</span></h2>
<p>Sursa citată susține că Monica Ganea, soția fostului fotbalist, a fost la fel de devastată pe parcursul înregului priveghi.</p>
<p>Femeia ar fi apelat la calmante pentru a face față momentului, însă chiar și așa, situația aproape că a distrus-o emoțional.</p>
<p>Ceremonia de înmormântare a avut loc marți, 10 iunie 2025, la doar 4 zile distanță de la decesul celui mic, iar printre cei care au luat parte la moment s-au regăsit doar membrii familiei și câțiva prieteni apropiați.</p>
<blockquote><p>Deși fotbalistul a primit mesaje din partea multor colegi din Generația de Aur, chiar și cei cu care era certat de ani buni, Ganea nu a răspuns până acum nimănui”, se arată pe Sportpesurse.ro.</p></blockquote>

]]></description>
    </item>
    <item>
      <title>După ce l-a transferat pe Musi, Dinamo a recunoscut că negociază cu un alt fotbalist care a câștigat titlul cu FCSB: „Orice club din România l-ar dori”</title>
      <link>https://www.prosport.ro/fotbal-intern/superliga/dupa-ce-l-a-transferat-pe-musi-dinamo-a-recunoscut-ca-negociaza-cu-un-alt-fotbalist-care-a-castigat-titlul-cu-fcsb-orice-club-din-romania-l-ar-dori-20193086</link>
      <description><![CDATA[<img src="https://www.prosport.ro/wp-content/uploads/2025/06/Dupa-ce-l-a-transferat-pe-Musi-Dinamo-a-recunoscut-ca-negociaza-cu-un-alt-fotbalist-care-a-castigat-titlul-cu-FCSB-„Orice-club-din-Romania-l-ar-dori-1400x1050.jpg"/><br/><p>Dinamo București l-a transferat pe Alexandru Musi (20 de ani) de la rivala FCSB, dar nu se oprește aici și a demarat negocierile cu un alt campion al roș-albaștrilor.</p>
<p>Prin vocea acționarului Andrei Nicolescu, roș-albii au recunoscut discuțiile și au oferit câteva detalii importante.</p>
<h2><span>După Musi, Dinamo mai vrea un campion de la FCSB! Andrei Nicolescu a oferit detalii despre negocierile cu Florin Niță</span></h2>
<p><span>Dinamo București a oficializat transferul lui Alexandru Musi</span>, fotbalist în vârstă de 20 de ani care a câștigat un titlu și o Supercupă alături de rivala FCSB.</p>
<p>Musi a efectuat deja o primă sesiune de pregătire sub comanda „câinilor”, iar acum așteaptă startul noului sezon, în care speră să atace, de ce nu, un nou titlu.</p>
<p>Între timp, Dinamo București a demarat negocierile pentru transferul unui alt campion de la FCSB. Este vorba despre Florin Niță, care a cucerit două titluri alături de roș-albaștri, 2014 și 2015, plus o Cupă a României și două Cupe ale Ligii.</p>
<p><span>Dinamo București s-a despărțit de Adnan Golubovic</span> și este în căutarea unui nou portar cu experiență, deoarece în acest moment îi are la dispoziție doar pe tinerii Alexandru Roșca (21 de ani) și Alexandru Stoian (20).</p>
<p>Și chiar dacă primul dintre cei menționați a reușit un sezon 2024-2025 foarte bun, sosirea lui Florin Niță la echipa cu siguranță ar fi de ajutor.</p>
<p>În plus, portarul echipei naționale va rămâne liber de contract în această vară, după experiența Damac FC, din Arabia Saudită, care a durat un singur sezon, astfel că Dinamo nu ar trebui să achite o taxă de transfer pentru a-l aduce în Superliga.</p>
<p>Andrei Nicolescu a lăsat de înțeles că negocierile au fost demarate, însă în același timp s-a arătat sceptic cu privire la șansele de a realiza mutarea. Motivul? Florin Niță ar putea primi un nou contract din zona Golfului care să spulbere ceea ce îi poate oferi Dinamo din punct de vedere financiar.</p>
<blockquote><p>(n.r. – Sunt discuții despre transferul lui Niță?) Nu vreau să comentez. Cred că orice club din România l-ar dori pentru profesionalismul de care dă dovadă. Dar e o discuție foarte complicată acolo și cred că e imposibil. Pentru că acolo unde este, cred că primește o ofertă pe care România nu o poate compara”, a declarat Andrei Nicolescu.</p></blockquote>
<h2><span>Cum s-a descurcat Florin Niță la Damac</span></h2>
<p>Florin Niță a semnat cu Damac în august 2024, atunci când s-a despărțit de turcii de la Gaziantep. El a ajuns gratis în Arabia Saudită, dar s-a impus rapid ca titular și în sezonul precedent a bifat un total de 31 de partide în tricoul echipei.</p>
<p>Pe 7 dintre ele, Florin Niță a izbutit să le termine fără gol primit, iar în restul de 24 de meciuri, potrarul a scos mingea din plasă de 46 de ori.</p>
<p>Florin Niță va împlini 38 de ani la data de 3 iulie, însă cu toate acestea, reprezintă în continuare o soluție pentru echipa națională. El are 31 de meciuri bifate în tricoul primei reprezentative și a fost prezent la lot inclusiv la acțiunea din luna iunie, pentru meciurile cu Austria și Cipru.</p>
<p>Conform site-ului de specialitate Transfermarkt, cota de piață a lui Florin Niță este de 200.000 de euro.</p>

]]></description>
    </item>
    <item>
      <title>Ciprian Marica a anunțat că Gică Hagi va prelua naționala României: „Sunt sigur!”. Ce urmează pentru „Rege” în perioada imediat următoare</title>
      <link>https://www.prosport.ro/fotbal-intern/nationala/ciprian-marica-a-anuntat-ca-gica-hagi-va-prelua-nationala-romaniei-sunt-sigur-ce-urmeaza-pentru-rege-in-perioada-imediat-urmatoare-20193048</link>
      <description><![CDATA[<img src="https://www.prosport.ro/wp-content/uploads/2025/06/Ciprian-Marica-a-anuntat-ca-Gica-Hagi-va-prelua-nationala-Romaniei-„Sunt-sigur.-Ce-urmeaza-pentru-„Rege-in-perioada-imediat-urmatoare-1-1400x1051.jpg"/><br/><p>Fostul internațional Ciprian Marica a anunțat momentul în care Gică Hagi va prelua echipa națională de fotbal a României, subliniind că „Regele” merită acest lucru, mai ales că este un simbol al „Generației de Aur”.</p>
<p>În vara lui 2024, Mircea Lucescu (79 de ani) a semnat un contract pe doi ani, iar obiectivul acestuia este calificarea României la CM 2026.</p>
<p><span>După victoria cu Cipru, de marți seară</span>, în a patra etapă a preliminariilor, „tricolorii” se află pe locul al treilea în Grupa H, cu 6 puncte (patru meciuri), în timp ce lider se menține Bosnia, cu 9 puncte (trei partide).</p>
<h2><span>Ciprian Marica, anunț despre preluarea naționalei de către Gică Hagi: „Sunt Sigur”. Ce urmează pentru „Rege”</span></h2>
<p>În prezent acționar la Farul Constanța, Ciprian Marica susține că Gică Hagi (60 de ani) merită să preia cârma echipei naționale a României. <span>Hagi a renunțat, recent, la postul de manager tehnic al constănțenilor</span>, dar va continua proiectele de dezvoltare, alături de Consiliul de Administrație al clubului.</p>
<p>Pentru moment, însă, „Regele” va lua o binemeritată pauză, potrivit acționarului minoritar de la Farul.</p>
<p>„Gică Hagi sunt convins că va antrena cândva echipa națională. Nu știu când se va întâmpla lucrul ăsta, dar cu siguranță merită și sunt sigur că va fi acolo într-o zi.</p>
<p>Gică, în momentul de față, are nevoie de o pauză. Pleacă în vacanță cu familia, cu copiii. Va avea timp de antrenorat, a făcut-o foarte mulți ani și merită o pauză”, a declarat Ciprian Marica, pentru <span>Sport.ro</span>.</p>
<p>Până la momentul retragerii de pe banca tehnică a Farului, Gică Hagi a fost cel mai longeviv antrenor din Superligă, ocupând acest post în perioadele 2014-2020 și 2021-2025.</p>
<p>Gică Hagi a mai fost antrenor la naționala de seniori în 2001, iar din lot făceau parte la acel moment jucători care acum sunt antrenori, în Superligă sau chiar în campionate externe, precum Liviu Ciobotariu, Mirel Rădoi, Costel Gâlcă, Ovidiu Sabău, Marius Măldărășanu, Cristi Chivu sau Cosmin Contra.</p>
<h2><span>Lucescu, vehement cu zvonurile privind plecarea sa de la națională</span></h2>
<p>Obiectivul pe care îl are selecționerul Mircea Lucescu este de calificare a României la CM 2026, iar contractul semnat în vara lui 2024 este pe doi ani.</p>
<p>După eșecul cu Austria, scor 2-1, s-a vorbit despre o posibilă plecare a lui Lucescu de la națională, însă acesta a infirmat zvonurile.</p>
<p>„Bineînțeles că merg până la capăt. Mai am încă o șansă. Câștigată de această echipă, de jucătorii ei. Îmi fac datoria cât se poate, cu ceea ce am la dispoziție, încercând să dau totul și să le transmit și lor totul.</p>
<p>Sunt probleme, dar eu nu-mi pierd încrederea în băieții noștri”, a declarat Mircea Lucescu, în cadrul conferinței de presă premergătoare meciului cu Cipru.</p>

]]></description>
    </item>
    <item>
      <title>Andrei Nicolescu a început să râdă de tactica lui Daniel Pancu, selecționerul U21 care l-a trimis acasă pe Cătălin Cîrjan: „Un atacant propune 7 fundași”</title>
      <link>https://www.prosport.ro/euro-u21-2025/andrei-nicolescu-a-inceput-sa-rada-de-tactica-lui-daniel-pancu-selectionerul-u21-care-l-a-trimis-acasa-pe-catalin-cirjan-un-atacant-propune-7-fundasi-20193052</link>
      <description><![CDATA[<img src="https://www.prosport.ro/wp-content/uploads/2025/06/Andrei-Nicolescu-a-inceput-sa-rada-de-tactica-lui-Daniel-Pancu-selectionerul-U21-care-l-a-trimis-acasa-pe-Catalin-Cirjan-1400x933.jpg"/><br/><p>Pus în postura de a comenta decizia lui Daniel Pancu (47 de ani) de a nu-l convoca pe Cătălin Cîrjan (22) pentru EURO U21, Andrei Nicolescu a avut o reacție acidă la adresa selecționerului.</p>
<p>Cîrjan a traversat un sezon 2024-2025 bun în tricoul lui Dinamo și s-a pregătit alături de lotul României U21 în cantonamentul din Austria premergător turneului final din Slovacia. Însă, atunci când a anunțat lotul, după victoria din amicalul cu Georgia U21, 1-0, Daniel Pancu l-a sărit din schemă pe mijlocașul „câinilor”.</p>
<h2><span>Reacția lui Andrei Nicolescu despre neconvocarea lui Cătălin Cîrjan la EURO U21. Ce a spus despre selecționerul Daniel Pancu</span></h2>
<p>Miercuri, 11 iunie, <span>naționala U21 a României debutează la Campionatul European din Slovacia, într-un meci pe care îl are programat în compania Italiei</span>, de la ora 22:00.</p>
<p>„Tricolorii” mici fac parte din Grupa A, în care se mai află Spania și țara gazdă, Slovacia.</p>
<p>Poate cea mai mare controversă izbucnită înainte de startul EURO U21 a fost legată de <span>neconvocarea lui Cătălin Cîrjan de către Daniel Pancu</span>.</p>
<p>Mijlocașul lui Dinamo a jucat 42 de meciuri în sezonul 2024-2025, izbutind să contribuie cu 8 goluri și cu două pase decisive, și chiar a făcut parte din lotul naționalei U21 la cantonamentul din Austria premergător Campionatului European. Cîrjan a jucat 45 de minute în duelul Georgia U21-România U21 0-1, la capătul căruia Daniel Pancu a prezentat lista convocărilor. Și, surpriză! <span>Fotbalistul lui Dinamo a părăsit lotul României U21</span>, deoarece selecționerul nu l-a luat în calcul pentru deplasarea în Slovacia.</p>
<p>Marți seară, Andrei Nicolescu, acționar la Dinamo, s-a deplasat la Arena Națională din București pentru a urmări meciul României din preliminariile Cupei Mondiale, câștigat cu 2-0 în fața Ciprului, iar înainte de fluierul de start a fost întâmpinat de reporteri. În mod inevitabil, reprezentantul „câinilor” a fost întrebat și despre controversa izbucnită în jurul lui Cîrjan. În replică, Andrei Nicolescu a părut să îl „înțepe” pe selecționerul Daniel Pancu:</p>
<blockquote><p>Am început pregătirile, e devreme să vorbim de Dinamo deocamdată. (n.r. – Despre neconvocarea lui Cătălin Cîrjan la U21) Este decizia selecționerului, am spus asta. O să vedem din planul tactic pe care ni-l propune de ce această decizie. Am văzut echipa pentru meciul de mâine (n.r. – râde). Un atacant propune 7 fundași, dar asta e”, a declarat Andrei Nicolescu, la Arena Națională.</p></blockquote>
<h2><span>Cum și-a motivat Daniel Pancu decizia</span></h2>
<p>Daniel Pancu a ținut să precizeze că nu are nimic personal cu fobalistul Cătălin Cîrjan, însă din punct de vedere profesional, selecționerul a spus că nu este compatibil cu mijlocașul lui Dinamo.</p>
<blockquote><p>E un jucător minunat, un mare talent. Un profesionist desăvârșit. Dinamo, din punctul meu de vedere, în foarte multe momente practică un fotbal foarte bun, plăcut. Există între stilul meu de antrenor și jucătorul Cîrjan… Suntem incompatibili. S-a demonstrat asta în mai toate jocurile. Am un joc mult mai direct când joc mult orientat spre înainte, cu cerințele din partea unor jucători care poartă numărul 10 pe spate, și nu e doar el în situația asta de a juca mult mai mult înspre poarta adversă și mult mai aproape. Are niște automatisme de la echipa de club, pentru că ei fac o rotație continuă la mijlocul terenului și ocupă niște spații cu jucători de calitate. Alea pe care le eliberează el, de exemplu, la noi nu e cazul, pentru că avem alte caracteristici. Nu s-a întâmplat, deci, absolut nimic, sunt atâtea cazuri în istorie. Pur și simplu un stil al unui antrenor e incompatibil cu al unui jucător, care, repet, este un jucător minunat, din toate punctele de vedere”, a declarat Daniel Pancu, la FRF TV.</p></blockquote>
<p>Potrivit site-ului de specialitate Transfermarkt, Cătălin Cîrjan are o cotă de piață de 1.800.000 de euro.</p>

]]></description>
    </item>
  </channel>
</rss>
