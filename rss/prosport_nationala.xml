<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Cred în varianta cu Gică Hagi selecționer al României”. Impresarul „Regelui” e gata să negocieze cu FRF „un contract de talia lui”</title>
      <link>https://www.prosport.ro/fotbal-intern/nationala/cred-in-varianta-cu-gica-hagi-selectioner-al-romaniei-impresarul-regelui-e-gata-sa-negocieze-cu-frf-un-contract-de-talia-lui-20373555</link>
      <description><![CDATA[<img src="https://www.prosport.ro//wp-content/uploads/2026/01/„Cred-in-varianta-cu-Gica-Hagi-selectioner-al-Romaniei.-Impresarul-„Regelui-e-gata-sa-negocieze-cu-FRF-„un-contract-de-talia-lui-1400x1050.jpg"/><br/><p>Giovanni Becali, impresarul „Regelui”, s-a arătat încrezător în faptul că Gigă Hagi (60 de ani) este o varianta potrivită pentru funcția de selecționer al României, în contextul în care mandatul lui Mircea Lucescu (80 de ani) expiră în această vară, după Campionatul Mondial din SUA, Mexic și Canada.  De altfel, Giovanni Becali a anunțat că este pregătit să negocieze cu FRF „un contract de talia lui”.</p>
<p><span>Fost tehnician al lui Farul Constanța</span>, retras pentru o vreme din fotbal, Hagi a mai fost selecționer al „tricolorilor” la începutul anilor 2000, fiind atunci la prima sa experiență din postura de antrenor.</p>
<h2><span>Impresarul „Regelui Hagi” e gata să negocieze cu FRF „un contract de talia lui”</span></h2>
<p>Gică Hagi ar putea reveni în fotbal, ca selecționer al României, funcție pe care impresarul său, Giovanni Becali, o vede potrivită pentru cel mai emblematic component al „Generației de Aur” și pentru care este dispus să negocieze cu FRF un „contract de talia lui”.</p>
<p>Hagi a mai fost pe banca tehnică a „tricolorilor” în 2001, acela fiind debutul său în activitatea de antrenor. De-a lungul timpului a mai antrenat echipe din Turcia (Bursaspor, Galatasaray) și România (Poli Timișoara, FCSB și Viitorul/Farul Constanța).</p>
<p>„Hagi a așteptat tot timpul oferte din toate părțile. Eu am vorbit pentru el. Probabil, în continuare vorbește și el. Toată lumea spune că a fost un jucător extraordinar, dar ca antrenor stau și se gândesc. Dacă vezi CV-ul ca jucător și ca antrenor… A luat și ca antrenor două campionate în România. Dacă Hagi, cu Farul, unde jucau niște copii, ia un campionat, așa îți dai seama că avem un campionat slab. Atunci îți dai seama. Hagi intră în cupele europene și iese în primele tururi. Aici e problema.</p>
<p>E plauzibil (n.r. – ca Gică Hagi să preia naționala de seniori). Cred în varianta cu Gică Hagi selecționer al României. O să vorbesc cu Gică despre chestiunea asta. El, dacă vrea, mă duc să vorbesc cinstit cu cei de la FRF pentru un contract pe doi ani, dar să fie condiții economice pentru talia lui Gică Hagi”, a declarat Giovanni Becali pentru <span>Fanatik</span>.</p>
<h2><span>Giovanni Becali: „FRF trebuie să se gândească bine”</span></h2>
<p>Impresarul Giovanni Becali a fost foarte realist în privința viitorului lui Mircea Lucescu la națională, cel care a preluat mandatul după plecarea lui Edi Iordănescu, în 2024.</p>
<p>Cu Lucescu pe banca tehnică, „tricolorii” și-au câștigat grupa în Liga Națiunilor, iar din această postură România va juca în barajul pentru Mondial, în care adversară este reprezentativa Turciei. Meciul este programat în 26 martie, iar în cazul în care trece de turci, următorul baraj este pe 31 martie, cu învingătoarea dintre Kosovo și Slovacia.</p>
<p>„Eu cred că, dacă reușim la baraj, Mircea Lucescu va merge la Mondial. De asta a venit. Dacă, Doamne ferește, pierdem, Mircea Lucescu, la vârsta lui, nu ar mai insista la un alt mandat. FRF trebuie să se gândească bine cu cine va merge mai departe. Eu cred că ideal este Hagi. El este aici, vede ce se întâmplă în fotbalul românesc. Poate să mai dea un sfat pe ici, pe colo. O să rămână Gică Popescu președinte la Farul”, a mai spus Giovanni Becali.</p>
<p>Numele lui Gică Hagi a fost menționat ca înlocuitor al lui Lucescu în timpul unui meci al „tricolorilor”, în remiza cu Cipru, scor 2-2, când acestuia din urmă <span>i s-a cerut demisia, în direct, de către comentatorii partidei</span>.</p>

]]></description>
    </item>
    <item>
      <title>MERCATO Asalt pe ultima sută de metri pentru transferul lui Radu Drăgușin! E dorit la fosta echipă a lui Adi Mutu</title>
      <link>https://www.prosport.ro/fotbal-extern/asalt-pe-ultima-suta-de-metri-pentru-transferul-lui-radu-dragusin-e-dorit-la-fosta-echipa-a-lui-adi-mutu-20372948</link>
      <description><![CDATA[<img src="https://www.prosport.ro//wp-content/uploads/2026/01/Asalt-pe-ultima-suta-de-metri-pentru-transferul-lui-Radu-Dragusin-E-dorit-la-fosta-echipa-a-lui-Adi-Mutu.webp"/><br/><p>Pe ultima sută de metri a ferestrei de mercato de iarnă, Fiorentina, fosta echipă a lui Adi Mutu (47 de ani), a demarat un asalt total pentru transferul lui Radu Drăgușin (23).</p>
<p>Presa din Italia a aflat cum vrea gruparea „Viola” să pună mâna pe talentatul fundaș din naționala României în ultimele momente.</p>
<h2><span>AS Roma și Leipzig au negociat toată iarna, iar acum Fiorentina vrea să dea lovitura: vești noi despre transferul lui Radu Drăgușin!</span></h2>
<p>Numele lui Radu Drăgușin a fost puternic asociat cu oferte de transfer în fereastra de mercato din această iarnă, însă până la ora redactării acestui articol, talentatul fundaș din naționala României nu a părăsit Londra.</p>
<p>Radu Drăgușin este în continuare la Tottenham, unde mai are contract pentru mulți ani, până la data de 30 iunie 2030 mai precis.</p>
<p><span>Gian Piero Gasperini (67 de ani) l-ar fi cerut pe Radu Drăgușin la AS Roma</span>, iar la un moment dat se vehicula că gruparea din Serie A chiar avea un acord verbal cu stoperul lui Tottenham. De asemenea, <span>Leipzig a forțat și ea constant pentru a deturna transferul lui Drăgușin la AS Roma</span>, însă nu a reușit să îl convingă pe român.</p>
<p>Iar acum, când au mai rămas doar câteva zile din fereastra de mercato de iarnă, un alt club încearcă să dea lovitura de grație. Potrivit publicației <span>La Viola</span>, Fiorentina, fosta echipă a lui Adi Mutu, ar urma să facă o ofertă concretă pentru transferul lui Drăgușin.</p>
<p>Nu acum, ci luni, pe 2 februarie, chiar în ultimele ore ale perioadei de transferuri. Motivul? Jurnaliștii din Florența au aflat că șefii echipei „Viola” vor să dea lovitura în ultimul moment pentru că astfel ar putea avea parte de noroc. Drăgușin nu ar fi tocmai mulțumit de statutul pe care îl are în nordul Londrei, motiv pentru care l-ar tenta un transfer, mai ales o eventuală revenire în Serie A. Iar Tottenham, care în ultimele săptămâni nu s-a bazat deloc pe fundașul român, ar putea fi și ea forțată să accepte o ofertă în contextul actual.</p>
<p>Astfel, în eventualitatea în care AS Roma sau RB Leipzig nu vor gândi și ele la fel în ultima zi, Fiorentina ar putea trage lozul câștigător.</p>
<h2><span>Fiorentina a urmărit atent situația lui Drăgușin</span></h2>
<p>Chiar dacă nu a fost la fel de insistentă ca AS Roma sau RB Leipzig, Fiorentina a urmărit și ea cu mare atenție situația lui Radu Drăgușin și nu de puține ori s-a scris în presa internațională că ar fi tentată să intre în cursa pentru semnătura fundașului.</p>
<p>Radu Drăgușin este foarte apreciat în Florența de Fabio Paratici, actualul director sportiv al clubului „Viola”. Acesta îl cunoaște bine pe fundașul naționalei României din perioadele Juventus și inclusiv Tottenham, deoarece Paratici a lucrat în nordul Londrei din octombrie și până în decembrie 2025.</p>
<p>Rămâne de văzut cum vor evolua lucrurile în cazul lui Radu Drăgușin, care a jucat doar 6 minute, în două partide, în sezonul 2025-2026.</p>

]]></description>
    </item>
    <item>
      <title>FIFA a luat decizia și a distrus speranțele României! Vestea a venit înaintea barajului cu Turcia pentru Cupa Mondială</title>
      <link>https://www.prosport.ro/fotbal-intern/nationala/fifa-a-luat-decizia-si-a-distrus-sperantele-romaniei-vestea-a-venit-inaintea-barajului-cu-turcia-pentru-cupa-mondiala-20373496</link>
      <description><![CDATA[<img src="https://www.prosport.ro//wp-content/uploads/2026/01/FIFA-a-luat-decizia-si-a-distrus-sperantele-Romaniei-Vestea-a-venit-inaintea-barajului-cu-Turcia-pentru-Cupa-Mondiala-1400x778.jpg"/><br/><p>Sâmbătă, 31 ianuarie 2026, Federația Română de Fotbal a anunțat că FIFA a luat decizia finală în cazul lui Denis Drăguș (26 de ani), atacant care a primit un cartonaș roșu în partida cu Bosnia Herțegovina (1-3), penultima din preliminariile pentru Cupa Mondială.</p>
<p>Din păcate, forul internațional a distrus speranțele lui Mircea Lucescu (80) și selecționerul nu se va putea baza pe fotbalist la barajul cu Turcia din martie.</p>
<h2><span>Fără Denis Drăguș la barajul Turcia – România! FIFA a decis!</span></h2>
<p><span>Denis Drăguș a primit un cartonaș roșu în partida cu Bosnia</span>, penultima din preliminariile pentru Mondial, și l-a supărat teribil pentru Mircea Lucescu.</p>
<p>Fotbalistul nu doar că a afectat echipa națională în confruntarea menționată anterior, ci <span>a devenit și incert pentru barajul cu Turcia</span>, programat în martie, în lupta pentru prezența la Cupa Mondială.</p>
<p>FRF a depus contestație la eliminarea lui Drăguș din partida cu Bosnia, iar sâmbătă, 31 ianuarie 2026, a primit răspunsul din partea FIFA. Și, din nefericire, a fost vorba despre un răspuns negativ.</p>
<p>„Apelul depus de FRF la Comisia de Disciplină FIFA pentru reducerea suspendării lui Denis Drăguș, eliminat la Zenica, a fost respins. Astfel, din păcate, atacantul nostru nu va fi disponibil pentru semifinala play-off-ului CM 2026, Turcia – România, meci programat în 26 martie, la Istanbul”, a informat FRF, prin intermediul <span>paginii de Facebook a echipei naționale de fotbal</span>.</p>
<p>Pentru că a văzut direct cartonașul roșu, Denis Drăguș s-a ales cu două etape de suspendare. Pe una a ispășit-o în ultima etapă din preliminarii, cu San Marino, iar pe a doua o va bifa la barajul cu Turcia.</p>
<h2><span>Mircea Lucescu nu a vorbit câteva zile cu Denis Drăguș, după eliminarea fotbalistului din partida cu Bosnia</span></h2>
<p>Pe 15 noiembrie 2025, Denis Drăguș a fost trimis pe teren în partida Bosnia – România în minutul 65, atunci când tabela de marcaj indica scorul de 1-1.</p>
<p>Mircea Lucescu a vrut forțe proaspete în ofensivă, din dorința de a câștiga meciul. Dacă acest scenariu s-ar fi aplicat, România ar fi terminat pe locul 2 în Grupa H a preliminariilor și ar fi avut parte de un traseu mai lejer, teoretic, în drumul către turneul final din SUA, Mexic și Canada.</p>
<p>Însă, la circa 60 de secunde distanță de la aruncarea sa în luptă, în minutul 67, Denis Drăguș a comis un fault dur, cu piciorul sus, și a văzut direct cartonașul roșu din partea arbitrului.</p>
<p>Mircea Lucescu nu i-a vorbit internaționalului român timp de câteva zile, deranjat fiind de atitudinea acestuia din finalul partidei cu Bosnia:</p>
<p>„(n.r. – Ați avut vreo discuție cu Drăguș?) Nu, n-am avut absolut deloc. Absolut deloc, nici măcar nu l-am mai văzut. Eu cu el am avut o relație mai specială, l-am susținut permanent în toată perioada asta. Pe unde a fost… I-am dat și antrenamente să facă, i-am dat de toate. Adică am crezut și cred în calitățile lui extraordinare. Un jucător cu calitățile astea foarte greu găsești. Rapiditate, forță, detentă, dribling, totul! Dar toată problema e să își pună la punct mintea. Mintea de profesionist! Dacă nu și-o pune la punct, nu… Ratează tot! Asta e problema, de aceea nici nu am vrut să vorbesc cu el”, declarat Mircea Lucescu, înainte de România – San Marino.</p>

]]></description>
    </item>
    <item>
      <title>Mircea Lucescu a făcut anunțul decisiv despre viitorul lui Nicolae Stanciu la echipa națională: „Nu se pune problema!”</title>
      <link>https://www.prosport.ro/fotbal-intern/nationala/mircea-lucescu-a-facut-anuntul-decisiv-despre-viitorul-lui-nicolae-stanciu-la-echipa-nationala-nu-se-pune-problema-20372810</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-a-facut-anuntul-decisiv-despre-viitorul-lui-Nicolae-Stanciu-la-echipa-nationala-„Nu-se-pune-problema-scaled-e1769764819169-1400x896.jpg"/><br/><p>Mircea Lucescu, selecționerul care și-a asumat misiunea de a califica naționala la Campionatul Mondial 2026, a făcut anunțul decisiv despre viitorul lui Nicolae Stanciu sub „tricolor”. „Il Luce” a spus că nu există posibilitatea ca veteranul să fie OUT din lot.</p>
<p>După ce a petrecut șase luni la Genoa, o perioadă mai puțin reușită pentru el, Nicolae Stanciu a plecat într-un campionat pe care îl cunoaște deja foarte bine, prima ligă chineză. <span>Internaționalul român a semnat cu Dalian Yingbo</span> din postura de fotbalist liber de contract.</p>
<h2><span>Nicolae Stanciu, în lot pentru barajul cu Turcia</span></h2>
<p>Mircea Lucescu a dezvăluit că a vorbit personal cu Stanciu înainte ca acesta să se transfere în China, pentru a-l asigura că este în continuare sub atenta sa lupă, chiar dacă a părăsit continentul european. Ultima convocare a mijlocașului datează din septembrie 2025. <span>Barajul cu Turcia este programat pe 26 martie.</span></p>
<p>„Am vorbit cu Nicolae Stanciu. Este în regulă, este bine că merge să joace meci de meci. Este bine pentru familia lui și orice transfer de genul acesta îl poate ajuta foarte mult în terenul de joc. Va avea, în primul rând, mulțumirea faptului că joacă, dar și mulțumirea unui contract pe care îl merită cu prisosință.</p>
<p>Cu siguranță că va veni la echipa națională. Nu se pune problema să nu fie chemat. Este important să joace, să fie meci de meci. Nu sunt probleme, cred eu. Va face pregătire acolo și va avea suficient timp”, a spus Mircea Lucescu, conform <span>Digi Sport</span>.</p>
<p>Nicolae Stanciu a strâns pentru Genoa doar șapte meciuri, înainte ca Dan Șucu să renunțe la serviciile sale. Fotbalistul a marcat un singur gol pentru „Grifoni”. Momentul critic al aventurii sale în nordul Italiei a fost penalty-ul ratat împotriva lui AC Milan, care putea aduce victoria in extremis în minutele de prelungire.</p>
<h2><span>Cifrele carierei lui Nicolae Stanciu</span></h2>
<p>De-a lungul carierei sale, Nicolae Stanciu a strâns 552 de partide, în care a punctat de 109 ori și a oferit 125 de pase decisive. El a jucat pentru Unirea Alba Iulia, FC Vaslui, FCSB, Sparta Praga, Slavia Praga, Anderlecht, Damac, Wuhan Three Towns, Al-Ahli SFC și Genoa.</p>
<p>Sub „tricolor”, Stanciu a strâns un total de 84 de meciuri, în care a punctat de 15 ori, devenind unul dintre cei mai prolifici marcatori din istoria naționalei. Mijlocașul ofensiv este cotat la 2 milioane de euro, conform portalului de specialitate Transfermarkt.</p>
<p>Despre Nicolae Stanciu s-a scris intens că ar putea reveni în Superliga, în tricoul celor de la Rapid București, primul club al „grupului Dan Șucu”. Totuși, salariul mare al fotbalistului, care încasa aproximativ un milion de euro în Serie A, a fost un impediment major în calea sosirii sale în Giulești.</p>

]]></description>
    </item>
    <item>
      <title>Ștefan Târnovanu răspunde după ce a aflat direct de la Gigi Becali că va fi înlocuit cu fiul antrenorului: „Nu scrie asta în contract!”</title>
      <link>https://www.prosport.ro/fotbal-intern/superliga/stefan-tarnovanu-raspunde-dupa-ce-a-aflat-direct-de-la-gigi-becali-ca-va-fi-inlocuit-cu-fiul-antrenorului-nu-scrie-asta-in-contract-20372755</link>
      <description><![CDATA[<img src="https://www.prosport.ro//wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-1400x1050.jpg"/><br/><p>Joi seară, 29 ianuarie 2026, Ștefan Târnovanu (25 de ani) a fost titular și integralist în partida FCSB – Fenerbahce 1-1, din ultima etapă a Europa League.</p>
<p>După acest duel, pentru portar urmează o pauză de aproximativ două săptămâni, deoarece Gigi Becali (67) l-a anunțat că nu va mai apăra în partidele de campionat.</p>
<h2><span>Ștefan Târnovanu, împăcat cu gândul că va fi rezervă în următoarele două săptămâni. Decizia lui Gigi Becali nu l-a supărat</span></h2>
<p>Pentru Ștefan Târnovanu, titular și integralist în partida FCSB – Fenerbahce 1-1, urmează o pauză de aproximativ două săptămâni, timp în care va sta, cel mai probabil, doar pe banca de rezerve.</p>
<p>Și asta pentru că după ultimul duel din Superliga, FCSB – CFR Cluj 1-4, <span>Gigi Becali l-a anunțat pe Târnovanu că nu mai apăra în meciurile de campionat</span>.</p>
<p>Patronul FCSB <span>l-a ales pe puștiul Matei Popa (18 ani), fiul lui Marius Popa, antrenori cu portari la clubul roș-albastru, pentru a-i lua locul lui Târnovanu</span>. Prin această mutare, FCSB va acoperi regula U21 impusă de FRF și nu va mai fi nevoită să îi trimită pe Mihai Toma sau Alexandru Stoian în compartimentul ofensiv.</p>
<p>Așadar, Ștefan Târnovanu va rata meciurile cu Csikszereda, Botoșani și Oțelul Galați, din următoarele trei etape ale Superligii, și va reveni, mai mult ca sigur, pe 12 februarie. Atunci, campioana va evolua în Cupa României, în deplasare cu Universitatea Craiova, iar Târnovanu va putea primi și el minute din partea staff-ului tehnic.</p>
<p>Și lucrurile vor continua să arate la fel până la finalul sezonului, deoarece meciurile roș-albaștrilor din Europa League s-au terminat. Așadar, dacă puștiul Matei Popa nu va comite vreo gafă uriașă, Târnovanu va mai juca doar în Cupă până la finalul sezonului regular.</p>
<p>Pus în postura de a comenta acest subiect, goalkeeperul în vârstă de 25 de ani a spus că nu este deranjat și că nu a avut niciodată pretenția de a fi titular meci de meci:</p>
<p>„Domnul patron a venit la bază și a spus clar că Matei va apăra. Eu sunt profesionist și respect asta. El este un portar bun, are potențial și îi țin pumnii. Mental, mulțumesc lui Dumnezeu, sunt destul de puternic. Nu scrie în contract că trebuie să joc meci de meci. Dacă așa trebuie să fie, nu e o problemă”, a declarat Ștefan Târnovanu, la flash-interviul de după FCSB – Fenerbahce 1-1.</p>
<h2><span>FCSB, obligată să câștige cu Universitatea Craiova în Cupa României</span></h2>
<p>Pentru a continua să apere în Cupa României, Ștefan Târnovanu trebuie să o ajute pe FCSB să o învingă pe Universitatea Craiova pe 12 februarie.</p>
<p>Roș-albaștrii fac parte din Grupa B, iar după primele două etape ocupă doar locul 3, cu 3 puncte, sub Universitatea Craiova și UTA Arad, care au 6, respectiv 4 puncte.</p>
<p>Din grupele Cupei României se califică doar primele două clasate, astfel că în eventualitatea unui eșec cu Universitatea Craiova, FCSB va fi eliminată din competiție. Și în acest context șansele lui Ștefan Târnovanu de a apăra în finalul acestui sezon vor deveni și mai mici.</p>
<p>Pe parcursul stagiunii 2025-2026, Ștefan Târnovanu a fost în poarta FCSB de 36 de ori, reușind să termine fără gol primit doar de 10 ori. În restul de 26 de meciuri a încasat 46 de goluri.</p>
<p>În schimb, în sezonul 2024-2025, Ștefan Târnovanu a încasat 52 de goluri în toate cele 58 de partide. Iar la capitolul meciuri fără gol primit, Târnovanu a închis poarta de 24 de ori.</p>

]]></description>
    </item>
  </channel>
</rss>
