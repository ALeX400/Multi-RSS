<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi s-a accidentat la genunchi, în Rangers – Celtic! Ar putea rata meciurile României din preliminariile Campionatului Mondial 2026</title>
      <link>https://www.prosport.ro/fotbal-extern/ianis-hagi-s-a-accidentat-la-genunchi-in-rangers-celtic-ar-putea-rata-meciurile-romaniei-din-preliminariile-campionatului-mondial-2026-20162162</link>
      <description><![CDATA[<img src="https://www.prosport.ro/wp-content/uploads/2025/05/Ianis-Hagi-s-a-accidentat-la-genunchi-in-Rangers-Celtic-Ar-putea-rata-meciurile-Romaniei-din-preliminariile-Campionatului-Mondial-2026.webp"/><br/><p>Duminică, 4 mai 2025, în finalul derby-ului „Old Firm”, Rangers – Celtic, Ianis Hagi (26 de ani) s-a accidentat la genunchi și a stârnit panică pentru tot ceea ce înseamnă echipa națională a României.</p>
<p>Accidentarea ar putea fi serioasă, având în vedere gesturile pe care le-a făcut mijlocașul atunci când a ieșit de pe teren, iar dacă un verdict nefavorabil va fi dat de medici, Hagi Jr. ar putea rata meciurile României din preliminariile Campionatului Mondial 2026.</p>
<h2><span>Vești groaznice pentru echipa națională, sosite din Scoția: Ianis Hagi s-a accidentat la genunchi în finalul derby-ului Rangers – Celtic</span></h2>
<p>Ianis Hagi a început din postura de rezervă derby-ul „Old Firm”, Rangers – Celtic, din etapa cu numărul 35 a Scoției, însă managerul Barry Ferguson (47 de ani) a decis să îl arunce în luptă în minutul 66, la scorul de 1-1.</p>
<p>Așteptat să facă diferența cu o pasă decisivă sau, de ce nu, chiar cu un gol, <span>Ianis Hagi a provocat</span> panică, mai ales pentru echipa națională. În minutul 81, talentatul mijlocaș al lui Mircea Lucescu a părut să fie faultat în careu, după ce un adversar i-a prins piciorul într-o poziție incomodă. Arbitrul nu a dat penalty, însă Ianis a resimțit dureri la genunchi și a ieșit imediat pe tușă.</p>
<p>Fiul lui Gică Hagi a primit îngrijiri medicale, după care a încercat să alerge, însă a resimțit dureri în zona afectată și a fost schimbat.</p>
<p>Și mai alarmant a fost gestul făcut de Hagi Jr. după ieșirea de pe teren. Furios din cauza a ceea ce a pățit, fotbalistul s-a dus direct spre vestiare, iar în dumul către tunel a dat furios parma cu cei din staff-ul de pe Ibrox.</p>
<p>Rămâne de văzut ce verdict vor da medicii, însă având în vedere că Ianis Hagi a avut o accidentare foarte gravă la genunchi, care l-a scos din circuit puțin peste un an, tot staff-ul naționalei tremură de emoții în aceste clipe.</p>
<figure aria-labelledby="figcaption_attachment_20162167" class="wp-caption aligncenter" id="attachment_20162167"><img alt="" class="size-full wp-image-20162167" decoding="async" fetchpriority="high" height="957" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/profimedia-0995066888.jpg" srcset="https://www.prosport.ro/wp-content/uploads/2025/05/profimedia-0995066888.jpg 1400w, https://www.prosport.ro/wp-content/uploads/2025/05/profimedia-0995066888-768x525.jpg 768w" width="1400"/><figcaption class="wp-caption-text" id="figcaption_attachment_20162167">SURSA FOTO: PROFIMEDIA. 4 mai 2025</figcaption></figure>
<h2><span>Meciurile cu Austria și Cipru sunt programate în iunie</span></h2>
<p>România face parte din Grupa H a preliminariilor pentru Campionatul Mondial 2026, în care le mai regăsim pe Austria, Bosnia Herțegovina, Cipru și San Marino.</p>
<p>„Tricolorii”, care au înregistrat o înfrângere, 0-1 cu Bosnia, și o victorie, 5-1 cu San Marino, în primele două partide, sunt pe locul 2 în grupă, cu 3 puncte. Însă, Austria nu a jucat niciun meci în această campanie de calificare, deoarece a fost angrenată în Liga Națiunilor.</p>
<p><span>Pentru România urmează chiar un meci în compania Austriei</span>, care va avea loc în deplasare, la data de 7 iunie. Apoi, pe 10 iunie, „tricolorii” vor primi vizita reprezentativei din Cipru.</p>

]]></description>
    </item>
    <item>
      <title>„Tu eşti totul meu”. Edi Iordănescu, mesaj absolut copleşitor</title>
      <link>https://www.prosport.ro/fotbal-intern/nationala/tu-esti-totul-meu-edi-iordanescu-mesaj-absolut-coplesitor-20162131</link>
      <description><![CDATA[<img src="https://www.prosport.ro/wp-content/uploads/2025/05/„Tu-esti-totul-meu22.-Edi-Iordanescu-mesaj-absolut-coplesitor-e1746360333864-1400x782.png"/><br/><p>Duminică, 4 mai 2025, prin intermediul unei postări pe care a realizat-o pe rețelele de socializare, Edi Iordănescu (46 de ani) a transmis un mesaj absolut copleșitor, pentru poate cea mai dragă persoană din viața lui și cel care i-a fost mentor.</p>
<p>Este vorba despre tatăl său, Anghel Iordănescu, fost antrenor al „Generației de Aur”, care a împlinit frumoasa vârstă de 75 de ani.</p>
<h2><span>Sărbătoare în familia Iordănescu! Selecționerul „Generației de Aur” a împlinit 75 de ani, iar fiul Edi i-a transmis un mesaj superb</span></h2>
<p><span>Anghel Iordănescu, unul dintre cei mai mari antrenori români din istoria echipei naționale</span>, cu trei mandate de selecționer în CV, își serbează, duminică, 4 mai 2025, cea de-a 75 aniversare.</p>
<p>Generalul se poate declara un om împlinit, mai ales că fiul său, Edi Iordănescu, i-a călcat pe urme și în vara lui 2024 a scris o pagină de istorie cu naționala României, alături de care a ajuns până în optimile de finală la Campionatul European din Germania.</p>
<p>Totodată, <span>Edi Iordănescu este pe punctul de a reveni în antrenorat și se vehiculează că în aceste zile își negociază un contract de milioane de euro</span>.</p>
<p>Însă, făcând abstracție de acest detaliu, Iordănescu Jr. nu a putut rata momentul special din viața tatălui său și i-a transmis un mesaj emoționant prin intermediul unei postări pe care a realizat-o pe <span>pagina sa de Facebook</span>:</p>
<blockquote><p>Astăzi (n.r. – duminică, 4 mai) este o zi specială. Tu eşti totul meu! La mulţi ani, tatăl meu, prietenul meu, sprijinul meu şi inspiraţia mea!”, a scris Edi Iordănescu, pe Facebook, adăugând și două fotografii emoționante cu el și tatăl său, de pe vremea când avea doar câțiva anișori.</p></blockquote>
<h2><span>Anghel Iordănescu, sărbătorit și de Clubul Sportiv al Armatei Steaua</span></h2>
<p>Din postura de fotbalist, Anghel Iordănescu a scris istorie pentru Clubul Sportiv al Armatei Steaua, alături de care a cucerit și celebra Cupă a Campionilor Europeni din 1986.</p>
<p>Totodată, Anghel Iordănescu a activat și ca antrenor la Steaua București, în intervalele 1986 – 1990 și 1992 – 1993.</p>
<p>Așadar, „militarii” nu au ratat nici ei ocazia de a-i transmite câteva cuvinte frumoase celui care a scris istorie în roșu și albastru:</p>
<blockquote><p>ANIVERSARE. La mulți ani, Anghel Iordănescu! Fost jucător și antrenor al Stelei, Anghel Iordănescu își serbează azi ziua de naștere. Anghel Iordănescu a fost legitimat la 12 ani la clubul roș-albastru, între 1968 și 1982. Ca și jucător, a câștigat două titluri are României și patru Cupe. Are 64 de selecții în echipa națională, unde a înscris 26 de goluri. A debutat ca antrenor la Steaua București, în 1985, ca secund al lui Emeric Ienei. În calitate de antrenor-jucător, și-a adus contribuția la câștigarea Cupei Campionilor Europeni în 1986 (2-0 cu FC Barcelona). În 1987, conduce Steaua la câștigarea Supercupei Europei. Între 1987-1989, este antrenor principal la Steaua. Câștiga, în această perioadă, trei Cupe ale României și trei titluri de campioană. A fost antrenor principal în ediția 1988-1989, când Steaua a jucat finala Cupei Campionilor Europei (0-4 cu AC Milan). Pe 8 septembrie 1993, a fost numit antrenorul echipei naționale. S-a calificat la două turnee finale ale Campionatului Mondial (1994 și 1998) și la unul al Campionatului European din 1996. În acest prim mandat la cârma naționalei, reușește să obțină și cel mai mare rezultat pentru România: calificarea în sferturile de finală la CM SUA 1994. Azi, la ceas aniversar, toată suflarea stelistă îi urează multă sănătate și un călduros “La Mulți Ani!”, se arată pe <span>pagina de Facebook a celor de la Steaua București</span>.</p></blockquote>
<p>Ultima aventură de antrenor a lui Anghel Iordănescu a fost cea din intervalul octombrie 2014 – iunie 2016, în care a bifat cel din urmă mandat de selecționer al echipei naționale.</p>

]]></description>
    </item>
    <item>
      <title>I-a cerut lui Mircea Lucescu să facă dreptate la echipa națională a României şi să-l bage titular: „E cel mai bun de departe”</title>
      <link>https://www.prosport.ro/fotbal-intern/nationala/i-a-cerut-lui-mircea-lucescu-sa-faca-dreptate-la-echipa-nationala-a-romaniei-si-sa-l-bage-titular-e-cel-mai-bun-de-departe-20162208</link>
      <description><![CDATA[<img src="https://www.prosport.ro/wp-content/uploads/2025/05/I-a-cerut-lui-Mircea-Lucescu-sa-faca-dreptate-la-echipa-nationala-a-Romaniei-si-sa-l-bage-titular-1400x782.jpg"/><br/><p>Naționala de fotbal a României va întâlni în iunie Austria și Cipru în preliminariile CM din 2026, iar Mircea Lucescu este sfătuit să facă dreptate.</p>
<p>Pe 7 și 10 iunie, „tricolorii” urmează să joace în deplasare cu Austria, respectiv, acasă cu Cipru, în calificările pentru CM 2026.</p>
<h2><span>Jucătorul cerut titular la naționala antrenată de Mircea Lucescu</span></h2>
<p>Fostul atacant al Universității Craiova și al naționalei României, Gică Craioveanu, consideră că Alexandru Mitriță nu are cum să lipsească din formula de start a <span>echipei pregătită de Mircea Lucescu</span>.</p>
<p>„Eu cred că da, ar trebui să fie titular, numai că îmi curg prin vene culorile alb albastre, normal că-l văd. E unu dintre copiii mei favoriți, chiar copilul meu favorit. Eu cred și sincer îți spun, este cel mai bun fotbalist de departe, din campionatul intern.</p>
<p>Cel mai talentat și nea Mircea ar trebui să profite de faptul că arată foarte bine la echipa de club. Ar fi o piesă foarte importantă în angrenajul naționalei, pentru că sunt puțini jucători în fotbalul modern care driblează”, a spus Craioveanu, pentru <span>Antena Sport</span>.</p>
<h2><span>Patru goluri în 23 de meciuri la naționala României are Mitriță</span></h2>
<p>Până în prezent, România a jucat două meciuri în preliminariile pentru competiția organizată anul viitor de Statele Unite ale Americii. A fost învinsă acasă de Bosnia-Herțegovina cu 0-1 și a câștigat categoric în San Marino cu 5-1.</p>
<p>În partida de pe Arena Națională, Mitriță a fost trimis în teren cu un sfert de oră înainte de final, în locul lui Răzvan Marin. Trei zile mai târziu, l-a înlocuit la pauză pe Marius Marin.</p>
<p>Mitriță a debutat la națională în 2018 și, de atunci, a marcat patru goluri. Prima dată a făcut-o pe 12 octombrie 2019, ducând scorul la 2-0 în meciul câștigat Insulele Feroe, în deplasare, în preliminariile pentru EURO 2020, scorul final fiind 3-0.</p>
<p>După 3 zile, „tricolorii” primeau replica Norvegiei, în aceeași campanie, iar Mitriță deschidea scorul. La final, tabela de marcaj avea să arate 1-1.</p>
<p>Pe 11 octombrie 2021, România întâlnea Armenia pe Stadionul Steaua în calificările pentru CM 2022, iar Mitriță înscria unicul gol al confruntării. În fine, pe 9 septembrie 22024, pe aceeași arenă, jucătorul Universității Craiova <span>stabilea scorul final în România – Lituania 3-0</span>, din Grupa C2 pentru Nations League.</p>
<p>În actuala stagiune competițională, Mitriță a jucat 38 de meciuri pentru formația din Bănie în toate competițiile, contribuind cu 18 goluri și 7 pase decisive. De asemenea, a fost prezent pe teren 30 de minute, în total, în cele șase meciuri pe care naționala României le-a disputat, în toamnă, în Nations League.</p>

]]></description>
    </item>
    <item>
      <title>Căpitanul Parmei nu s-a abținut şi a spus exact ce gândeşte despre Dennis Man</title>
      <link>https://www.prosport.ro/fotbal-extern/capitanul-parmei-nu-s-a-abtinut-si-a-spus-exact-ce-gandeste-despre-dennis-man-20161949</link>
      <description><![CDATA[<img src="https://www.prosport.ro/wp-content/uploads/2025/05/Capitanul-Parmei-nu-s-a-abtinut-si-a-spus-exact-ce-gandeste-despre-Dennis-Man-1400x815.png"/><br/><p>Enrico Delprato (25 de ani), căpitanul Parmei, a fost întrebat despre situația nefavorabilă prin care trece fotbalistul român Dennis Man (26).</p>
<p>Sâmbătă, 3 mai 2025, Parma a fost învinsă pe teren propriu de Como, scor 0-1, iar în ultimele minute ale confruntării de pe stadionul „Ennio Tardini”, Man a avut o ratare colosală.</p>
<h2><span>După ce Cristi Chivu i-a luat apărarea lui Dennis Man, a venit rândul căpitanului de la Parma, Enrico Delprato, să se pună zid în fața fotbalistului român</span></h2>
<p>După un debut de sezon electrizant în Serie A, Dennis Man a intrat într-o pasă extrem de neagră, iar începând din data de 1 decembrie 2024, atacantul echipei naționale nu a mai înscris niciun gol.</p>
<p>Așa cum era de așteptat, odată cu trecerea săptămânilor au început să apară și tot mai multe critici la adresa lui Dennis Man, însă toată lumea a sperat că instalarea lui Cristi Chivu pe banca tehnică a Parmei îl va revitaliza pe fotbalist. Nu s-a întâmplat acest lucru.</p>
<p>Chivu a ajuns deja la 10 meciuri bifate din postura de antrenor al Parmei și, deși a jucat în toate, fie din postura de titular, fie ca rezervă, Dennis Man nu a înscris în niciunul.</p>
<p><span>Dennis Man a fost făcut praf de Gazzetta dello Sport</span>, după ce sâmbătă, 3 mai, în finalul duelului Parma – Como 0-1, a fost protagonistul unei ratări colosale, din doar câțiva metri.</p>
<p><span>„Îl apăr până la moarte! Trebuie ajutat mental”, a spus Cristi Chivu</span>, după meci, în încercarea de a-l sprijini pe fotbalistul echipei naționale.</p>
<p>Și nu doar Chivu s-a pus zid în fața lui Dennis Man, ci și căpitanul Parmei, Enrico Delprato, care după meci a fost întrebat despre situația dramatică prin care trece colegul său din ofensivă:</p>
<blockquote><p>Îmi pare rău pentru Dennis. Este clar pentru toată lumea că nu trece printr-un moment ușor. Totuși, îl vedem cum lucrează în timpul săptămânii, este mereu la capacitate maximă și dă totul pentru a fi în slujba echipei. Dacă va continua să lucreze în acest fel, va avea parte și de satisfacție și va izbuti să dea o mână de ajutor echipei. Este un tip grozav, pe care îl iubim. Și vom ieși din această situație împreună, fără să arătăm cu degetul. Dar da, îmi pare foarte rău pentru ce i se întâmplă”, a declarat Enrico Delprato, citat de <span>TuttoMercatoWeb.com</span>.</p></blockquote>
<h2><span>Urmează un meci crucial pentru Parma</span></h2>
<p>În runda viitoare din Serie A, pe 10 mai, Parma va evolua în deplasare cu Empoli, una dintre principalele contracandidate în lupta pentru evitarea retrogradării.</p>
<p>Înaintea acestui duel, Parma se află pe locul 16 în Serie A, cu 32 de puncte. Prima poziție retrogradabilă e ocupată de Venezia, cu 26 de puncte, în timp ce Empoli are 25 de puncte, dar și un meci mai puțin disputat.</p>
<p>Dennis Man nu poate decât să spere că va întrerupe perioada de secetă în partida Empoli – Parma. În actuala stagiune de Serie A, românul a contribuit cu 4 goluri și 5 pase decisive într-un total de 33 de meciuri.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/4UYjNB7-sm4?si=U6Zuw4N8OJDfHVdc" title="YouTube video player" width="560"></iframe></p>

]]></description>
    </item>
    <item>
      <title>Ce surpriză! Mircea Lucescu a luat decizia: îl aduce la naționala României şi schimbă singurul compartiment ce părea de neatins</title>
      <link>https://www.prosport.ro/fotbal-intern/nationala/ce-surpriza-mircea-lucescu-a-luat-decizia-il-aduce-la-nationala-romaniei-si-schimba-singurul-compartiment-ce-parea-de-neatins-20161620</link>
      <description><![CDATA[<img src="https://www.prosport.ro/wp-content/uploads/2025/05/Ce-surpriza-Mircea-Lucescu-a-luat-decizia.-Il-aduce-la-nationala-Romaniei-si-schimba-singurul-compartiment-ce-parea-de-neatins-1400x934.jpg"/><br/><p>Ionuț Radu apără excelent la Venezia în Serie A și urmează să fie convocat din nou la echipa naționala României pentru partidele de luna viitoare cu Austria și Cipru din preliminariile Cupei Mondiale din 2026.</p>
<p>Ultima oară când goalkeeper-ul a fost chemat la prima reprezentativă s-a întâmplat în luna noiembrie 2023, pentru dubla cu Israel și Elveția din preliminariile EURO 2024.</p>
<h2><span>Mircea Lucescu îl readuce la națională după o pauză de un an și jumătate</span></h2>
<p>Ionuț Radu are <span>prestații extrem de apreciate la Venezia</span>, în Serie A, și drept consecință va fi convocat din nou la naționala României, pentru partidele din luna iunie cu Austria și Cipru din preliminariile Campionatului Mondial de anul viitor, scrie <span>as.ro</span>.</p>
<p>Ultima oară când portarul fost chemat sub tricolor s-a petrecut în noiembrie 2023, pentru dubla cu Israel și Elveția din preliminariile EURO 2024.</p>
<p>Ionuț Radu a ajuns la Venezia la începutul lunii februarie și a impresionat deja în meciurile jucate în acest sezon din Serie A. A prins 12 partide oficiale, în care a încasat 11 goluri, însă a ținut poarta intactă în patru meciuri, fiind desemnat omul meciului în ultimele partide ale echipei sale.</p>
<p>Florin Niță, Horațiu Moldovan și Ștefan Târnovanu au fost cei trei portari convocați de Mircea Lucescu după EURO 2024. Primul a rămas în continuare titularul de drept, în ciuda vârstei înaintate și a campionatului slab în care evoluează. Cei trei au fost chemați mereu, cu o singură excepție, în septembrie 2024, cu ocazia dublei cu Kosovo și Lituania, din Liga Națiunilor, când Horațiu Moldovan a cerut să rămână la Sassuolo, pentru a se bate la un post de titular, iar în locul său a fost chemat Laurențiu Popescu, de la Universitatea Craiova. <span>Rămâne de văzut la cine va renunța selecționerul pentru a-i face loc</span> lui Ionuț Radu.</p>
<p>„Mă bucur că a început să joace Ionuţ Radu. A făcut-o bine. Să vedem dacă rămâne la Venezia sau pleacă. Am început campania cu el. E în vederile mele”, a spus Leontin Toader, potrivit sursei citate.</p>
<p><img alt="" class="size-large wp-image-20126775" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Jucatorul-la-care-a-renuntat-Mircea-Lucescu-pentru-meciul-cu-San-Marino.-„Acesta-e-motivul-pentru-care-nu-se-afla-in-lot-1400x1050.jpg" srcset="https://www.prosport.ro/wp-content/uploads/2025/03/Jucatorul-la-care-a-renuntat-Mircea-Lucescu-pentru-meciul-cu-San-Marino.-„Acesta-e-motivul-pentru-care-nu-se-afla-in-lot-1400x1050.jpg 1400w, https://www.prosport.ro/wp-content/uploads/2025/03/Jucatorul-la-care-a-renuntat-Mircea-Lucescu-pentru-meciul-cu-San-Marino.-„Acesta-e-motivul-pentru-care-nu-se-afla-in-lot-768x576.jpg 768w, https://www.prosport.ro/wp-content/uploads/2025/03/Jucatorul-la-care-a-renuntat-Mircea-Lucescu-pentru-meciul-cu-San-Marino.-„Acesta-e-motivul-pentru-care-nu-se-afla-in-lot-1536x1152.jpg 1536w, https://www.prosport.ro/wp-content/uploads/2025/03/Jucatorul-la-care-a-renuntat-Mircea-Lucescu-pentru-meciul-cu-San-Marino.-„Acesta-e-motivul-pentru-care-nu-se-afla-in-lot-2048x1536.jpg 2048w" width="1400"/></p>
<h2><span>Programul Grupei H din preliminariile pentru Cupa Mondială din 2026:</span></h2>
<p>21 martie<br/>
Cipru – San Marino 2-0<br/>
ROMÂNIA – Bosnia și Herțegovina 0-1</p>
<p>24 martie<br/>
21:45 – Bosnia și Herțegovina – Cipru 2-1<br/>
21:45 – San Marino – ROMÂNIA 1-5</p>
<p>7 iunie<br/>
16:00 – Bosnia și Herțegovina – San Marino<br/>
21:45 – Austria – ROMÂNIA</p>
<p>10 iunie<br/>
21:45 – ROMÂNIA – Cipru<br/>
21:45 – San Marino – Austria</p>
<p>6 septembrie<br/>
21:45 – Austria – Cipru<br/>
21:45 – San Marino – Bosnia și Herțegovina</p>
<p>9 septembrie<br/>
21:45 – Bosnia și Herțegovina – Austria<br/>
21:45 – Cipru – ROMÂNIA</p>
<p>9 octombrie<br/>
21:45 – Austria – San Marino<br/>
21:45 – Cipru – Bosnia și Herțegovina</p>
<p>12 octombrie<br/>
16:00 – San Marino – Cipru<br/>
21:45 – ROMÂNIA – Austria</p>
<p>15 noiembrie<br/>
19:00 – Cipru – Austria<br/>
21:45 – Bosnia și Herțegovina – ROMÂNIA</p>
<p>18 noiembrie<br/>
21:45 – Austria – Bosnia și Herțegovina<br/>
21:45 – ROMÂNIA – San Marino</p>
<p> </p>

]]></description>
    </item>
  </channel>
</rss>
