<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a intervenit în curiosul caz Louis Munteanu: „Asta s-a întâmplat. Am vrut să pun punct”</title>
      <link>https://www.prosport.ro/campionatul-mondial-2026/mircea-lucescu-a-intervenit-in-curiosul-caz-louis-munteanu-asta-s-a-intamplat-am-vrut-sa-pun-punct-20189277</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-intervenit-in-curiosul-caz-Louis-Munteanu-1400x766.jpg"/><br/><p>CORESPONDENȚĂ DIN VIENA. La conferința de presă de dinaintea meciului cu Austria, Mircea Lucescu a intervenit în curiosul caz Louis Munteanu.</p>
<p>Naționala de fotbal a țării noastre joacă sâmbătă, în Austria, al treilea meci din preliminariile pentru Campionatul Mondial din 2026.</p>
<h2><span>Selecționerul Mircea Lucescu a relatat cum s-au petrecut lucrurile în curiosul caz Louis Munteanu</span></h2>
<p><span>Partida începe la ora 21:45 a României</span> și se joacă pe stadionul Ernst-Happel, din Viena. Cu o zi înaintea confruntării, Mircea Lucescu a susținut conferința de presă oficială, iar unul dintre subiectele abordate <span>a fost legat de situația lui Louis Munteanu</span>.</p>
<blockquote><p>„Vreau să pun punct și situației cu Louis. N-a avut nicio legătură cu altceva. După ce s-a terminat antrenamentul, jucătorii au rămas să tragă la poartă, cum fac de obicei. El a exagerat puțin.</p>
<p>Se prezentase foarte bine. Din păcate s-a întâmplat asta și am preferat să se ducă să ajute echipa de tineret în campania asta europeană. Nu-l puteam forța. Nu-l puteam folosi în meciul de mâine în niciun caz.</p>
<p>Sperăm să se refacă pentru meciul cu Italia de la tineret. Nu are nicio legătură cu mine sau că nu m-ar fi ascultat el. El a rămas cum rămân toți jucătorii, probabil era mai obosit.</p>
<p>Nu e ceva grav oricum, e o leziune foarte ușoară care s-a văzut la RMN, dar exista pericol să recidiveze”, a spus Mircea Lucescu.</p></blockquote>
<h2><span>Naționala de tineret debutează la EURO 2025 pe 11 iunie</span></h2>
<p>Louis Munteanu a fost convocat de Mircea Lucescu pentur meciurile cu Austria și Cipru și urma să fie „eliberat” pentru a face joncțiunea cu lotul de tineret, care se pregătește, tot în Austria, pentru EURO 2025.</p>
<p>Numai că la ședința de pregătire de miercuri a acuzat unele probleme medicale, motiv pentru care Lucescu i-a permis să părăsească antrenamentul.</p>
<p>„Louis Munteanu a părăsit cantonamentul echipei naționale și s-a alăturat lotului Under 21, în cantonamentul din Austria. Atacantul de 22 de ani a făcut deplasarea cu prima reprezentativă la Viena, însă a intrat în programul selecționatei U21.</p>
<p>Louis a acuzat probleme musculare la antrenamentul de miercuri și investigațiile medicale au arătat că utilizarea lui la partida cu Austria i-ar fi pus în pericol prezența la turneul final Under 21 din Slovacia. Mult succes, Louis!”, se arată pe pagina de Facebook a echipei naționale.</p>
<p>Campionatul European U21 are loc în Slovacia, între 11 și 28 iunie. Naționala antrenată de Daniel Pancu debutează în chiar prima zi a competiției, urmând să întâlnească Italia, la Trnava, de la ora 22:00 a României.</p>
<p>Celelalte două partide sunt cu Spania, pe 14 iunie, de la ora 19:00, și Slovacia, trei zile mai târziu, de la 22:00, ambele la Bratislava.</p>

]]></description>
    </item>
    <item>
      <title>Imagini superbe de la antrenamentul oficial. Fanii României şi-au arătat devotamentul înainte de meciul cu Austria</title>
      <link>https://www.prosport.ro/fotbal-intern/nationala/imagini-superbe-de-la-antrenamentul-oficial-fanii-romaniei-si-au-aratat-devotamentul-inainte-de-meciul-cu-austria-20189272</link>
      <description><![CDATA[<p>Fanii României și-au arătat devotamentul pentru naționala lui Mircea Lucescu și și-au încurajat favoriții înainte de meciul cu Austria.</p>
<p>„Tricolorii” s-au pregătit de cel mai important meci al anului în fața a peste 100 de copii și părinți. Fanii și-au făcut apariția în tribune și au făcut spectacol chiar și în fața stadionului, fiind gata să susțină în număr cât mai mare, sâmbătă seară, formația antrenată de Mircea Lucescu.</p>
<h2><span>„Zidul Galben se ridică și susține Generația de Suflet”</span></h2>
<p>România se pregătește pentru meciul cu Austria. „Tricolorii” au efectuat ultimul antrenament timp de o oră pe stadionul „Ernst Happel” din Viena. Elevii lui Mircea Lucescu se pregătesc pentru o partidă la care va asista un „Zid Galben” de peste 10.000 de români.</p>
<p>Antrenamentul a avut loc la o temperatură mult mai mică față de cele peste 35 de grade resimțite astăzi în țară. Antrenamentele au debutat cu o serie de alergări ușoare, după care jucătorii au făcut exerciții specifice. Presa a avut acces doar 15 minute, iaar a fost întreținută de peste 100 de copii.</p>
<p>Un moment cum rar a avut loc la antrenamentele oficiale ale „tricolorilor” a avut loc la Viena. Micii fani ai noii generații au cântat și i-au încurajat pe favoriți de la Tribuna 1, acolo unde au avut acces alături de părinții lor. Conducerea FRF s-a gândit la acest moment inedit ca să îi motiveze și mai mult pe fotbaliști. Cei 100 de copii au fost selectați de Ambasada României în Austria și fac parte din comunitatea românilor din Austria.</p>
<blockquote><p>„100 de copii cu cetățenie română, selectați de Ambasada României în Austria, i-au încurajat pe tricolori la antrenamentul oficial #ZidulGalben se ridică și susține #GeneratiaDeSuflet”, notează Echipa națională de fotbal a României pe Facebook.</p></blockquote>
<p><iframe allowfullscreen="allowfullscreen" frameborder="0" height="435" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FNationalaRomanieiOfficial%2Fposts%2F1549706762996816&amp;show_text=true&amp;width=500" style="border: none; overflow: hidden;" width="500"></iframe></p>

]]></description>
    </item>
    <item>
      <title>Reacția lui Mircea Lucescu în momentul când a fost întrebat dacă Ioan Ovidiu Sabău îi va lua locul la naționala României</title>
      <link>https://www.prosport.ro/fotbal-intern/reactia-lui-mircea-lucescu-in-momentul-cand-a-fost-intrebat-daca-ioan-ovidiu-sabau-ii-va-lua-locul-la-nationala-romaniei-20189232</link>
      <description><![CDATA[<img src="https://www.prosport.ro/wp-content/uploads/2025/06/Reactia-lui-Mircea-Lucescu-in-momentul-cand-a-fost-intrebat-daca-Ioan-Ovidiu-Sabau-ii-va-lua-locul-la-nationala-Romaniei.jpg"/><br/><p>Mircea Lucescu a oferit prima reacție după ce au apărut zvonuri potrivit cărora Ioan Ovidiu Sabău ar fi favorit să preia cârma naționalei.</p>
<p>Urmează o „dublă” decisivă pentru naționala României. „Tricolorii” vor disputa, sâmbătă, un meci cu favorita grupei, Austria. Înaintea acestei partide s-a vehiculat că <span>Mircea Lucescu ar urma să părăsească</span> banca tehnică indiferent de ce se întâmplă în partidele cu Austria și Cipru, iar Ioan Sabău ar urma să îl înlocuiască. Selecționerul nu a vrut să vorbească despre plecarea sa de pe banca tehnică, dorind să se concentreze doar pe duelul de mâine.</p>
<h2><span>Mircea Lucescu nu a comentat despre posibila plecare și venirea lui Ioan Sabău</span></h2>
<p>Federația Română de Fotbal nu vrea să fie prinsă pe picior greșit în cazul în care Mircea Lucescu anunță în orice moment că părăsește naționala și are deja în plan numirea unui nou selecționer. Numele lui Ioan Ovidiu Sabău nu ar fi ajuns în vizorul conducerii forului național dacă acesta nu ar fi fost recomandat și chiar garantat de actualul selecționer, notează <span>actualdecluj.ro.</span></p>
<p>În conferința de presă premergătoare duelului cu Austria, <span>Mircea Lucescu a fost întrebat </span>despre informațiile apărute în presă legat de succesorul său pe banca tehnică, dar nu a vrut să comenteze.</p>
<blockquote><p>„Acum trebuie să discutăm despre echipa națională și meciul de mâine”, a spus Mircea Lucescu.</p></blockquote>
<p>Ioan Ovidiu Sabău a făcut o impresie bună în acest sezon reușind să termine pe locul 4 în Superliga cu U Cluj, formație care a ocupat fotoliul de lider o bună parte a campionatului. A mai antrenat la Gaz Metan, Gloria Bistrița, FC Timișoara, FCM Târgu Mureș, Rapid și ASA Târgu Mureș.</p>
<h2><span>FRF pune presiune pe Mircea Lucescu înainte de meciul cu Austria: „Ne dorim calificarea”</span></h2>
<p>Actualul selecționer a fost criticat pentru jocul modest făcut de „tricolori” în debutul preliminariilor cu Bosnia, scor 0-1. România a ratat șansa de a-și consolida fotoliul de lider, iar acum nu își mai permite niciun pas greșit, mai ales în fața principalei contracandidate, Austria.</p>
<p>Înaintea „dublei” cu Austria și Cipru, președintele FRF, Răzvan Burleanu, a ținut să precizeze că principalul obiectiv este calificarea directă la Campionatul Mondial din 2026.</p>
<blockquote><p>„N-aș spune că e un meci de totul sau nimic. Ne dorim o calificare directă. Asta ne-am dorit de la bun început. Avem șansa și prin Nations League să mergem la baraj, dar până în martie ne dorim o calificare directă”, a declarat Răzvan Burleanu înaintea meciului cu Austria.</p></blockquote>
<p>Clasament grupa H:</p>
<ul>
<li>Bosnia 6 puncte</li>
<li>România 3 puncte</li>
<li>Cipru 3 puncte</li>
<li>Austria 0 puncte</li>
<li>San Marino 0 puncte</li>
</ul>

]]></description>
    </item>
    <item>
      <title>Mircea Lucescu, reacție şocantă la conferință: „Arbitrul ne-a furat cu Bosnia! O greşeală colosală şi intenționată”</title>
      <link>https://www.prosport.ro/campionatul-mondial-2026/mircea-lucescu-reactie-socanta-la-conferinta-arbitrul-ne-a-furat-cu-bosnia-o-greseala-colosala-si-intentionata-20189237</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-reactie-socanta-la-conferinta-1400x820.jpg"/><br/><p>CORESPONDENȚĂ DIN VIENA. Selecționerul naționalei de fotbal a României, Mircea Lucescu, a avut o reacție şocantă la conferința de presă, insistând că arbitrul ne-a furat cu Bosnia.</p>
<p>La două luni și jumătate de la România – Bosnia-Herțegovina 0-1, Mircea Lucescu susține, în continuare, că arbitrul a făcut O greşeală colosală şi intenționată împotriva noastră.</p>
<h2><span>Lucescu nu poate uita greşeala colosală şi intenționată a arbitrului la meciul cu Bosnia</span></h2>
<p>Naționala de fotbal a României joacă sâmbătă, 7 iunie, <span>în deplasare, cu Austria, în etapa 3 din Grupa H preliminară</span> pentru Campionatul Mondial din 2026, organizat de Statele Unite ale Americii, Canada și Mexic.</p>
<p>La conferința de presă de dinaintea confruntării, selecționerul Mircea Lucescu a avut o reacție şocantă, amintindu-și de <span>meciul de pe Arena Națională, jucat pe 21 martie</span>.</p>
<p>„Vom vedea în ce măsură vom reuși să trecem peste înfrângerea nemeritată cu Bosnia. Nu ne putem ascunde, am fost furați, pur și simplu!</p>
<p>Iar arbitrul din momentul acela nu a mai fost delegat de UEFA, ceea ce înseamnă că greșeala lui a fost colosală, având în vedere că e o competiție în care orice punct contează pentru a ajunge la Mondial.</p>
<p>E de ajuns să greșească o dată cineva, mai ales intenționat, și cealaltă echipă pierde. Nu e vorba doar de pierderea punctelor, dar starea de spirit poate fi influențată”, a declarat Mircea Lucescu.</p>
<h2><span>În minutul 54 al meciului cu Bosnia-Herțegovina, Tahirovic a atins mingea cu mâna în propriul careu, dar arbitrul a refuzat să dea penalty</span></h2>
<p>„Tricolorii” au debutat în preliminariile pentru Campionatul Mondial de anul viitor în meciul de pe teren propriu cu Bosnia-Herțegovina. Oaspeții au marcat singurul gol al întâlnirii după un sfert de oră de joc, prin Gigovic.</p>
<p>În minutul 54 al meciului care s-a jucat pe Arena Națională, Tahirovic a atins mingea cu mâna în interiorul propriului careu. Arbitrul Danny Makkelie a refăzut faza la monitorul VAR, dar a decis să nu acorde lovitură de la 11 metri. „Tricolorii” au protestat, iar căpitanul Nicolae Stanciu a văzut cartonașul galben.</p>
<p>„Am dominat categoric. Au profitat puțin de începutul jocului, când ne-au amețit puțin. Portarul și fundașii au fost puțin neatenți. Au întrerupt mereu jocul. Am avut un arbitraj extrem de înțelegător pentru ei. I-au lăsat să își revină în teren, pe Tănase l-au scos direct afară.</p>
<p>Cred că trebuia dat și penalty. Am avut cinci sau șase ocazii clare. Le-am zis băieților că au făcut un meci bun, au câștigat dueluri cu jucători masivi. Au încercat și au reușit să domine destul de categoric, ceea ce nu făceam înainte. Am început cu stângul. Așa cum ei au câștigat aici, putem câștiga și noi la Viena sau în Bosnia.</p>
<p>Sunt o echipă bună, au jucători buni. Nouă ne-au lipsit Drăgușin, Mihăilă, Olaru, jucători importanți, care puteau să ajute. Nu pot fi supărat pe jucători. Au vrut, și-au dorit să câștige. Ne-a lipsit răbdarea, mai ales în repriza a doua, când eram în terenul loc”, a spus selecționerul la finalul confruntării.</p>

]]></description>
    </item>
    <item>
      <title>Andrei Burcă a renunțat la diplomație, înaintea meciului de foc din Austria: „Suntem un popor descurcăreț!”. A dezvăluit ce a pregătit Mircea Lucescu pentru duelul de la Viena</title>
      <link>https://www.prosport.ro/fotbal-intern/nationala/andrei-burca-a-renuntat-la-diplomatie-inaintea-meciului-de-foc-din-austria-suntem-un-popor-descurcaret-a-dezvaluit-ce-a-pregatit-mircea-lucescu-pentru-duelul-de-la-viena-20189172</link>
      <description><![CDATA[<img src="https://www.prosport.ro/wp-content/uploads/2025/06/Andrei-Burca-a-renuntat-la-diplomatie-inaintea-meciului-de-foc-din-Austria-„Suntem-un-popor-descurcaret.-A-dezvaluit-ce-a-pregatit-Mircea-Lucescu-pentru-duelul-de-la-Viena-1400x933.jpeg"/><br/><p>Fundașul central Andrei Burcă (32 de ani) a dezvăluit, în cadrul conferinței de presă premergătoare meciului Austria – România, ce a pregătit Mircea Lucescu pentru această partidă.</p>
<p>De asemenea, fotbalistul lui FC Baniyas, din UAE, a recunoscut că a rămas uimit când a aflat că fanii „tricolorilor” au luat cu asalt casele de bilete pentru această partidă și că, în plus, vor fi mai mulți decât numărul de bilete pe care gazdele ni le-au pus la dispoziție.</p>
<h2><span>Andrei Burcă are încredere în strategia lui Mircea Lucescu pregătită pentru Austria – România</span></h2>
<p>Fundașul echipei naționale a României este de părere că lupta pentru locul 1 al Grupei H, din preliminariile Cupei Mondiale din 2026, va continua indiferent de rezultatul care va sta scris pe tabela de marcaj mâine, la finalul celor 90 de minute. Chiar dacă „tricolorii” au pierdut cu Bosnia, Andrei Burcă nu crede, astfel, că România își joacă la Viena ultima șansă pentru calificarea directă la turneul final din SUA, Canada și Mexic.</p>
<p>Acesta a transmis, însă, că el și colegii săi vor trata partida la victorie și este convins că indicațiile transmise de Mircea Lucescu le oferă „tricolorilor” șanse bune la cele trei puncte. Mai exact, selecționerul și-a învățat elevii cum să blocheze jocul direct al austriecilor.</p>
<p>„Mai sunt multe meciuri de jucat. Am pregătit ceva cu «Mister» și suntem determinați să dăm pe teren tot ce am acumulat în această perioadă.</p>
<p>Când joci pentru echipa națională, întotdeauna există presiune. Intrăm să ne impunem jocul și pentru a ieși victorioși de pe teren.</p>
<p>Austria are o echipă care joacă de mult timp împreună, are identitate. Sunt mulți jucători ai lor care evoluează în Bundesliga. E o echipă care se bazează pe forța fizică. I-am studiat împreună cu «Mister» și, cum ei au spus că se așteaptă să jucăm pe zone laterale, și noi știm ce am pregătit și putem să le contracarăm jocul direct pe care vor să îl impună.</p>
<p>(n.r. Te gândești la un transfer la nivel de club, îți poate afecta concentrarea?) Eu încă am contract cu echipa de acolo. Toată concentrarea mea și a celorlalți colegi este pentru aceste două meciuri”, a declarat Andrei Burcă, în cadrul conferinței de presă premergătoare meciului România – Austria.</p>
<blockquote><p>Experiența de la EURO ne-a dat încredere. «Mister» ne impune foarte mult să gândim, să intrăm pe teren concentrați, astfel încât să putem face față oricărui adversar.</p></blockquote>
<h2><span>Burcă, dat pe spate de fanii români</span></h2>
<p>Suporterii naționalei României au achiziționat, oficial, aproximativ 2.000 de bilete pentru acest joc – toate care au fost puse la dispoziție de gazde.</p>
<p>Numărul acestora în tribune ar putea fi, însă, considerabil mai mare. Austriecii spun că fanii „tricolorilor” au achiziționat tichete și în alte zone ale stadionului, fapt care l-a făcut pe Andrei Burcă să exclame „suntem un popor descurcăreț”.</p>
<p>„Sunt uimit pentru că s-au vândut foarte repede biletele pe care ni le-au dat gazdele și mă bucur că va fi un număr atât de mare în tribună. Se pare că suntem un popor descurcăreț. Avem experiența de anul trecut, din Germania, când am umplut stadioanele, și sperăm să repetăm aceeași poveste”, a conchis fundașul central.</p>

]]></description>
    </item>
  </channel>
</rss>
