<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Miliardarul american l-a vândut pe Dennis Man ca să scape de el, iar Ciprian Marica a văzut realitatea aşa cum e ea: „Sunt dezamăgit”</title>
      <link>https://www.prosport.ro/fotbal-extern/miliardarul-american-l-a-vandut-pe-dennis-man-ca-sa-scape-de-el-iar-ciprian-marica-a-vazut-realitatea-asa-cum-e-ea-sunt-dezamagit-20244572</link>
      <description><![CDATA[<img src="https://www.prosport.ro//wp-content/uploads/2025/08/Miliardarul-american-l-a-vandut-pe-Dennis-Man-ca-sa-scape-de-el-iar-Ciprian-Marica-a-vazut-realitatea-asa-cum-e-ea-„Sunt-dezamagit22-1400x897.png"/><br/><p>Kyle J. Krause (62 de ani), miliardarul american care în ianuarie 2021 l-a cumpărat pe Dennis Man (26) de la FCSB, pentru aproape 13 milioane de euro, l-a dezamăgit pe Ciprian Marica (39).</p>
<p>Fostul golgheter al echipei naționale se aștepta ca Man să beneficieze de mai multă încredere pe stadionul „Ennio Tardini”.</p>
<h2><span>Concluzia lui Ciprian Marica după cele trei sezoane și jumătate petrecute de Dennis Man la Parma. Miliardarul american Kyle J. Krause l-a dezamăgit</span></h2>
<p><span>Dennis Man a ajuns la PSV Eindhoven</span> în această vară, iar în tricoul campioanei Olandei va avea oportunitatea de a juca în cea mai importantă competiție intercluburi de pe continent: UEFA Champions League.</p>
<p>Și mai important, Man va încerca să își relanseze cariera și să redevină o piesă cheie pentru echipa națională. Și asta pentru că ultimele șase luni din Serie A au fost de coșmar pentru internaționalul român.</p>
<p>Din vedeta echipei și artizanul promovării care a fost obținută la finalul sezonului 2023-2024, Dennis Man a ajuns doar o rezervă la Parma și în 2025 nu a izbutit să înscrie niciun gol pentru clubul italian. Totul în condițiile în care Man a început ca din tun stagiunea precedentă, cu trei goluri și cu o pasă decisivă reușite în primele șase etape din Serie A.</p>
<p>Însă, faptul că ar fi tânjit după un transfer în iarnă l-ar fi adus în dizgrațiile patronului american Kyle J. Krause, care în cele din urmă l-a vândut să scape de el.</p>
<p>Chiar și așa, <span>Dennis Man nu le poartă ranchiună celor de la Parma, iar la momentul despărțirii le-a transmis un mesaj</span> frumos italienilor.</p>
<p>Însă, Ciprian Marica este de altă părere și nu a ezitat să se declare dezamăgit de tratamentul de care a avut parte internaționalul român în ultimele șase luni:</p>
<blockquote><p>Sunt dezamăgit și eu de Parma, mă așteptam să aibă mai multă încredere și susținere pentru Man, cu toate că nici evoluțiile lui, cel puțin din ultima perioadă, nu au fost cele așteptate. Poate avea nevoie de acest transfer, trecuse cumva de perioada de acomodare, demonstrase la Parma și aș fi vrut să îl văd cu mai multă continuitate”, a declarat Ciprian Marica, potrivit <span>Sport.ro</span>.</p></blockquote>
<h2><span>Ce spune despre transferul în Eredivisie</span></h2>
<p>Cât despre trecerea lui Dennis Man din Serie A în Eredivisie, Ciprian Marica a sugerat că o vede drept o mutare inspirată. Fotbalul din campionatul olandez este mult mai ofensiv și, de asemenea, Man va întâlni și echipe mai slab cotate. Iar aceste aspecte i-ar putea permite să ajungă rapid la forma care l-a consacrat:</p>
<blockquote><p>Acum, sigur, este o nouă provocare, înțeleg că a fost dorit mult de PSV și sper să se integreze. E un campionat mult mai ușor, clar, mult mai ofensiv, s-ar putea să fie mai pe placul lui”, a completat Ciprian Marica.</p></blockquote>
<p>Dennis Man a început deja să se antreneze cu lotul lui PSV, iar debutul și l-ar putea consemna pe 17 august, atunci când gruparea din Eindhoven va debuta în noul sezon din Eredivisie în deplasare cu Twente.</p>

]]></description>
    </item>
    <item>
      <title>Ciprian Marica, surprins de faptul că Mircea Lucescu nu l-a convocat până acum pe fotbalistul din Superliga</title>
      <link>https://www.prosport.ro/campionatul-mondial-2026/ciprian-marica-surprins-de-faptul-ca-mircea-lucescu-nu-l-a-convocat-pana-acum-pe-fotbalistul-din-superliga-20245173</link>
      <description><![CDATA[<img src="https://www.prosport.ro//wp-content/uploads/2025/08/Ciprian-Marica-surprins-de-faptul-ca-Mircea-Lucescu-nu-l-a-convocat-pana-acum-pe-fotbalistul-din-Superliga.jpg"/><br/><p>Naționala de fotbal a României va juca, în septembrie, două meciuri, iar Ciprian Marica este surprins că Mircea Lucescu nu l-a convocat pe fotbalistul din Superliga.</p>
<p>Pe 9 septembrie, „tricolorii” joacă împotriva Ciprului în preliminariile pentru CM 2026, iar fostul atacant Ciprian Marica vrea să-l vadă la lucru pe Alex Dobre.</p>
<h2><span>Ce jucător din Superliga ar vrea să vadă Ciprian marica la naționala lui Mircea Lucescu</span></h2>
<p>În actuala stagiune a Superligii, Rapid a marcat 8 goluri. Trei dintre acestea au fost semnate de Alex Dobre: două în runda de debut, la Mioveni, când Rapid a învins FC Argeș cu 2-1, iar ultimul în tunda 5, la Galați, în remiza, 1-1, cu Oțelul.</p>
<p>Impresionat nu doar de aceste goluri, dar și de ceea ce face Alex Dobre pe teren, Ciprian Marica a recunoscut că este surprins de faptul că <span>selecționerul Mircea Lucescu</span> încă nu l-a convoncat la națională.</p>
<blockquote><p>„Excelent golul lui Dobre. Dar nu mi-a plăcut de Dobre doar acum, ci și în celelalte meciuri. Băiatul a demonstrat. După primele două meciuri am spus că e jucător de națională.</p>
<p>Toată lumea era sceptică, că ne grăbim. Eu l-am văzut de mult și mă așteptam să-l cheme de acum 2-3 selecții”, a declarat Ciprian Marica, potrivit <span>gsp.ro</span>.</p></blockquote>
<p>Vineri, 5 septembrie, naționala de fotbal a țării noastre joacă pe Arena Națională din București un amical împotriva Canadei. 4 zile mai târziu, are loc confruntarea de la Nicosia, cu Cipru, în preliminariile CM 2026. Primul meci începe la ora 21:00, iar al doilea la 21:45.</p>
<h2><span>Cum a ajuns Dobre să joace în Premier League, la Bournemouth</span></h2>
<p>Pentru Alex Dobre, eventuala convocare a lui Mircea Lucescu nu ar fi prima pentru el. Actualul jucător al Rapidului a debutat în martie 2023, când selecționer era Edi Iordănescu, fiind folosit 17 minute cu Andorra, când „tricolorii” s-au impus cu 2-0 în preliminariile EURO 2024. Ulterior, a evoluat 25 de minute cu Belarus, scor 2-1.</p>
<p>Fotbalistul și-a explicat evoluțiile prin faptul că încearcă să lase totul în voia lui Dumnezeu și să gândească pozitiv, chiar dacă nu toate sunt favorabile mereu. De asemenea, lucrează săptămânal cu un mental coach.</p>
<p>În perioada în care a jucat la echipa portugheză Famalicao, din prima divizie, Dobre a avut ocazia să colaboreze cu Mario Simoes, un preparator fizic de top, care lucrase anterior cu nume mari, ca Cristiano Ronaldo și Luis Diaz.</p>
<p>Recent, fotbalistul Rapidului a dezvăluit că o perioadă de timp <span>a fost în lotul celor de la FCSB</span> și a spus cum a ajuns să joace în Premier League, la Bournemouth.</p>
<p>„Eu am fost jucător la FCSB! Făcând junioratul și crescând acolo, s-a desființat grupa noastră de ’98 și auzisem de profesorul Mihai Georgescu. A scos mai mulți fotbaliști și am luat decizia să merg în probe câteva zile acolo.</p>
<p>Așa am făcut pasul la «Viitorul Mihai Georgescu». Am plecat singur la vârsta de 14 ani și jumătate. Am stat la un cămin studențesc cu colegii de echipă.</p>
<p>Înainte să primesc oferta de la Bournemouth, am fost în probe la trei echipe din străinătate. Am luat probele la toate trei, dar cea mai bună ofertă a fost de la Bournemouth, deoarece promovase în acel an în Premier League. Pentru mine, acesta e visul!”, a recunoscut Dobre, conform Fanatik.</p>

]]></description>
    </item>
    <item>
      <title>Nicolae Stanciu, răspuns sincer despre calificarea la Cupa Mondială din SUA: „Şansele sunt mici”</title>
      <link>https://www.prosport.ro/fotbal-intern/nicolae-stanciu-raspuns-sincer-despre-calificarea-la-cupa-mondiala-din-sua-sansele-sunt-mici-20245099</link>
      <description><![CDATA[<img src="https://www.prosport.ro//wp-content/uploads/2025/08/Nicolae-Stanciu-raspuns-sincer-despre-calificarea-la-Cupa-Mondiala-din-SUA-„Sansele-sunt-mici.jpg"/><br/><p>Nicolae Stanciu nu e prea optimist în ceea ce privește șansele „tricolorilor” să se califice la Cupa Mondială direct din preliminarii.</p>
<p>Mircea Lucescu are ca obiectiv calificarea naționalei la Cupa Mondială din SUA, Mexic și Canada. Șansele sunt foarte mici ca „tricolorii” să obțină biletele la Mondiale direct din preliminarii, iar de asta e conștient și căpitanul Nicolae Stanciu.</p>
<h2><span>Verdicul căpitanului despre șansele de calificare ale României la Mondiale: „Sunt mici”</span></h2>
<p>Naționala României face parte din grupă cu Austria, Bosnia, San Marino și Cipru. <span>„Tricolorii” au început cu stângul </span>campania de calificare la Cupa Mondială. Eșecul de la București cu Bosnia, 0-1, <span>a scăzut drastic</span> șansele elevilor lui Mircea Lucescu, dat fiind faptul că doar prima clasată din grupă se califică.</p>
<p>Nicolae Stanciu a vorbit deschis despre șansele de calificare. Căpitanul naționalei consideră că șansele sunt mici deoarece România a pierdut deja două meciuri. Totuși, mai sunt puncte în joc așa că echipa va face tot posibilul să scoată maximum posibil pentru a mai spera la primul loc.</p>
<blockquote><p>„Realistic vorbind din grupa noastră preliminară șansele sunt mici. Mult mai mici decât erau înainte să înceapă grupa. Am pierdut deja două meciuri, dar asta nu înseamnă că vom renunța la luptă. Mai sunt puncte în joc, iar noi trebuie să facem tot ce depinde de noi acolo pe teren ca să ne câștigăm meciurile rămase.</p>
<p>(n.r. cel meci l-a surprins din preliminarii) Primul meci al nostru cu Bosnia. Nu neapărat că m-a surprins, dar a fost dezamăgitor având în vedere cum s-a jucat meciul și câte ocazii am avut. Au fost și acele situații cu arbitrul, cu VAR-ul. Cu toții ne doream să începem foarte bine preliminariile”, a declarat Nicolae Stanciu pentru FRF.tv.</p></blockquote>
<h2><span>România, calificată deja la baraj: ultima șansă pentru a ajunge la Mondiale</span></h2>
<p>În cazul în care nu vor ocupa primul loc în grupa H, elevii lui Mircea Lucescu mai au o șansă să ajungă la Cupa Mondială. Datorită performanței din Nations League, „tricolorii” s-au calificat la baraj, dar vor putea da peste adversari puternici, astfel că și la baraj șansele nu sunt de partea lor.</p>
<p>România mai are de disputat patru meciuri cu fiecare din adversarele din grupă. După primele patru partide, e pe locul 3, la 3 puncte față de liderul Bosnia, dar cu un meci în plus față de liderul grupei H.</p>
<p>Și locul 2 în grupă ar fi de mare ajutor pentru „tricolori” deoarece ar fi repartizați în primele 3 urne la tragerea la sorți pentru baraj.</p>

]]></description>
    </item>
    <item>
      <title>„Am fost nedreptățit la națională”. Denis Alibec a răbufnit</title>
      <link>https://www.prosport.ro/fotbal-intern/nationala/am-fost-nedreptatit-la-nationala-denis-alibec-a-rabufnit-20244545</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-nedreptatit-la-nationala.-Denis-Alibec-a-rabufnit-1400x1050.jpg"/><br/><p>Denis Alibec nu a mai rezistat și a răbufnit în momentul în care a fost întrebat de echipa națională a României. Atacantul celor de la FCSB consideră că a fost nedreptățit chiar în perioada în care traversa cea mai bună formă sportivă.</p>
<p>Fotbalistul, ajuns la vârsta de 34 de ani, a vorbit deschis și despre ghinioanele care l-au lovit de foarte multe ori, chiar când era convocat la prima reprezentativă a țării noastre.</p>
<h2><span>Dezamăgirea pe care echipa națională i-a provocat-o lui Denis Alibec</span></h2>
<p>Denis Alibec, în prezent atacant al celor de la FCSB, este un obișnuit al echipei naționale a României. Fotbalistul, ajuns la vârsta de 34 de ani, a vorbit recent despre prima reprezentativă a țării noastre și <span>și-a amintit despre o perioadă mai puțin plăcută</span>, în care nu a făcut parte din lotul „Tricolor”, chiar dacă a fost votat „Jucătorul Anului” în România.</p>
<p>„În 2016, când am fost «Jucătorul Anului» în România, eu nu jucam la națională, eram trimis în tribună… Cred că am fost de multe ori nedreptățit, să zic așa, la națională. Poate meritam să joc mai mult. Mi se pare ciudat, pentru că dacă lumea te votează ca fiind cel mai bun jucător român, automat ar trebui să joci și în națională. Adică eu așa o văd. Probabil fotbalul era văzut altfel atunci de antrenorii respectivi și nu eram luat în calcul”, a declarat Denis Alibec, pentru <span>Golazo</span>.</p>
<h2><span>Denis Alibec, măcinat de accidentări și ghinioane</span></h2>
<p>Fotbalistul celor de la FCSB a recunoscut că echipa națională a României înseamnă foarte mult pentru el. Totodată, atacantul consideră că <span>a avut parte de foarte mult ghinion</span> în momentul în care a fost convocat, întrucât se accidenta frecvent și nu reușea să prindă foarte multe minute în teren.</p>
<p>Astfel, Denis Alibec consideră că putea să marcheze mai multe goluri pentru prima reprezentativă a României. Până în prezent, fotbalistul în vârstă de 34 de ani a bifat 45 de meciuri sub „Tricolor”, reușind să marcheze de șase ori.</p>
<p>„Naționala înseamnă foarte mult. Chiar dacă am avut numai probleme la echipa națională, m-am accidentat mereu. Cred că la o convocare din trei mă accidentam, dar mereu m-am adus cu inima deschisă, de oriunde am fost, oricine m-a chemat și chiar îmi pare rău că n-am reușit să joc mult mai bine la echipa națională. Am multe selecții, dar am doar 6 sau 7 goluri (n.r. 6 goluri în 45 de meciuri), nu mai știu câte am. Mai ales pentru că am făcut multe selecții intrând un minut, două minute, cinci minute și îți dai seama că nu prea ai ce să faci în minutele alea”, a mai spus Denis Alibec, conform sursei menționate anterior.</p>

]]></description>
    </item>
    <item>
      <title>Mircea Lucescu a pus mâna pe telefon și l-a sunat pe românul care face senzație în Germania. Cum a decurs dialogul dintre selecționer și fotbalist. EXCLUSIV</title>
      <link>https://www.prosport.ro/fotbal-intern/nationala/mircea-lucescu-a-pus-mana-pe-telefon-si-l-a-sunat-pe-romanul-care-face-senzatie-in-germania-cum-a-decurs-dialogul-dintre-selectioner-si-fotbalist-exclusiv-20244248</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-a-pus-mana-pe-telefon-si-l-a-sunat-pe-romanul-care-face-senzatie-in-Germania.jpg"/><br/><p>Vești excelente pentru Mircea Lucescu! Virgil Ghiță are un început excelent la Hannover 96 și are șanse mari să fie pe lista jucătorilor convocați la următoarea acțiune a echipei naționale.</p>
<p>De altfel, apărătorul sosit în Zweite Bundesliga în această vară a recunoscut că a fost sunat de selecționerul României, care a ținut să-l felicite pe Ghiță mai ales pentru assist-ul oferit în prima etapă.</p>
<h2><span>Mircea Lucescu l-a sunat pe românul care face senzație în Germania: „M-a felicitat!”</span></h2>
<p>Virgil Ghiță i-a dat deja pe spate pe jurnaliștii nemți și a ajuns unul dintre liderii lui Hannover 96, fiind al doilea căpitan al echipei din Zweite Bundesliga.</p>
<p>Prin urmare, Ghiță poate fi o variantă excelentă pentru meciurile cu Canada și Cipru, care vor avea loc în luna septembrie. De altfel, Mircea Lucescu l-a și sunat pe jucătorul formației din Zweite Bundesliga, impresionat fiind de începutul foarte bun al acestuia în Germania.</p>
<p>La ultima acțiune a echipei naționale, Virgil Ghiță a fost rezervă în duelul cu Austria, iar apoi a intrat în minutul 73 în duelul pe care l-am câștigat la București cu Cipru, scor 2-0.</p>
<p>„Consider că am făcut un pas înainte atunci când am ales o echipă de tradiție. Colegii m-au primit foarte bine, iar antrenorul mi-a spus înainte de primele meciuri că o să fiu al doilea căpitan. Mai este un medic de pe vremea lui Gică Popescu și am aflat lucruri și despre acea perioadă.</p>
<p>Liga a doua din Germania este mai puternică în comparație cu campionatul Poloniei. La Hannover, eu sunt unul dintre veterani la cei 27 de ani pe care îi am. Până acum, experiența de care am parte este una foarte frumoasă. Fanii noștri sunt extraordinari. La primul meci pe care l-am avut… piele de găină! Apoi, la Dusseldorf, au umplut tot sectorul oaspeților. În plus, m-a sunat și nea Mircea Lucescu să mă felicite pentru assist și evoluțiile pe care le-am avut până acum”, a mărturisit Virgil Ghiță, pentru <span>ProSport.</span></p>
<h2><span>Virgil Ghiță: „Îmi doresc să evoluez cât mai repede în Bundesliga!”</span></h2>
<p>Virgil Ghiță așteaptă să ajungă cât mai repede alături de granzii Germaniei, asta chiar dacă <span>recunoaște că fosta echipă a lui Gică Popescu</span> n-are ca obiectiv promovarea în acest sezon.</p>
<p>Deocamdată, <span>Hannover n-a luat gol cu Virgil Ghiță pe teren</span> și a acumulat șase puncte, la fel ca Bielefeld și Darmstadt.</p>
<p>„Am început foarte bine, am obținut două victorii, dar nu s-a impus ca obiectiv promovarea. Totuși, eu îmi doresc să evoluez cât mai repede în Bundesliga și aș vrea chiar în tricoul lui Hannover. Poate în sezonul viitor, poate peste doi ani”, a completat fostul jucător al lui Gică Hagi.</p>
<h2><span>Virgil Ghiță este deocamdată singur în Germania: „Stau la zece minute de stadion!”</span></h2>
<p>Internaționalul român este deocamdată singur în Germania, în condițiile în care soția jucătorului urmează să nască în curând.</p>
<p>Locuința lui Virgil Ghiță se află aproape de stadionul care s-a umplut la partida din prima etapă.</p>
<p>„Deocamdată, eu sunt singur aici în Germania. Soția este însărcinată și se află în România, pentru că nu mai poate să călătorească. Cel mai probabil, vom fi împreună după pauza pentru meciurile echipelor naționale.</p>
<p>Mă simt bine, stau la zece minute de stadion. Din câte știu, nu mai e vreun alt coleg prin apropiere. Îmi propun să învăț și limba germană cât mai repede”, a mai afirmat jucătorul ajuns la 27 de ani.</p>
<div class="wp-caption aligncenter" id="attachment_20244317" style="width: 1410px"><img alt="" aria-describedby="caption-attachment-20244317" class="wp-image-20244317 size-full" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/Virgil-Ghita-antrenament-Hannover.jpg" srcset="https://www.prosport.ro/wp-content/uploads/2025/08/Virgil-Ghita-antrenament-Hannover.jpg 1400w, https://www.prosport.ro/wp-content/uploads/2025/08/Virgil-Ghita-antrenament-Hannover-768x512.jpg 768w" width="1400"/><p class="wp-caption-text" id="caption-attachment-20244317">Virgil Ghiță a tras tare în perioada de pregătire din Austria pentru a deveni repede un om de bază pentru cei de la Hannover 96</p></div>
<ul>
<li>180 de minute a strâns Virgil Ghiță în primele două meciuri bifate pentru Hannover 96 în Zweite Bundesliga</li>
</ul>

]]></description>
    </item>
  </channel>
</rss>
