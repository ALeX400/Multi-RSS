<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Generația de Suflet e umilită și decapitată doar ca să rămână Mircea Lucescu genial și cu pielea catifelată! Gabriel Berceanu anunță într-un editorial devastator de ce e ultima dată când scrie despre selecționer</title>
      <link>https://www.prosport.ro/fotbal-intern/nationala/generatia-de-suflet-e-umilita-si-decapitata-doar-ca-sa-ramana-mircea-lucescu-genial-si-cu-pielea-catifelata-gabriel-berceanu-anunta-intr-un-editorial-devastator-de-ce-e-ultima-data-cand-scrie-despre-20297911</link>
      <description><![CDATA[<img src="https://www.prosport.ro//wp-content/uploads/2025/10/Cum-este-Generatia-de-Suflet-umilita-si-decapitata-ca-sa-ramana-Mircea-Lucescu-genial-si-cu-pielea-catifelata-Gabriel-Berceanu-anunta-intr-un-editorial-devastator.webp"/><br/><p>De duminică seară încoace, Mircea Lucescu e la un pas să cunune israelienii cu palestinienii și comisia pentru Premiul Nobel își tot dă palme că n-a așteptat câteva zile cu decernarea, ca să poată lua în calcul rezultatul la România – Austria. Iar de azi, a devenit incontestabil: totul e genial la selecționerul nostru. Replica dată, replica pe care era să o dea, motivul pentru care nu a dat o replică, tonul, nuanța, decizia, uitătura, până și uitarea e genială în cazul lui! Ați văzut ce ferm pronunță „dobitoc”? Genial!</p>
<p>Astăzi, <span>Horia Ivanovici și-a reconfirmat la Fanatik</span> capacitatea unică de a produce fabulos știri de maxim interes de la personaje cu notorietate uriașă. Rezultatul zilei mi se pare indubitabil și setează un reper incontestabil. Nu abordez aici și acum modalitatea, cert e că farfuria ajunge declinată spre milioane de români, rețeta ține de aprecierea subiectivă a fiecărui bucătar. Azi, luați cu frișcă sau cu lămâie, după gust: Mircea Lucescu!</p>
<p>Atât de departe s-a ajuns cu <span>campania de orbire, pe care aici o anticipam fix așa încă din septembrie anul trecut</span>, încât veșnic tânărul Mircea Lucescu ne poate livra senin până și abilități ce o detronează pe Baba Vanga: „Acum, după atâția ani, intuiesc și eu imediat ce urmează să fiu întrebat. Simt că unul vrea să pună o întrebare care nu are niciun rost… Îl anticipez imediat, știu ce vrea să spună și de-asta spun că am explicat și e de-ajuns”. Pam-pam! Plângi în pumni, Mamă Omida! N-avem selecționer lipsit de respect față de unii jurnaliști, ci înainte văzător!</p>
<p>Atât de departe s-a ajuns încât, o scriu fără nici o ezitare: Generația de Suflet e umilită și decapitată doar ca să iasă Mircea Lucescu genial și cu pielea catifelată!</p>
<h2><span>Am ajuns și aici</span></h2>
<p>Dacă până acum Mircea Lucescu linșa public jucătorii după eșecurile ori remizei echipei pregătite de el, acum a ajuns, probabil smintit de trufia unui succes augmentat nerealist din jur, să-și desăvârșească manualul de dezintegrare a Generației de Suflet. Să umilească și să decapiteze după o victorie! De ce? Pentru sine. Și pentru nimbul unui sine feroce care amestecă și mistuie în structura lui de tornadă absolut orice, fără scrupule.</p>
<p>Astăzi, Mircea Lucescu a recunoscut că a mințit din postura de selecționer. A mințit jucătorii, federalii și spectatorii. Atât de mult încât am ajuns parcă să-l vedem pe Geppetto cum îl depășește pe Pinocchio!</p>
<p>Înainte de meciul cu Austria, Lucescu a declarat fix așa:</p>
<ul>
<li>„E o situație în care nu există altă soluție decât să nu joace Răzvan. Nu s-a antrenat toată săptămâna”</li>
</ul>
<p><span>ProSport</span> <span>a publicat aici în premieră atât dovezile minciunii confirmate acum</span>, cât și reacții în exclusivitate privind efectele deciziei aiuritoare a selecționerului. Mircea Lucescu vine și recunoaște azi că, de fapt, a vrut să-l scoată pe Răzvan Marin din schemă: „Am profitat de faptul că a spus că îl doare”.</p>
<p>Ați trăit vreo scenă mai cinică și mai degradantă în istoria recentă a fotbalului nostru? Adăugați explicația lui Lucescu pentru modul în care a procedat referitor la Răzvan Marin: „Am vrut să o fac cu discreție, cu eleganță și cu respectul cuvenit”.</p>
<h2><span>Nu putem fi toți ori proștii lumii, ori sclavii dumneavoastră</span></h2>
<p>Care e discreția, domnule Lucescu, atunci când lansați și propagați public o minciună, fără să-i fi comunicat înainte jucătorului decizia împreună cu sau fără argumentele mincinoase? Care este eleganța și unde e respectul pe care îl aveți pentru jucător în această situație? Aveți atâta experiență încât să vă puteți asuma foarte ușor o decizie de tipul acesta, de ce veniți după meci ca să umiliți jucătorul în presă?</p>
<p>Ne-ați păcălit: nu sunteți atât de decrepit, pe cât sunteți de egoist. Probabil v-ați dori ca și Răzvan Marin să se retragă, pe urmele lui Alex Mitriță. Pe care acum îl etichetați parșiv drept „prea emotiv”. Păi dacă știați că e așa, de ce îl convocați, domnule Lucescu? Nu era emotiv până acum? V-ați luminat după ce s-a retras?</p>
<p>Probabil v-ați dori încă o retragere, două: Răzvan Marin și Nicolae Stanciu. Astfel încât să uite naibii lumea de Generația de Suflet și de EURO 2024 și de Edi Iordănescu, pentru că nu puteți înghiți performanța altuia. Să o decapitați, cumva. Vă strânge rolul de continuator eficient, doar cel de salvator genial vă coafează. Cred că la asta se rezumă totul, pentru dumneavoastră, domnule Lucescu. Altă explicație nu pot să văd acum, după toate astea.</p>
<p></p>
<p>Ne tromboniți în față spunând că aveați de gând să jucați cu Dragomir titular încă dinaintea reunirii lotului, că ar fi jucat Dragomir și în locul lui Stanciu, dacă era apt. Când jucătorii naționalei știau cu o zi înainte de România – Austria că va fi titular Screciu, nu Dragomir! Când jurnaliști care vă ling acum odios, să rămâneți cu pielea catifelată, știau și ei același lucru. Chiar credeți că nu putem fi decât ori proștii lumii, ori sclavii dumneavoastră?</p>
<h2><span>De ce sunt Răzvan Marin și Nicolae Stanciu incomozi pentru Mircea Lucescu</span></h2>
<p>Când Nicolae Stanciu juca în China, a venit la echipa națională deși știa că la întoarcere va trebui să stea 3 săptămâni în izolare, cu mâncarea lăsată în sufertaș, pe preșul din fața ușii. A pus pe umerii lui constrângerile pandemiei ca să poarte tricoul ăsta, a strâns din dinți și la greu, și la foarte greu, ani la rând. Iar dumneavoastră veniți acum și îl umiliți public, îl degradați din postura de fotbalist al României, făcând la o apariție media evaluarea lui și anunțând aici că-i luați statutul de titular, dar și banderola?</p>
<p>Nu de Stanciu și Marin trebuie să vă fie rușine, ci de fotbal, domnule Lucescu! Pentru că în noiembrie anul trecut, după campania cu dumneavoastră selecționer în Liga Națiunilor, <span>cei doi au ajuns la nivelul în care 61% din golurile României marcate în ultimii trei ani sunt produse de ei doi. Uitați aici cifrele, incontestabile!</span></p>
<p>Vreți să ne convingeți parșiv și absurd că jucătorii ăștia nu mai sunt ce erau astă-vară, dar să credem tâmpiți că dumneavoastră, la 80 de ani, sunteți ca la 40? Când noi cu Nicolae Stanciu în Arabia Saudită am avut preliminariile EURO 2024 și turneul final din Germania, cu căpitan tricolor de la Damac s-au făcut astea, acum veniți să ne spuneți că l-a tras Arabia Saudită în jos?!</p>
<p><img alt="" class="aligncenter size-full wp-image-20298088" decoding="async" height="1706" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia.jpeg" srcset="https://www.prosport.ro/wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia.jpeg 2560w, https://www.prosport.ro/wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia-1400x933.jpeg 1400w, https://www.prosport.ro/wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia-768x512.jpeg 768w, https://www.prosport.ro/wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia-1536x1024.jpeg 1536w, https://www.prosport.ro/wp-content/uploads/2025/10/Doar-asa-mai-ajunge-Romania-in-optimi-la-EURO-Toate-calculele-calificarii-si-rezultatul-de-aur-care-ne-salveaza-chiar-daca-pierdem-cu-Slovacia-2048x1365.jpeg 2048w" width="2560"/></p>
<p>Pe ei doi îi anunțați prin presă, și nu față în față, când ei chiar au dat și dau totul pentru România? De ce vreți să îi umiliți public, ce v-au făcut să merite degradarea asta? Câștigați ceva în afara încă unui strop de genialitate în titlurile presei pe teza asta mincinoasă cu Dragomir titular?</p>
<p>Nu cumva vreți să schimbați liderii la națională doar ca să dispară incomoda moștenire frumoasă a Generației de Suflet, pentru că n-aveți merit în ea? Să modificați doar ca să vă agățați numele de modificare? De ce să acceptăm absurditatea asta că „viața merge înainte, noi trebuie să gândim ce punem în loc”, tocmai când ne lipsesc la națională jucătorii de peste 29 de ani, precum Nicolae Stanciu și Răzvan Marin? Când experiența și motivația lor unice sunt esențiale lângă grupul 25-28 de ani? Când împreună ei sunt Generația de Suflet care a livrat, veniți să trageți oblonul și să schimbați ce funcționează doar pentru că n-aveți drepturi de autor pe consacrarea acestui nucleu?</p>
<h2><span>De la Generația de Suflet la GENIALUL</span></h2>
<p>Isăilă și Rădoi, de la U21, apoi Contra, Rădoi și Iordănescu de la naționala mare, niciunul măcar nu și-a arvunit public meritele Generației de Suflet, ci fiecare a lăudat public etapele de construcție și aportul incontestabil al predecesorilor. Iar dumneavoastră, marele Lucescu, antrenorul – far și model pentru generații de tehnicieni tineri români, vă pretați la această abordare?</p>
<p>Dacă vă stă în gât Generația de Suflet doar pentru că n-ați contribuit cu nimic la ea și pentru că e legată de un Iordănescu în punctul ei de maximă performanță, atunci spuneți clar celor de la FRF!</p>
<p>Cereți să se continue filmul dedicat Generației de Suflet, nu lăsați ca ultimul episod să fie unul împărțit cu Edi, solicitați pentru partea a treia un titlu simplu – „GENIALUL”. Iar în loc de tricolori, filmați manechinele de antrenament, cei puși ca zid pentru lovituri libere, ca să nu vă eclipseze cumva!</p>
<p>Modificați benzile desenate cu Generația de Suflet, să vă facă un artist în postura în care tunați triumfal și senin șantajul pentru prezența la flash-interviuri cu demiterea lui Remus Răureanu!</p>
<p>Iar pe colecția vestimentară dedicată tricolorilor, să vedem doar conturul chipului dumneavoastră, stencil pentru eternitate. Nu, să nu puneți imaginea când vă bucurați după golul cu Austria, vă rog! Că or să vadă toți că v-ați bucurat singur și o să se întrebe: de ce niciun jucător n-a venit, din instinct, în primele secunde după gol, să-și îmbrățișeze antrenorul? Ci doar Ianis s-a întors spre bancă, ceva mai târziu, cel căruia i-ați dăruit banderola și care chiar o merita în acest context!, să fim bine înțeleși…</p>
<div class="wp-caption aligncenter" id="attachment_20289540" style="width: 2570px"><img alt="" aria-describedby="caption-attachment-20289540" class="size-full wp-image-20289540" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-scaled.jpg" srcset="https://www.prosport.ro/wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-scaled.jpg 2560w, https://www.prosport.ro/wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-1400x933.jpg 1400w, https://www.prosport.ro/wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-768x512.jpg 768w, https://www.prosport.ro/wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-1536x1024.jpg 1536w, https://www.prosport.ro/wp-content/uploads/2025/10/Poate-fi-noutatea-din-lotul-nationalei-lui-Mircea-Lucescu.-„A-progresat-vizibil.-Sunt-altii-care-nu-fac-nimic-2048x1365.jpg 2048w" width="2560"/><p class="wp-caption-text" id="caption-attachment-20289540">FOTO: SportPictures</p></div>
<h2><span>Pauză de respirație cu Marius Șumudică</span></h2>
<p>Domnule Mircea Lucescu, nu ați fost angajat să ne salvați, că nu era nimic de salvat, deși pare imposibil de acceptat. Pur și simplu era de continuat, măcar la același nivel, cu o Generație de Suflet care a dovedit performanța. Și n-ați fost angajat nici ca jurnaliștii să fie dați afară de un antrenor care înăuntru nu se are decât pe sine. Blocat într-un tupeu funcțional exclusiv pe scheme nomenclaturiste.</p>
<p>Treaba asta cu datul jurnaliștilor afară vă leagă și mai mult de Marius Șumudică, pe care îl elogiați azi ca răspuns la elogiu. Marius Șumudică, antrenorul care spune acum că așteaptă ca noi, contestatarii dumneavoastră (curios lucru, suntem cam aceiași cu contestatarii domnului Șumudică!), să ne dăm două palme în oglindă. După un 1-0 cu Austria în ultimul minut, la capătul căruia pentru Mirel Rădoi ar fi fost „norocul începătorului” iar pentru Edi Iordănescu, ori „bulan”, ori efect de iconițe pupate prin generații. Nu-i așa?</p>
<p>Nu ne putem da aceste două palme, domnule Șumudică! Unii dintre noi avem ambele mâini ocupate pe taste, unde continuăm să contestăm cu argumente. În timp ce alții, cunoașteți modelul!, țin cu ele nemișcată ținta ca să se aplice mai strașnic limba.</p>
<h2><span>E victoria dumneavoastră, cu Austria? Luați-o! Lăsați-ne așa!</span></h2>
<p>Cel mai profund lucru pe care l-ați adus până acum la naționala României, domnule Mircea Lucescu, și cel mai dureros în același timp, este dezbinarea. Între jucători, între spectatori, chiar și între jurnaliști. Fără să vreți, de cele mai multe ori, dar ca efect direct al cursei egoiste în care vă aflați.</p>
<p>Ați primit o Generație de Suflet și ați dezintegrat, de dragul propriului piedestal, unitatea productivă pe teren și dincolo de el! Genial acest manual de dezintegrare pe care îl puneți în aplicare, domnule Mircea Lucescu! Acesta e cel mai profund lucru pe care l-ați adus până acum și, în opinia mea, singurul cu adevărat genial!</p>
<p><img alt="" class="aligncenter size-full wp-image-20298087" decoding="async" height="1706" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024.jpeg" srcset="https://www.prosport.ro/wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024.jpeg 2560w, https://www.prosport.ro/wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024-1400x933.jpeg 1400w, https://www.prosport.ro/wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024-768x512.jpeg 768w, https://www.prosport.ro/wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024-1536x1024.jpeg 1536w, https://www.prosport.ro/wp-content/uploads/2025/10/Blocati-instagramul-acesta-e-chipul-Romaniei-Zece-imagini-uluitoare-cu-tricolorii-lui-Edi-Iordanescu-pentru-un-album-de-colectie.-Generatia-de-Suflet-la-EURO-2024-2048x1365.jpeg 2048w" width="2560"/></p>
<p>Nu faptul că un selecționer pune jucătorii, la primul antrenament după convocare, să se pregătească la aceeași intensitate, indiferent că unii au jucat la club duminică, și alții vineri. Nu trecerea în subsidiar a parametrilor de monitorizare esențiali, nu diminuarea nejustificată a rolului preparatorului fizic, nu schimbarea planurilor de antrenament sau fixarea lor cu cinci minute înainte de startul ședinței de pregătire.</p>
<p>Nu faptul că un selecționer ne-ar face dobitoci, că nu respectă cerințele media ale unui ecosistem fotbalistic din care s-a hrănit toată viața sau că se demitizează neprovocat, într-un ritm șocant. Nici faptul că ar fi adormit ori nu pe o masă de masaj.</p>
<p>Nimic din toate acestea n-au impactul dezbinării de tip securist pe care o poate pune un selecționer în aplicare, voluntar sau nu.</p>
<p>E victoria dumneavoastră, cu Austria? Luați-o, domnule Lucescu! Fixați-o prețios în clasorul personal, singurul care vă interesează cu adevărat. Pentru că românii vor să fie fericiți când joacă România! De cele mai multe ori, fericirea așteaptă un scor, e adevărat, dar nu totdeauna. Însă totdeauna, absolut totdeauna, cred că fericirea așteaptă să nu fii mințit, umilit, înjurat și dezbinat.</p>
<p>E victoria dumneavoastră cu Austria? Luați-o și lăsați-ne pe cei care am fost și suntem fericiți cu Răzvan Marin și Nicolae Stanciu. Lăsați-ne cum ne-ați găsit, nesalvați și fără lumina genialității dumneavoastră pe care zilele de azi o ambalează în hârtia cu care protejau salamul de soia!</p>
<div class="wp-caption aligncenter" id="attachment_20274289" style="width: 1378px"><img alt="" aria-describedby="caption-attachment-20274289" class="size-full wp-image-20274289" decoding="async" height="912" loading="lazy" sizes="auto, (max-width: 1368px) 100vw, 1368px" src="https://www.prosport.ro//wp-content/uploads/2025/09/Mircea-Lucescu-a-confirmat-singura-varianta-reala-cea-anuntata-in-exclusivitate-de-ProSport.-„Atunci-imediat-imi-dau-demisia.jpeg" srcset="https://www.prosport.ro/wp-content/uploads/2025/09/Mircea-Lucescu-a-confirmat-singura-varianta-reala-cea-anuntata-in-exclusivitate-de-ProSport.-„Atunci-imediat-imi-dau-demisia.jpeg 1368w, https://www.prosport.ro/wp-content/uploads/2025/09/Mircea-Lucescu-a-confirmat-singura-varianta-reala-cea-anuntata-in-exclusivitate-de-ProSport.-„Atunci-imediat-imi-dau-demisia-768x512.jpeg 768w" width="1368"/><p class="wp-caption-text" id="caption-attachment-20274289">Foto: Mihai Pop ProSport</p></div>
<h2><span>De ce nu voi mai scrie despre Mircea Lucescu, selecționerul României</span></h2>
<p>Am lucrat alături de Răzvan Marin și Nicolae Stanciu din ziua debutului lor la națională, meci de meci, acțiune de acțiune, aproape un deceniu. La fel, încă de la nivel U21, cu Ianis Hagi și generația EURO 2019, apoi cu Andrei Rațiu sau Marius Marin. Ulterior, revenit în presă, am continuat să scriu despre ei, meciurile lor bune și mai puțin bune, în interviuri, analize și editoriale.</p>
<p>Dar dincolo de presă, cel mai fericit am fost ca român datorită lor. Pentru mine, în fotbal, asta reprezintă totul.</p>
<p>E ultima dată când scriu despre dumneavoastră, domnule Mircea Lucescu, în calitatea de selecționer al României. Voi continua să scriu despre echipa națională și despre fiecare jucător în parte, până când voi putea, dar nu și despre dumneavoastră. Pentru că, începând de azi, pentru prima oară în atâția ani, pur și simplu nu mai cred în unitatea dintre antrenor și jucători la naționala României.</p>
<p>Pentru cariera impresionantă și valoarea dumneavoastră incontestabilă de antrenor, decizia mea de azi nu înseamnă chiar nimic. Dar pentru mine și cei care am fost fericiți ca români și prin Generația de Suflet, înseamnă totul.</p>
<p>Nu pot să accept ca Generația de Suflet să fie umilită și decapitată doar ca să rămână Mircea Lucescu genial și cu pielea catifelată.</p>

]]></description>
    </item>
    <item>
      <title>Gică Craioveanu, reacție bărbătească împotriva lui Mircea Lucescu: „E primul antrenor care spune că a câștigat singur un meci!”</title>
      <link>https://www.prosport.ro/fotbal-intern/nationala/gica-craioveanu-reactie-barbateasca-impotriva-lui-mircea-lucescu-e-primul-antrenor-care-spune-ca-a-castigat-singur-un-meci-20298053</link>
      <description><![CDATA[<img src="https://www.prosport.ro//wp-content/uploads/2025/10/Gica-Craioveanu-reactie-barbateasca-impotriva-lui-Mircea-Lucescu.-„E-primul-antrenor-care-spune-ca-a-castigat-singur-un-meci-1400x881.jpg"/><br/><p><!--StartFragment --></p>
<p class="pf0"><span class="cf0">Gică Craioveanu l-a taxat pe Mircea Lucescu, după ce selecționerul naționalei Rom</span><span class="cf1">â</span><span class="cf0">niei </span><span class="cf0">s-a lăudat singur la finalul meciului c</span><span class="cf1">â</span><span class="cf0">știgat cu Austria, afirm</span><span class="cf1">â</span><span class="cf0">nd c</span><span class="cf0">ă victoria este </span><span class="cf2">„</span><span class="cf1">î</span><span class="cf0">n primul r</span><span class="cf1">â</span><span class="cf0">nd a lui”.</span></p>
<p class="pf0"><span class="cf0">Fostul interna</span><span class="cf0">țional consideră că nu este normal ce a făcut Il Luce și vine cu exemplul semi-eșecului din Cipru, c</span><span class="cf1">â</span><span class="cf0">nd tehnicianul a dat vina pe echip</span><span class="cf0">ă pentru remiză.</span></p>
<h2 class="pf0"><span class="cf1">Gică Craioveanu a reacționat cu tupeu la adresa lui Mircea Lucescu: „E primul antrenor care spune asta”</span></h2>
<p class="pf0"><span class="cf3">„</span><span class="cf4">Grande” Craioveanu și-a permis să-l critice pe </span><span class="cf1">Mircea Lucescu, după ce </span><span class="cf4">acesta din urmă și</span><span class="cf1">-a </span><span class="cf4">tras toate meritele </span><span class="cf1">meciului câștigat cu Austria, afirmând că </span><span class="cf4">succesul </span><span class="cf1">este </span><span class="cf3">„</span><span class="cf4">al</span><span class="cf1"> lui”.</span></p>
<p class="pf0"><span class="cf1">Fostul </span><span class="cf4">atacant spune că </span><span class="cf1"><span>nu este normal ce a făcut Il Luce </span>și vine cu exemplul semi-eșecului din Cipru, </span><span class="cf4">atunci </span><span class="cf1">când </span><span class="cf4">antrenorul </span><span class="cf1">a </span><span class="cf4">aruncat vina </span><span class="cf1">pe echipă pentru remiz</span><span class="cf4">a obținută. </span></p>
<p class="pf0"><span class="cf3">„</span><span class="cf1">Am v</span><span class="cf0">ăzut că a zis că a c</span><span class="cf1">â</span><span class="cf0">știgat meciul dumnealui. E primul antrenor care văd că el c</span><span class="cf1">â</span><span class="cf0">știgă meciul de unul singur. C</span><span class="cf1">ând e victorie e a lui </span><span class="cf0">și c</span><span class="cf1">ând e înfrângere e a echipei? Nu, cu to</span><span class="cf0">ții suntem aici. Sunt mai războinic acum.</span></p>
<p class="pf0"><span class="cf0">Nu am auzit să spună că am pierdut două puncte cu Cipru. </span><span class="cf1">Îl respect </span><span class="cf0">și </span><span class="cf1">îl apreciez enorm pe Nea Mircea, dar trebuie s</span><span class="cf0">ă spunem lucrurilor pe nume. Ședința tehnică o faci tu, dar meciul ți-l c</span><span class="cf1">â</span><span class="cf0">știgă echipa”, a spus Gică Craioveanu, la </span><span>DigiSport</span><span class="cf0">.</span></p>
<div class="wp-caption aligncenter" id="attachment_20296274" style="width: 1410px"><img alt="" aria-describedby="caption-attachment-20296274" class="size-large wp-image-20296274" decoding="async" height="868" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2025/10/Mircea-Lucescu-decizii-bomba-pentru-Romania-Austria-Sase-fotbalisti-sunt-out-din-lot-iar-unul-e-o-mare-surpriza-1400x868.jpg" srcset="https://www.prosport.ro/wp-content/uploads/2025/10/Mircea-Lucescu-decizii-bomba-pentru-Romania-Austria-Sase-fotbalisti-sunt-out-din-lot-iar-unul-e-o-mare-surpriza-1400x868.jpg 1400w, https://www.prosport.ro/wp-content/uploads/2025/10/Mircea-Lucescu-decizii-bomba-pentru-Romania-Austria-Sase-fotbalisti-sunt-out-din-lot-iar-unul-e-o-mare-surpriza-768x476.jpg 768w, https://www.prosport.ro/wp-content/uploads/2025/10/Mircea-Lucescu-decizii-bomba-pentru-Romania-Austria-Sase-fotbalisti-sunt-out-din-lot-iar-unul-e-o-mare-surpriza-1536x952.jpg 1536w, https://www.prosport.ro/wp-content/uploads/2025/10/Mircea-Lucescu-decizii-bomba-pentru-Romania-Austria-Sase-fotbalisti-sunt-out-din-lot-iar-unul-e-o-mare-surpriza-2048x1270.jpg 2048w" width="1400"/><p class="wp-caption-text" id="caption-attachment-20296274">Foto: Sport Pictures</p></div>
<h2 class="pf0"><span><span class="cf4">Afirmația care </span><span class="cf5">î</span><span class="cf4">i va face pe tricolori s</span><span class="cf4">ă str</span><span class="cf5">â</span><span class="cf4">mbe din nas. </span><span class="cf3">„</span><span class="cf1">E, în primul rând, victoria mea</span><span class="cf4">, c</span><span class="cf1">ă am pregătit meciul așa cum trebuie. Apoi e victoria lor</span><span class="cf4">”</span></span></h2>
<p class="pf0"><span class="cf4">La finalul meciului cu Austria de pe Arena Națională, Mircea Lucescu <span>a surprins pe toată lumea </span>c</span><span class="cf5">â</span><span class="cf4">nd a declarat c</span><span class="cf4">ă victoria i se datorează, deoarece el a fost cel care a pregătit duelul așa cum trebuie. </span><span class="cf3">„</span><span class="cf4">Apoi este a lor”, a completat selecționerul. Declarațiile antrenorului sigur nu le va pica bine elevilor săi, care și-au dat viața pe teren pentru o victorie care ține echipa </span><span class="cf5">î</span><span class="cf4">n c</span><span class="cf4">ărți pentru locul secund </span><span class="cf5">î</span><span class="cf4">n grupa preliminar</span><span class="cf4">ă. </span></p>
<p class="pf0"><span class="cf2">„</span><span class="cf1">Am 80 de ani, nu invidiez pe nimeni. Eu trăiesc din succes. Dacă nu am succes, mă îmbolnăvesc</span><span class="cf4"> și mor</span><span class="cf1">. E, în primul rând, victoria mea! Că am pregătit meciul așa cum trebuie. Apoi e victoria lor. Nimic nu e întâmplător pe teren. Am făcut multe ședințe de pregătire.”, a spus Mircea Lucescu.</span></p>
<p><!--EndFragment --></p>

]]></description>
    </item>
    <item>
      <title>Mircea Lucescu a decis că Ianis Hagi e căpitanul României chiar dacă ar reveni Stanciu: „L-am susținut când toată lumea spunea că e doar băiatul lui Gică Hagi”</title>
      <link>https://www.prosport.ro/campionatul-mondial-2026/mircea-lucescu-a-decis-ca-ianis-hagi-e-capitanul-romaniei-chiar-daca-ar-reveni-stanciu-l-am-sustinut-cand-toata-lumea-spunea-ca-e-doar-baiatul-lui-gica-hagi-20297967</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-a-decis-ca-Ianis-Hagi-e-capitanul-Romaaniei-chiar-daca-ar-reveni-Stanciu-„L-am-sustinut-cand-toata-lumea-spunea-ca-e-doar-baiatul-lui-Gica-Hagi-1400x1050.jpg"/><br/><p>Selecționerul Mircea Lucescu a anunțat că Ianis Hagi va fi noul lider al echipei naționale de fotbal a României.</p>
<p>Fostul antrenor de la Dinamo Kiev a anunțat că fotbalistul lui Alanyaspor va continua să poarte banderola de căpitan.</p>
<h2><span>Mircea Lucescu a decis că Ianis Hagi e căpitanul României chiar dacă ar reveni Stanciu: „L-am susținut când toată lumea spunea că e doar băiatul lui Gică Hagi”</span></h2>
<p>Ianis Hagi <span>a fost căpitanul României</span> în meciurile cu Moldova și Austria. Fotbalistul lui Alanyaspor l-a înlocuit pe Nicolae Stanciu, care a fost indisponibil din cauza unei accidentări.</p>
<p>Selecționerul Mircea Lucescu a anunțat că Ianis Hagi <span>va fi noul lider</span> al echipei naționale de fotbal a României, cel puțin până Nicolae Stanciu își va reintra în forma de altădată.</p>
<p>„Ianis s-a comportat nu doar ca jucător, ci realmente ca un conducător de joc și un căpitan de echipă. Îl felicit încă o dată, public. (n.r. dacă va fi căpitan tot Ianis Hagi) Cu siguranță.</p>
<p>Dacă vine Stanciu? Vom vedea dacă va juca la nivelul la care să poată să vină. El trebuie să se și refacă, o lună nu se antrenează. Nu că am ceva cu Stanciu, dar după o perioadă atât de lungă de accidentare poți să-l aduci din nou și să-l pui în echipă?</p>
<p>Nu. Mi-l doresc foarte mult, să fie în regulă, campionatul italian să-l facă să crească, să uite perioada de Arabia Saudită și să revină jucătorul pe care-l cunoaștem noi, un căpitan extraordinar.</p>
<p>Dar viața merge înainte, noi trebuie să ne gândim ce punem în loc, cum construim. Țineți cont că în toată perioada în care el a fost în dificultate, în care toată lumea a contestat prezența lui la echipa națională doar pentru că este băiatul lui Hagi, eu am avut încredere, cunoscându-l, analizându-l, și l-am chemat permanent.</p>
<p>Juca, nu juca (n.r. la echipa de club), era la echipa națională. Juca un sfert de oră, o jumătate de oră…Nu a putut juca (n.r. la mijloc) pentru că în poziția aia era Stanciu și era un jucător decisiv pentru echipa națională când era bine pregătit.</p>
<p>În momentul în care s-a accidentat Stanciu, am profitat imediat pentru a-l duce pe el în zona respectivă. Ăsta e postul lui Ianis”, a spus selecționerul echipei naționale de fotbal a României, potrivit <span>Fanatik</span>.</p>

]]></description>
    </item>
    <item>
      <title>Lovitură grea pentru Dinamo! Alexandru Musi s-a accidentat grav și a ieșit cu targa din meciul României U21</title>
      <link>https://www.prosport.ro/u21/lovitura-grea-pentru-dinamo-alexandru-musi-s-a-accidentat-grav-si-a-iesit-cu-targa-din-meciul-romaniei-u21-20298201</link>
      <description><![CDATA[<img src="https://www.prosport.ro//wp-content/uploads/2025/10/Lovitura-grea-pentru-Dinamo-Alexandru-Musi-s-a-accidentat-grav-si-a-iesit-cu-targa-din-meciul-Romaniei-U21-2-1400x933.jpg"/><br/><p>Alexandru Musi s-a accidentat în meciul cu Cipru U21 din preliminariile Euro 2027 și a ieșit cu targa de pe teren.</p>
<p>Fotbalistul României U21 a cerut să fie înlocuit, după o intrare criminală a unui adversar.</p>
<h2><span>Djiama i-a aplicat lui Alexandru Musi o talpă pe gleznă</span></h2>
<p>Alexandru Musi a suferit o accidentare <span>în meciul cu Cipru U21</span> din preliminariile Euro 2027. Fotbalistul României nu a mai putut continua partida și a fost înlocuit de Lorenzo Biliboc în minutul 31.</p>
<p>Jucătorul pregătit de Costin Curelea <span>a fost faultat</span> de David Djiama, care a primit doar cartonaș galben. Starul lui Dinamo a anunțat staff-ul medical că nu va mai putea continua și a părăsit terenul fiind transportat pe targă.</p>
<h2><span>Echipele de start</span></h2>
<p>România U21: Lefter – Strata, M. Duțu, Pașcalău, Ciubotaru – Boțogan, Vulturar, Mihai – Musi, Burnete, Trică<br/>
Rezerve: Răfăilă, Țuțu, Ș. Duțu, Tudose, Radaslavescu, Pop, Szimionaș, Vermeșan, Biliboc</p>
<p>Cipru U21: Kyriakou – Zinonos, Viktoros, Venizelou, Djiama – Angelopoulos – Pattichis, Athanasiou, Vrontis – Neophytou, Georgiou<br/>
Rezerve: Stylianou, Papastylianou, Andreou, Yiannacou, S. Solomou, Christodoulou, Theodosiou, Panteli, D. Solomou</p>
<h2><span>Lotul României U21 pentru partidele cu Serbia și Cipru</span></h2>
<p>Portari: Ștefan Lefter (Universitatea Cluj), Vlad Rafailă (Real Betis | Spania), Adrian Frănculescu (Steaua București)</p>
<p>Fundași: Tony Strata (Vitória Guimarães | Portugalia), Mark Țuțu (UTA Arad), Matteo Duțu (AC Milan | Italia), Răzvan Pașcalău (CS Dinamo București), Mario Tudose (CFC Argeș), Ștefan Duțu (Farul Constanța), Antonio David (Internazionale Milano | Italia)</p>
<p>Mijlocași: Eduard Radaslavescu (Farul Constanța), Rareș Pop (Rapid), Alexandru Musi (Dinamo), Lorenzo Biliboc (CFR Cluj), Cristian Mihai (Dinamo), Cătălin Vulturar (Rapid), Alin Boțogan (Petrolul), Luca Szimionaș (Hellas Verona | Italia), Omar El Sawy (Universitatea Cluj)</p>
<p>Atacanți: Rareș Burnete (Juve Stabia | Italia), Atanas Trică (Universitatea Cluj), Ioan Vermeșan (Hellas Verona | Italia)</p>
<h2><span>Programul României U21 în preliminarii</span></h2>
<ul>
<li>14 noiembrie 2025: Finlanda U21 – România U21</li>
<li>18 noiembrie 2025: România U21 – Spania U21</li>
<li>27 martie 2026: Kosovo U21 – România U21</li>
<li>31 martie 2026: România U21 – San Marino U21</li>
<li>25 septembrie 2026: Cipru U21 – România U21</li>
<li>30 septembrie 2026: România U21 – Finlanda U21</li>
<li>6 octombrie 2026: Spania U21 – România U21</li>
</ul>

]]></description>
    </item>
    <item>
      <title>Răzvan Marin îl înfruntă pe Mircea Lucescu: „Să spună direct dacă nu sunt bun, nu că sunt accidentat!”</title>
      <link>https://www.prosport.ro/fotbal-intern/nationala/razvan-marin-il-infrunta-pe-mircea-lucescu-sa-spuna-direct-daca-nu-sunt-bun-nu-ca-sunt-accidentat-20298241</link>
      <description><![CDATA[<img src="https://www.prosport.ro//wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat-1400x755.jpeg"/><br/><p><!--StartFragment --></p>
<p class="pf0"><span class="cf0">R</span><span class="cf1">ăzvan Marin și-a făcut curaj și l-a </span><span class="cf2">î</span><span class="cf1">nfruntat pe Mircea Lucescu, dup</span><span class="cf1">ă ce selecționerul nu l-a folosit niciun minut </span><span class="cf2">î</span><span class="cf1">n dubla cu Moldova </span><span class="cf1">și Austria, sub pretextul că ar fi accidentat.</span></p>
<p class="pf0"><span class="cf1">Mijlocașul lui AEK Atena confirmă că a avut o </span><span class="cf3">„</span><span class="cf2">î</span><span class="cf1">nc</span><span class="cf1">ărcătură musculară”, dar că acest lucru nu </span><span class="cf2">î</span><span class="cf1">l </span><span class="cf2">î</span><span class="cf1">mpiedica s</span><span class="cf1">ă joace, și se declară total dezamăgit de faptul că antrenorul nu i-a zis </span><span class="cf2">î</span><span class="cf1">n fa</span><span class="cf1">ță că nu are de g</span><span class="cf2">â</span><span class="cf1">nd s</span><span class="cf1">ă-l folosească.</span></p>
<p class="pf0"><span class="cf1">Internaționalul și-a continuat atacul la adresa lui Il Luce și </span><span class="cf2">î</span><span class="cf1">i transmite acestuia s</span><span class="cf1">ă nu-l mai convoace, dacă se consideră că nu este suficient de bun pentru națională. </span></p>
<h2 class="pf0"><span><span class="cf4">Răzvan Marin</span><span class="cf1">, atac cu talpa sus la </span><span class="cf4">Mircea Lucescu: „Aș fi preferat să zică direct că nu e nevoie de mine”</span></span></h2>
<p class="pf0"><span class="cf4">Răzvan Marin </span><span class="cf1">nu a putut trece peste faptul că nu a jucat </span><span class="cf1">deloc </span><span class="cf2">î</span><span class="cf1">n dubla cu Moldova </span><span class="cf1">și Austria </span><span class="cf4">și</span><span class="cf1"> a răbufnit la adresa lui </span><span class="cf4">Mircea Lucescu, după ce <span>selecționerul </span></span><span>a spus că ar fi fost </span><span class="cf4"><span>accidentat</span>.</span></p>
<p class="pf0"><span class="cf4">Mijlocașul lui AEK Atena confirmă că a avut </span><span class="cf1">doar o jenă musculară</span><span class="cf4">, dar că </span><span class="cf1">putea evolua fără probleme. Acesta este foarte </span><span class="cf4">dezamăgit de faptul că antrenorul nu </span><span class="cf1">a avut o discuție față </span><span class="cf2">î</span><span class="cf1">n fa</span><span class="cf1">ță </span><span class="cf2">î</span><span class="cf1">n care </span><span class="cf1">să-i transmită că nu se bazează pe el.<br/>
</span></p>
<p class="pf0"><span class="cf4">Internaționalul </span><span class="cf1">nu s-a oprit aici </span><span class="cf4">și-a continuat </span><span class="cf1">tirada </span><span class="cf4">la adresa lui Il Luce și </span><span class="cf1">i-a</span><span class="cf4"> transm</span><span class="cf1">is</span><span class="cf4"> acestuia </span><span class="cf1">că mai bine </span><span class="cf4">nu</span> <span class="cf2">î</span><span class="cf1">l mai cheam</span><span class="cf1">ă la lot, </span><span class="cf4">dacă se consideră că nu este suficient de bun pentru națională. <span class="cf1">Mai jos, băiatul lui Petre Marin a spus pas cu pas cum s-a derulat totul. </span><br/>
</span></p>
<p class="pf0"><span class="cf3">„</span><span class="cf5">Sunt ok, am avut o </span><span class="cf2">înc</span><span class="cf5">ărcătură la coapsă. Eu am ajuns luni dimineață la cantonament, după-amiază am făcut antrenament normal. Marți am făcut antrenament, iar spre final am simțit o </span><span class="cf2">înc</span><span class="cf5">ărcătură, i-am zis preparatorului și lui Mister dacă pot să ies că simt </span><span class="cf2">înc</span><span class="cf5">ărcătură.</span> <span class="cf5">Mai erau 5-10 minute și am preferat să ies. Miercuri m-am antrenat normal, joi </span><span class="cf2">înaintea meciului am f</span><span class="cf5">ăcut antrenament cum facem de obicei. După meci am alergat cu preparatorii și ceilalți băieți care nu au jucat sau au jucat mai puțin. Am făcut lansate.</span></p>
<p class="pf0"><span class="cf5">Vineri dimineață c</span><span class="cf2">ând m-am trezit am sim</span><span class="cf5">țit iar o </span><span class="cf2">înc</span><span class="cf5">ărcătură și i-am transmis doctorului. Dar i-am zis că nu e nimic grav și că vreau să mă antrenez vineri după-amiază. El a vorbit probabil cu nea Mircea și au zis să stau liniștit să nu risc nimic și să fac RMN s</span><span class="cf2">âmb</span><span class="cf5">ătă dimineață și să vedem ce spune RMN-</span><span class="cf5">ul</span><span class="cf5">.</span> <span class="cf5">Doar că nea Mircea </span><span class="cf2">între timp a f</span><span class="cf5">ăcut declarațiile pe care le făcuse la conferință. Aia a fost. Nu a fost nicio ceartă. S-a mai scris că a fost o ruptură </span><span class="cf2">între mine </span><span class="cf5">și nea Mircea. Nu am avut nicio discuție, asta a fost toată povestea. Nu a fost nici măcar o accidentare.</span></p>
<p class="pf0"><span class="cf5">I-am zis că pot să mă antrenez și să joc dacă e nevoie de mine. Aș fi preferat să se zică direct că nu e nevoie de mine și mai bine să stau pe bancă dec</span><span class="cf2">ât s</span><span class="cf5">ă se zică că sunt accidentat sau lovit.</span> <span class="cf5">Nu mai suntem copii, nu avem 20 de ani să ne speriem de anumite cuvinte, să nu fim destul de maturi să luăm lucrurile așa cum sunt. Eu așa aș fi preferat. Probabil sunt mulți jucători care preferă să li se spună lucrurile </span><span class="cf2">în fa</span><span class="cf5">ță. E mult mai corect și normal. Așa văd lucrurile eu, poate greșesc. </span></p>
<p class="pf0"><span class="cf5">Doctorul știa foarte bine că nu e nimic și sigur i-a transmis că nu e nimic grav. Sigur i-a transmis lui nea Mircea care probabil nu a vrut să riște. Pe mine ce m-a deranjat și am rămas puțin trist și dezamăgit a fost asta cu accidentarea. M-au sunat și directorul sportiv și antrenorul să mă </span><span class="cf2">întrebe care e situa</span><span class="cf5">ția. S-a creat o confuzie totală pentru că după am apărut la antrenamentul oficial și am făcut normal. </span><span class="cf2">În pres</span><span class="cf5">ă se scriau anumite lucruri. Le-am explicat.</span> <span class="cf5">Asta m-a supărat cel mai tare. Dacă nu e nevoie de mine sau nu sunt bun să joc la națională să mi se spună direct. Nu să se spună că sunt accidentat sau că am probleme”, a declarat Răzvan Marin la </span><span>DigiSport</span><span class="cf0">.</span></p>
<div class="wp-caption aligncenter" id="attachment_20298269" style="width: 1410px"><img alt="" aria-describedby="caption-attachment-20298269" class="size-large wp-image-20298269" decoding="async" fetchpriority="high" height="1053" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/10/CIPRU-ROMANIA-PRELIMINARIILE-C.M.-2026-09.09.2025-1400x1053.jpg" srcset="https://www.prosport.ro/wp-content/uploads/2025/10/CIPRU-ROMANIA-PRELIMINARIILE-C.M.-2026-09.09.2025-1400x1053.jpg 1400w, https://www.prosport.ro/wp-content/uploads/2025/10/CIPRU-ROMANIA-PRELIMINARIILE-C.M.-2026-09.09.2025-768x578.jpg 768w, https://www.prosport.ro/wp-content/uploads/2025/10/CIPRU-ROMANIA-PRELIMINARIILE-C.M.-2026-09.09.2025-1536x1155.jpg 1536w, https://www.prosport.ro/wp-content/uploads/2025/10/CIPRU-ROMANIA-PRELIMINARIILE-C.M.-2026-09.09.2025-2048x1540.jpg 2048w" width="1400"/><p class="wp-caption-text" id="caption-attachment-20298269">Foto: Sport Pictures</p></div>
<p><!--StartFragment --></p>
<h2 class="pf0"><span class="cf0">Scos vinovat pentru remiza din Cipru</span></h2>
<p class="pf0"><span class="cf1">Mircea Lucescu a declarat marți dimineață că mijlocașii săi a pierdut controlul jocului </span><span class="cf0">cu Cipru, iar gazdele au reu</span><span class="cf0">șit să revină de la 0-2, la 2-2, și să răpească Rom</span><span class="cf2">â</span><span class="cf0">niei două puncte extrem de importante </span><span class="cf2">î</span><span class="cf0">n economia grupei. F</span><span class="cf0">ără a da nume, <span>selecționerul </span></span><span>a lăsat de înțeles că „</span><span class="cf1"><span>veteranii”</span> Răzvan Marin și pe Nicolae Stanciu se fac vinovați pentru remiză. </span></p>
<p class="pf0"><span class="cf1">Mijlocașul lui AEK Atena </span><span class="cf2">î</span><span class="cf1">i r</span><span class="cf1">ăspunde selecționerului pe un ton acid și crede că acesta din urmă vrea să arunce responsabilitatea rezultatului pe umerii săi și ai coechipierului.</span></p>
<p class="pf0"><span class="cf3">„</span><span class="cf1">Dacă așa consideră domnul selecționer, ce mai e de comentat din partea noastră, a jucătorilor? Dacă așa a văzut și a analizat… Cu siguranță a văzut meciul de mai multe ori. Nu știu dacă a fost așa, din punctul meu de vedere, nu a fost așa. Din contră, am ajutat să marcăm al doilea gol. I-am dat pasa lui Drăguș la 2-0. Că s-au </span><span class="cf2">întâmplat alte lucruri, nu joc singur. Suntem o echip</span><span class="cf1">ă. C</span><span class="cf2">ând câ</span><span class="cf1">știgăm, o facem cu toții, c</span><span class="cf2">ând pierdem, o facem cu to</span><span class="cf1">ții. </span></p>
<p class="pf0"><span class="cf1">Așa văd lucrurile. Acum, dacă vrea să se pună pe mine și Stanciu toată responsabilitatea, niciun fel de problemă. Pot să vorbesc </span><span class="cf2">în numele meu </span><span class="cf1">și cred că și </span><span class="cf2">în al lui Nicu. Suntem juc</span><span class="cf1">ători suficient de maturi să ne asumăm anumite eșecuri la echipa națională sau la club. Dacă așa se spune. Pentru noi nu e niciun fel de problemă”, a mai spus Răsvan Marin pentru sursa citată.</span></p>
<p><!--EndFragment --></p>
<p><!--EndFragment --></p>

]]></description>
    </item>
  </channel>
</rss>
