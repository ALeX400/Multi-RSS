<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Edi Iordănescu e antrenor mai mare decât taică-su”. Reacția care naște o dezbatere imposibilă</title>
      <link>https://www.prosport.ro/fotbal-intern/edi-iordanescu-e-antrenor-mai-mare-decat-taica-su-reactia-care-naste-o-dezbatere-imposibila-20150236</link>
      <description><![CDATA[<img src="https://www.prosport.ro/wp-content/uploads/2025/02/Asta-e-oferta-pe-care-seicii-i-au-facut-o-lui-Edi-Iordanescu.-Ce-au-scris-arabii-despre-roman-4-1400x1050.jpg"/><br/><p>Edward „Edi” Iordănescu poartă pe umerii săi „povara” numelui, la fel ca alți copii care au pășit pe urmele părinților și care au fost nevoiți să se ridice la nivelul acestora sau poate chiar să îl depășescă.</p>
<p>Florin Gâtejan (79 de ani), fost membru în comisiile FRF și LPF, bun prieten cu Anghel Iordănescu, a avut o reacție surprinzătoare la adresa lui Edi Iordănescu, despre care spune că a reușit să își depășească părintele.</p>
<p>Edi Iordănescu (46 ani), la fel ca și tatăl său Anghel „Puiu” Iordănescu (74 de ani), a fost selecționerul echipei naționale a României. Anul trecut s-a remarcat prin calificarea la EURO, dar și grație parcursului pe care l-a avut „Generația de suflet”.. De altfel, vara trecută, la scurtă vreme după EURO 2024, <span>Edi Iordănescu a surprins pe toată lumea când s-a retras de la echipa națională</span>.</p>
<h2><span>Florin Gâtejan: „Edi Iordănescu e antrenor mai mare decât taică-său. Edi face echipe, taică-său le-a preluat”</span></h2>
<p>Florin Gâtejan a vorbit despre capacitatea lui Edi Iordănescu de a forma o echipă – fie ea națională sau de club – uneori chiar din jucători necunoscuți, dar de perspectivă.</p>
<p>„Edi Iordănescu e antrenor mai mare decât taică-său. Puiu a luat echipa națională făcută, Steaua făcută. Când a mers în Cipru să facă echipă, a dat chix și l-au trimis acasă.</p>
<p>Edi a făcut echipă la Pandurii (n.r. a fost antrenorul echipei în perioada 2014-2016). Nistor, Pintilii, Chiricheș au fost acolo. Edi face echipe, taică-său le-a preluat. Edi a creat un nucleu, din necunoscuți”, a declarat Florin Gâtejan, pentru <span>iAMsport</span>.</p>
<p>Mai mult decât atât, Gâtejan susține că Edi Iordănescu este peste tatăl său și la „capitolul minte”, subliniind faptul că Edi nu are echipă „pentru că nu vrea el”.</p>
<p>„Edi, oriunde merge, într-un an-doi face echipă. Dar, cei din țările arabe vor peste noapte. Edi este tipul de antrenor care să îți crească (n.r. echipa)”, a mai spus Gâtejan.</p>
<p><span>Prinții arabi de la Al-Taawon au pus în joc o sumă uriașă pentru a-l convinge pe Edi Iordănescu să ajungă la un acord de principiu pentru preluarea băncii tehnice</span>. Suma vehiculată este de 1,8 milioane de euro pe an ca salariu.</p>
<p>În campionat Emiratelor Arabe Unite, Al-Taawon se află pe locul 8, cu 38 de puncte, iar în Liga Campionilor Asiei 2 s-a oprit în semifinale, după ce a fost eliminată de echipa antrenată de Cosmin Olăroiu.</p>
<h2><span>Edi Iordănescu, de la jucător și antrenor la selecționer de națională</span></h2>
<p>În cariera sa de jucător, Edi Iordănescu a evoluat la Steaua, debutul la echipa de seniori l-a făcut în vara lui 1995, apoi a mai trecut, în România, pe la Sportul Studențesc, CSM Focșani, Rapid, Rocar, Petrolul și Vaslui, de unde s-a retras în vara lui 2004. A jucat în campionatul Greciei (1998-1999) și în cel al Ciprului (2001-2002).</p>
<p>Ca tehnician, Edi Iordănescu a debutat ca secund la FCSB (2010-2012), iar antrenor principal a ajuns în 2012, când a preluat echipa FC Vaslui. Printre echipele pe care le-a antrenat se numără Fortuna Brazi, FCM Târgu Mureș, Pandurii, Astra Giurgiu, CFR Cluj, FCSB și Gaz Metan Mediaș, precum și CSKA Sofia (Bulgaria).</p>
<p>Cu CFR Cluj a obținut trei trofee, Supercupa României (2018-2019 și 2020-2021), respectiv trofeul de campioană a României (2020-2021).</p>
<p>La echipa națională a debutat în vara lui 2022 și i-a condus pe „tricolori” în 28 de meciuri.</p>

]]></description>
    </item>
    <item>
      <title>„E utopia lui nea Mircea Lucescu”. Omul din FRF care nu crede în tactica selecționerului cu naționala României</title>
      <link>https://www.prosport.ro/fotbal-intern/nationala/e-utopia-lui-nea-mircea-lucescu-omul-din-frf-care-nu-crede-in-tactica-selectionerului-cu-nationala-romaniei-20150431</link>
      <description><![CDATA[<img src="https://www.prosport.ro/wp-content/uploads/2025/04/E-utopia-lui-nea-Mircea-Lucescu.-Omul-din-FRF-care-nu-crede-in-tactica-selectionerului-cu-nationala-Romaniei-1400x778.jpg"/><br/><p>Încă de la instalarea pe banca echipei naționale a României, Mircea Lucescu și-a făcut publică dorința de a implementa un joc bazat pe posesie. Tactica sa nu a stârnit, însă, doar reacții pozitive.</p>
<p>Aurel Țicleanu, fost component al Craiovei Maxima și actual membru în cadrul Comisiei Tehnice a Federației Române de Fotbal, s-a arătat sceptic. Din punctul său de vedere, jocul pozițional nu are prea multe șanse de reușită.</p>
<p>După un eșec pe propriul teren, în fața Bosniei și <span>o victorie categorică în San Marino</span>, pe tricolori îi așteaptă meciul cu Austria. Acesta este programat pe 7 iunie, la ora 21:45.</p>
<h2><span>Aurel Țicleanu, sceptic în privința filosofiei de joc a lui Mircea Lucescu</span></h2>
<p>Într-o apariție publică recentă, Țicleanu l-a avertizat pe selecționer că filosofia de joc pe care intenționează s-o imprime lui Nicolae Stanciu și colegilor săi se poate dovedi neinspirată. Ba chiar l-a sfătuit să meargă pe cartea contraatacului.</p>
<blockquote><p>„România nu e o echipă care să joace pozițional. Înțeleg că Mircea Lucescu vrea să schimbe profilul echipei. E un proces îndelungat, nu știu dacă nu cumva e o utopie ce vrea nea Mircea. Noi nu avem cultura atacului pozițional. Doar echipa lui Gică Hagi mai voia să aibă posesie. Nu e o chestie specifică fotbalului românesc, nu putem să facem chestia asta.</p>
<p> </p>
<p>România e o echipă modestă dacă joacă atac pozițional, dar, jucând contraatac, e o echipă foarte periculoasă. Lucescu se grăbește să facă din națională, în al patrulea an de dezvoltare, o echipă care să aibă posesie. E greu”, a declarat Aurel Țicleanu la <span>podcastul lui Costin Deșliu</span>.</p></blockquote>
<h2><span>Motivul pentru care nu a fost convocat Louis Munteanu: „E foarte tânăr, nu face parte din acest grup”</span></h2>
<p>În schimb, fostul mare fotbalist i-a dat dreptate lui Mircea Lucescu cu privire la <span>decizia de a-l lăsa pe Louis Munteanu la naționala U21</span>. În prima reprezentativă s-a format, potrivit spuselor sale, un grup pe care selecționerul nu dorește „să-l strice”.</p>
<blockquote><p>„După mine, criticile la adresa lui Mircea Lucescu sunt nefondate. Cine spune că trebuia selecționat Louis Munteanu pe ce se bazează? Varianta asta este valabilă din punctul de vedere al jucătorului Louis Munteanu, al antrenorului de la CFR Cluj, al președintelui de la CFR Cluj și al suporterilor de la CFR Cluj.</p>
<p> </p>
<p>Din punctul de vedere al selecționerului, din punctul de vedere al echipei naționale, din punctul de vedere al Comisiei Tehnice din cadrul Federației Române de Fotbal, care trebuie să facă în așa fel încât lucrurile să aibă o structură și să nu fie influențate de venirea și plecarea lui Mircea Lucescu, venirea și plecarea lui Edi Iordănescu, e un proces care trebuie să continue.</p>
<p> </p>
<p>Louis Munteanu este un copil foarte tânăr. Din punctul de vedere al Comisiei Tehnice, avem obiective de performanță pentru fiecare lot. Este al patrulea turneu final consecutiv la U21 și această echipă ne va reprezenta în vară. Antrenorul Daniel Pancu are un obiectiv de performanță. Louis Munteanu este una dintre vedetele acestei echipe, căpitanul ei. A ajutat foarte mult la calificarea dintr-o grupă foarte, foarte grea și au obiectiv să joace semifinală de turneu final și calificarea la Jocurile Olimpice. Obiectivul e acela de a egala performanța cu Mirel Rădoi din 2019.</p>
<p> </p>
<p>Din punctul de vedere al lui Mircea Lucescu și al echipei naționale, Louis Munteanu nu face parte din acest grup. Este un grup care și-a câștigat un anumit statut. Bravo lor că au făcut mai mult decât pace cu suporterii. Aici a fost o muncă extraordinară, noi nu avem individualități, e grupul. Nu poți să aduci un om din afară și să se integreze, Mircea Lucescu are dreptate. De ce să stric eu grupul ăsta și să-l aduc să stea pe margine? Dezvoltarea jucătorului până în momentul în care ajunge la maturitate este un proces. Tocmai pentru că avem obiective de performanță am luat două amicale cu Portugalia și Țările de Jos, adversari puternici. Copilul trebuie să joace. Cum să crească? Joacă. Cu cine? Cu adversari puternici”, a explicat Aurel Țicleanu.</p></blockquote>

]]></description>
    </item>
    <item>
      <title>Bombele lui Mircea Lucescu pentru meciul cu Austria pot fi 3 fotbalişti care au împreună 106 ani. Doi au 35 de ani, unul are 36: „Joacă toți trei ca nişte flăcăi”</title>
      <link>https://www.prosport.ro/campionatul-mondial-2026/bombele-lui-mircea-lucescu-pentru-meciul-cu-austria-pot-fi-3-fotbalisti-care-au-impreuna-106-ani-doi-au-35-de-ani-unul-are-36-joaca-toti-trei-ca-niste-flacai-20150832</link>
      <description><![CDATA[<img src="https://www.prosport.ro/wp-content/uploads/2025/04/Bombele-lui-Mircea-Lucescu-pentru-meciul-cu-Austria-pot-fi-3-fotbalisti-care-au-impreuna-106-ani-1400x762.jpg"/><br/><p>Naționala de fotbal a României întâlnește Austria pe 7 iunie, iar Mircea Lucescu ar putea să cheme la lot 3 fotbalişti care au împreună 106 ani.</p>
<p>„Tricolorii” continuă, în iunie, campania de calificare la Campionatul Mondial de fotbal care va avea loc în 2026, în Statele Unite ale Americii, Canada și Mexic.</p>
<h2><span>Doi jucători de 35 de ani și unul de 36 ar putea fi bombele lui Mircea Lucescu pentru meciul cu Austria</span></h2>
<p>Pe 7 iunie, formația <span>pregătită de Mircea Lucescu joacă în deplasare cu Austria</span>, iar trei zile mai târziu primește replica Ciprului. Mihai Stoichiță, director tehnic în cadrul Federației Rromâne de Fotbal, nu exclude varianta ca Lucescu să vină, din nou, cu surprize.</p>
<p>„Dacă ați fost atent la partida celor de la Universitatea Cluj de aseară, Nistor și Chipciu parcă joacă precum niște flăcăi, nu ca unii foarte experimentați.</p>
<p>Au o disponibilitate la efort și o știință extraordinară. La fel și Vlad. În această seară, a dominat terenul prin modul în care a gândit și a rezolvat fazele.</p>
<p>E o perioadă foarte, foarte bună pentru el. Nu am discutat cu Lucescu (n.r. – despre o eventuală revenire a lui Vlad Chiricheș la echipa națională), însă el este omul care te surprinde întotdeauna prin ceea ce face.</p>
<p>Alegerile lui Lucescu sunt logice și nu țin de alte considerente. Se uită mult la valoarea individuală a jucătorului și momentului pe care-l trăiește”, a spus Stoichiță, potrivit <span>gsp.ro</span>.</p>
<p>Dan Nistor face 36 de ani pe 6 mai, Alex Chipciu împlinește 36 de ani 12 zile mai târziu, iar Vlad Chiricheș s-a născut pe 14 noiembrie 1989.</p>
<h2><span>Ce a spus Mihai Stoichiță despre FCSB – CFR Cluj 3-2</span></h2>
<p>Directorul tehnic din cadrul Federației Rromâne de Fotbal s-a referit și la <span>meciul FCSB – CFR Cluj 3-2</span>, care s-a jucat pe Arena Națională, în etapa 5 din play-off-ul Superligii.</p>
<p>„CFR puternic, dar limitat ca exprimare în fazele de atac. La un moment dat, FCSB s-a apărat cu toată echipa.</p>
<p>Cei de la CFR nu știu să desfacă acest sistem de organizare, au jucători valoroși, însă experiența căpătată de FCSB în acest sezon internațional și valoarea individuală a jucătorilor rezolvă ușor fazele de finalizare, de aici și diferența pe care am văzut-o în această seară.</p>
<p>Cei de la FCSB sunt favoriți la titlu, dar orice se poate întâmpla în fotbal. Sunt primii la ora actuală, de ce să ne ascundem?! Au moral bun, și-au întrecut principala contracandidată, este un lucru extraordinar pentru etapele viitoare, au tras «asul» în această seară”, a transmis Mihai Stoichiță.</p>

]]></description>
    </item>
    <item>
      <title>Transferul la Napoli a căzut pentru Ştefan Târnovanu, dar Giovanni Becali a anunțat acordul cu Gigi Becali: „Pentru 5.000.000 de euro”</title>
      <link>https://www.prosport.ro/fotbal-intern/superliga/transferul-la-napoli-a-cazut-pentru-stefan-tarnovanu-dar-giovanni-becali-a-anuntat-acordul-cu-gigi-becali-pentru-5-000-000-de-euro-20149568</link>
      <description><![CDATA[<img src="https://www.prosport.ro/wp-content/uploads/2025/04/Transferul-la-Napoli-a-cazut-pentru-Stefan-Tarnovanu-dar-Giovanni-Becali-a-anuntat-acordul-cu-Gigi-Becali-„Pentru-5.000.000-de-euro22.webp"/><br/><p>Ștefan Târnovanu (24 de ani), titularul incontestabil din poarta campioanei FCSB, a refuzat de curând posibilitatea de a se transfera la Napoli, din simplul motiv că nu a dorit să fie rezervă.</p>
<p>În același timp, portarul impresariat de Giovanni Becali nu duce lipsă de oferte, iar acordul pe care agentul îl are încheiat cu vărul Gigi Becali face foarte posibilă o plecare a fotbalistului la vară.</p>
<h2><span>Ștefan Târnovanu, tot mai aproape de plecarea de la FCSB. Giovanni Becali a făcut anunțul despre portarul lui Gigi Becali care a refuzat-o pe Napoli</span></h2>
<p>Cota lui Ștefan Târnovanu continuă să crească de la lună la lună, iar dacă FCSB va cuceri un nou titlu la finalul sezonului 2024 – 2025, portarul în vârstă de 24 de ani are șanse foarte mici să mai continue în România.</p>
<p>De altfel, <span>Târnovanu a fost curtat intens în ultimele luni și chiar a refuzat o propunere concretă de la Napoli, după cum a dezvăluit Giovanni Becali</span>.</p>
<p>Impresarul fotbalistului a mărturisit că pe urmele goalkeeperului sunt mai multe echipe importante, însă singura care a pus banii jos a fost gruparea din Serie A. Însă, Târnovanu nu a fost încântat de posibilitatea acestui transfer, deoarece ar fi mers în Italia pentru a fi rezervă.</p>
<p>O altă formație care testează apele pentru un potențial <span>transfer al lui Ștefan Târnovanu este Galatasaray</span>, care caută înlocuitor pentru veteranul Muslera.</p>
<p>Între timp, Giovanni Becali a oferit o nouă actualizare despre situația fotbalistului pe care îl reprezintă și a reconfirmat că șansele lui Târnovanu de a continua în capitala României și din vară sunt destul de reduse:</p>
<blockquote><p>Am luat masa cu el (n.r. – Ștefan Târnovanu) și cu colaboratorii de la Becali Sport. Am vorbit mai multe cu el, în vara asta se poate întâmpla ceva. Depinde și de el, sunt mulți antrenori care caută portari ca el, dar să aibă și jocul de picior bun. Joacă și cu fundașii laterali, nu numai degajări, asta vor antrenorii acum. E un băiat extraordinar, știe ce vrea, are un salariu bun la FCSB, o iubită cu care se va însura, din Iași de la el, sper să aibă o carieră frumoasă. I-am zis să nu se grăbească. Dacă mergea la Napoli, ce făcea? Meret a semnat prelungirea. Doar își umplea buzunarele cu bani. Avem o convenție de cinci milioane de euro. Eu am vorbit cu Gigi o chestie, a rămas așa”, a declarat Giovanni Becali, la <span>Digi Sport</span>.</p></blockquote>
<h2><span>A depășit borna celor 50 de partide oficiale jucate în sezonul 2024 – 2025</span></h2>
<p>Ștefan Târnovanu a jucat nu mai puțin de 53 de meciuri pentru FCSB în actuala stagiune, izbutind să termine fără gol primit de 22 de ori. În restul de 31 de dispute, goalkeeperul roș-albaștrilor a scos mingea din plasă de 48 de ori.</p>
<p>Evoluțiile constante ale lui Târnovanu au fost apreciate și de specialiștii de la Transfermarkt, care după ultima actualizare a cotelor, din martie 2025, i-au ridicat prețul estimat la 4.500.000 de euro, de la 3.500.000 de euro.</p>
<p>Suma la care îl evaluează site-urile de specialitate este aproape de cea solicitată de Gigi Becali, iar acest detaliu întărește ipoteza unui transfer al portarului la vară.</p>
<p>Pentru naționala mare a României, Ștefan Târnovanu a apărat în doar 3 partide.</p>

]]></description>
    </item>
    <item>
      <title>Raul Rusescu, verdict între Louis Munteanu şi Daniel Bîrligea: „E mai bun decât mine”</title>
      <link>https://www.prosport.ro/fotbal-intern/superliga/raul-rusescu-verdict-intre-louis-munteanu-si-daniel-birligea-e-mai-bun-decat-mine-20149541</link>
      <description><![CDATA[<img src="https://www.prosport.ro/wp-content/uploads/2025/04/Raul-Rusescu-verdict-intre-Louis-Munteanu-si-Daniel-Birligea_-„E-mai-bun-decat-mine_-1400x834.jpg"/><br/><p>În cadrul unei provocări celebre la care a luat parte recent, Raul Rusescu (36 de ani) a dat un verdict surprinzător în lupta de la distanță dintre atacanții Louis Munteanu (22) și Daniel Bîrligea (25).</p>
<p>Cei doi sunt printre cei mai valoroși fotbaliști din Superliga României și cât de curând vor rivaliza pentru postul de titular de la echipa națională.</p>
<h2><span>Raul Rusescu a tranșat disputa Louis Munteanu vs. Daniel Bîrligea cu un răspuns fulger</span></h2>
<p>Louis Munteanu și Daniel Bîrligea sunt atacanții din Superliga României care atrag cel mai tare atenția, iar asta se datorează și faptului că echipele lor, CFR Cluj și FCSB, sunt marile favorite în lupta pentru titlu.</p>
<p>Însă, statisticile individuale sunt și ele impresionante. În actuala stagiune a campionatului, Louis Munteanu a marcat 20 de goluri și a oferit două pase decisive, în timp ce Daniel Bîrligea a contribuit, doar în Superliga, cu 13 goluri și 5 pase decisive.</p>
<p>Raul Rusescu, unul dintre atacanții de valoare care au trecut prin fotbalul românesc în ultimele decenii, a fost pus în postura de a lua parte la o provocare celebră de curând. Pe scurt, să vorbească doar atunci când aude numele unui atacant pe care îl consideră mai valoros decât el.</p>
<p>În momentul în care a auzit numele lui Daniel Bîrligea, fostul vârf de la FCSB a clătinat ușor din cap, semn că o parte din el ar fi dorit să rupă tăcerea, însă nu a rostit niciun cuvânt.</p>
<p>În schimb, când numele lui Louis Munteanu a ieșit la rampă, Rusescu a deschis imediat gura și a reacționat tranșant:</p>
<blockquote><p>Da! (n.r. – Louis Munteanu? Mai bun decât tine?) Da. Are viteză mai mare ca mine. Are viteză mai mare, dar are și tehnică, are viziune, are simț. Cred că are viteză mai mare ca mine”, a transmis Raul Rusescu, potrivit <span>Gsp</span>.</p></blockquote>
<h2><span>Lupta pentru titlul de golgheter pare să fie deja câștigată</span></h2>
<p>Rivalitatea de la distanță dintre Louis Munteanu și Daniel Bîrligea continuă și pe alte planuri. <span>Gigi Becali i-a plus o clauză de reziliere de 15.000.000 de euro lui Daniel Bîrligea</span>, și nu are de gând să îl vândă sub această sumă, în timp ce <span>Nelu Varga, patronul CFR-ului, cere tot 15.000.000 de euro pe Louis Munteanu</span>.</p>
<p>În schimb, atunci când ne uităm pe clasamentul golgheterilor, lupta din sezonul 2024 – 2025 pare să fie deja decisă.</p>
<p>Așa cum am precizat deja, atacantul ardelenilor a ajuns deja la cota 20 și are încă 6 etape la dispoziție pentru a-și îmbunătăți statistica.</p>
<p>În schimb, pentru a-l ajunge pe Munteanu din spate, Daniel Bîrligea ar trebui să marcheze, în medie, peste un gol pe etapă până la finalul stagiunii.</p>
<p>Așadar, cel mai probabil, vârful lui Nelu Varga va fi încoronat drept golgheterul campionatului peste câteva săptămâni.</p>
<p>În lupta pentru acest trofeu se mai află Alexandru Mitriță, care a înscris 14 goluri pentru Universitatea Craiova, dar și Astrit Selmani, care a lovit de 13 ori în tricoul lui Dinamo.</p>

]]></description>
    </item>
  </channel>
</rss>
