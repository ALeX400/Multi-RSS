<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Basarab Panduru, fără menajamente după eșecul cu Austria. „E o problemă mare!”</title>
      <link>https://www.prosport.ro/fotbal-intern/basarab-panduru-fara-menajamente-dupa-esecul-cu-austria-e-o-problema-mare-20190581</link>
      <description><![CDATA[<img src="https://www.prosport.ro/wp-content/uploads/2025/06/Basarab-Panduru-fara-menajamente-dupa-esecul-cu-Austria.-„E-o-problema-mare.jpeg"/><br/><p>România a pierdut meciul cu Austria, 1-2, iar la final Basarab Panduru a dat verdictul despre evoluția „tricolorilor” la Viena.</p>
<p>Elevii lui Mircea Lucescu nu s-au ridicat la nivelul așteptărilor în fața a peste 15.000 de fani veniți să susțină naționala la cel mai important meci din grupa H. România a bifat al doilea eșec din grupa H și șansele de calificare direct la Campionatul Mondial sunt foarte mici. Basarab Panduru a analizat compartimentele care nu au funcționat sâmbătă seară și l-a criticat dur pe Dennis Man, un jucător aflat într-o scădere de formă care pune mari semne de întrebare.</p>
<h2><span>Basarab Panduru, reacție dură la adresa lui Man: „Se vede că e diferit”</span></h2>
<p>Campionatul Mondial rămâne în continuare doar un vis pentru români. „Tricolorii” au fost învinși de favorita grupei H și au nevoie de o minune pentru a mai spera la o calificare directă. Poate că Mondialul la care visează „Generația de Suflet”<span> e o pălărie prea mare pentru jucătorii convocați de Lucescu</span>, care și-au depășit cu mult condiția la EURO 2024.</p>
<p>Naționala a făcut un joc slab în fața unei selecționate care a intrat pe teren doar cu dorința de a obține cele trei puncte. Horațiu Moldovan a avut câteva intervenții spectaculoase în startul meciului, dar în cele din urmă austriecii au deblocat tabela prin Gregoritsh, în minutul 42. Sabitzer a dublat avantajul gazdelor în debutul părții secunde. Jucătorii români „s-au trezit” pe final și au fost mai periculoși în atac, dar David Miculescu a ratat cea mai importantă ocazie. Înainte de fluierul de final, Andrei Rațiu l-a servit excelent pe Florin Tănase și fotbalistul de la FCSB a marcat golul de onoare al oaspeților.</p>
<p>Basarab Panduru a dat un verdict dur la finalul jocului. L-a criticat în special pe Dennis Man, fotbalist care nu a mai prins minute pe teren nici de la venirea pe banca tehnică a unui antrenor român la Parma.</p>
<blockquote><p>„Drăguş a fost cel mai bun jucător, s-a zbătut mult acolo, Bancu l-a ajutat mult. Partea stânga a fost buna, partea dreaptă nu, mijloc nu, atac nu. Chiricheş nu mă interesează dacă a jucat sau nu, pe mine mă interesează Marin, Man, Stanciu.</p>
<p> </p>
<p>Nu ştiu ce e cu Man, ceva se întâmplă, îmi place şi cred că e un jucător bun, dar ceva parcă se vede că e diferit. Nu ştiu ce. Supărarea că n-a plecat, supărarea de la echipă, ceva nu e în regulă. Tu sa ai un antrenor roman şi tu sa joci cele mai puține minute?! E o problemă mare!”, a spus Panduru, la<span> PrimaSport.</span></p></blockquote>
<h2><span>Mircea Lucescu știe când se va ridica naționala României la nivelul Austriei: „Așa vom profita”</span></h2>
<p><span>Selecționerul României a tras concluzia</span> la finalul partidei de la Viena și a spus pe față cruntul adevăr despre situația jucătorilor români. Pentru a ajunge la nivelul unei echipe precum cea a Austriei este nevoie ca mai mulți fotbaliști români să evolueze în campionate puternice.</p>
<blockquote><p>„Se joacă până la capăt, eu trebuie să fac din această echipă o echipă mai bună. Austria este o echipă de prim ordin în Europa. Noi, tindem să ajungem la nivelul lor. E echipa cu cele mai mari șanse, au un grup de jucători extrem de competitivi, joacă titulari la Dortmund, Leipzig, Bayern. Eu îmi doresc ca jucătorii noștri să ajungă, din nou, să joace în campionate puternice. Atunci, prima care va profita de acest lucru este echipa națională”, a declarat Mircea Lucescu, la Antena 1.</p></blockquote>

]]></description>
    </item>
    <item>
      <title>Ciprian Marica, val de critici după Austria – România. „Putea să fie și Mourinho antrenor. Prea am fost depășiți la toate capitolele”</title>
      <link>https://www.prosport.ro/fotbal-intern/nationala/ciprian-marica-val-de-critici-dupa-austria-romania-putea-sa-fie-si-mourinho-antrenor-prea-am-fost-depasiti-la-toate-capitolele-20190588</link>
      <description><![CDATA[<img src="https://www.prosport.ro/wp-content/uploads/2025/06/Ciprian-Marica-val-de-critici-dupa-Austria-Romania.-„Putea-sa-fie-si-Mourinho-antrenor.-Prea-am-fost-depasiti-la-toate-capitolele.webp"/><br/><p>Sâmbătă seară, 7 iunie 2025, imediat după duelul Austria – România 2-1, din preliminariile Cupei Mondiale 2026, Ciprian Marica (39 de ani) a fost contactat pentru a-și spune opinia și în replică a lansat un val de critici.</p>
<p>Fostul mare atacant al primei reprezentative, pentru care a înscris 25 de goluri, a spus că deznodământul disputei de la Viena nu putea fi schimbat nici dacă pe banca „tricolorilor” s-ar fi aflat Jose Mourinho (62).</p>
<h2><span>Ciprian Marica, nemilos după Austria – România. A tras câteva concluzii triste</span></h2>
<p>România a încasat a doua înfrângere dintr-un total de trei partide în preliminariile Cupei Mondiale 2026, după ce sâmbătă seară, 7 iunie, <span>a cedat la Viena în fața Austriei, scor 1-2</span>.</p>
<p>Scorul înregistrat de tabelă la finalul celor 90 de minute ar putea să nu pară supărător, având în vedere calitatea lotului de care beneficiază austriecii. Însă, jocul din teren, felul în care s-au descurcat „tricolorii” lui Mircea Lucescu mai precis, a dezamăgit crunt.</p>
<p>La finalul primei reprize, raportul șuturilor pe poartă a fost de 7-0 pentru gazde. Iar în repriza secundă, a părut că <span>România a putut ataca</span> doar atunci când i-a permis adversara.</p>
<p>Având în vedere contextul dat, Ciprian Marica, unul dintre cei mai prolifici atacanți din istoria naționalei, nu s-a ferit să spună lucrurilor pe nume imediat după fluierul final de la Viena:</p>
<blockquote><p>Când te lasă adversarul să joci ți se pare că ăștia care au intrat de pe margine au fost excelenți. S-au retras și ne-au lăsat și pe noi să jucăm. Ne-am mai creat și noi ocazii, dar până atunci jucătorii noștri nu apucau să gândească faza. N-am numărat mai mult de 4-5 pase. 7-0 la șuturi pe poartă în prima repriză. Bancu greșește flagrant la primul gol, uită de adversar. Am fost depășiți de ritmul jocului, nu ne-au dat timpul să gândim. Iar acest arbitru, un fel de Cojocaru de România, să zic așa. A fluierat orice. Mă așteptam să ne domine Austria. Am încercat un joc de contraatac, deliberat ne-am retras. Aveam Man, Drăguș în față, jucători cu care să jucăm pe contraatac. Din păcate, eram depășiți de ritmul jocului, nu apucam să jucăm. Putea să fie și Mourinho antrenor, nu poate să schimbe calitatea jucătorilor”, a declarat Ciprian Marica, potrivit <span>Gsp.ro</span>.</p></blockquote>
<h2><span>Mircea Lucescu, singurul care a scăpat de criticile lui Marica</span></h2>
<p>Austria a deschis scorul în finalul primei reprize, prin Gregoritsch, după care, în minutul 60, Sabitzer a făcut ca tabela să arate 2-0. În schimb, golul de onoare al „tricolorilor” a venit chiar la ultima fază, în minutul 90+5, când Tănase a fructificat cu o lovitură de cap o centrare expediată de Rațiu.</p>
<blockquote><p>Am arătat bine la începutul mandatului lui Lucescu. Când te întâlnești cu adversari mult mai puternici nu apuci să gândești, să iei mingea. Prea am fost depășiți la toate capitolele. Rațiu are un potențial fantastic, dar de multe ori neglijează zona de apărare. La Barcelona s-ar potrivi mai mult decât la echipa națională. Avem jucători de calitate, buni, dar sunt ieșiți din formă. Nu joacă la echipele de club, sunt depășiți total de ritmul jocului. Întotdeauna eram în întârziere, permanent surprinși de minge. La noi întotdeauna sare mingea puțin mai încolo, ne trebuie o preluare în plus. Ăștia suntem, alții nu avem. De unde?”, a completat Marica.</p></blockquote>
<p>Pentru România urmează un meci cu Cipru, programat marți, 10 iunie, de la 21:45, în etapa 4 din Grupa H a preliminariilor Cupei Mondiale.</p>

]]></description>
    </item>
    <item>
      <title>Și totuși am avut un „tricolor” remarcat. Selecționerul Austriei: „Când am văzut că intră, mi-am dat seama că vom avea bătăi de cap”</title>
      <link>https://www.prosport.ro/fotbal-intern/nationala/si-totusi-am-avut-un-tricolor-remarcat-selectionerul-austriei-cand-am-vazut-ca-intra-mi-am-dat-seama-ca-vom-avea-batai-de-cap-20190601</link>
      <description><![CDATA[<img src="https://www.prosport.ro/wp-content/uploads/2025/06/Si-totusi-am-avut-un-„tricolor-remarcat.-Selectionerul-Austriei-„Cand-am-vazut-ca-intra-mi-am-dat-seama-ca-vom-avea-batai-de-cap-1400x1050.jpg"/><br/><p>Ralf Rangnick (66 de ani), selecționerul Austriei, a remarcat un „tricolor” din tabăra lui Mircea Lucescu (79), după victoria cu România de la Viena, scor 2-1.</p>
<p>Naționala Austriei a debutat cu o victorie în campania de calificare pentru Cupa Mondială 2026, în timp ce România a înregistrat a doua înfrângere dintr-un total de trei partide disputate, ceea ce i-a micșorat considerabil șansele la calificare.</p>
<h2><span>Florin Tănase, lăudat de selecționerul Ralf Rangnick după Austria – România 2-1</span></h2>
<p>Naționala de fotbal din <span>România s-a prezentat modest în deplasarea cu Austria din preliminariile Cupei Mondiale 2026</span>, iar la capătul celor 90 de minute a sfârșit prin a fi învinsă cu scorul de 1-2.</p>
<p>Însă, jocul din teren a fost mai dezamăgitor decât a lăsat să pară scorul indicat de tabelă. Spre exemplu, <span>România nu a tras niciun șut pe poartă în prima repriză, în timp ce austriecii l-au pus la treabă pe Horațiu Moldovan de 7 ori</span>. Iar o dată, goalkeeperul României s-a văzut nevoit să scoată mingea din plasă.</p>
<p>Lucrurile s-au mai schimbat în repriza secundă, când Mircea Lucescu a efectuat mai multe schimbări. Răzvan Marin i-a lăsat locul lui Adrian Șut în minutul 61, după care, în minutul 78, Miculescu și Alibec i-au înlocuit pe Man și Bîrligea. În cele din urmă, ultimele două modificări au fost efectuate tocmai în minutul 85. Atunci, Drăguș și Stanciu au părăsit terenul, iar pozițiile lor au fost luate de Mitriță și Tănase.</p>
<p>Schimbările din urmă menționate au părut să fie și cele care au făcut ușor diferența. Mitriță a destabilizat defensiva austriacă în câteva rânduri, cu driblingurile sale pe spații scurte, în timp ce Florin Tănase a marcat golul de onoare al României, cu o lovitură de cap perfect plasată din centrul careului.</p>
<p>În ceea ce îl privește pe Florin Tănase, acesta a părut să fie și singurul „tricolor” remarcat al serii, numele lui fiind pomenit după meci de selecționerul Austriei, neamțul Ralf Rangnick.</p>
<blockquote><p>În ultimele minute, România a început să joace mingi lungi, au avut alt tempo. Ne așteptam la asta după intrarea lui Tănase. Când am văzut că intră Tănase pe teren, mi-am dat seama că vom avea unele bătăi de cap. A avut spații, ceea ce l-a ajutat să conteze în joc”, a declarat Rangnick.</p></blockquote>
<h2><span>Ce a spus Tănase despre faptul că a fost aruncat în luptă în minutul 85: „Când a considerat domn profesor”</span></h2>
<p>Florin Tănase și-a făcut și el apariția la flash-interviu, după Austria – România 2-1 și, printre altele, a fost întrebat despre schimbările efectuate de Mircea Lucescu, unele dintre ele destul de târziu:</p>
<blockquote><p>Din păcate, nu pot să mă bucur de acest gol. Noi am pregătit partida, ne-a arătat la ce sunt periculoși. Din păcate, a fost o lipsă de marcaj, au înscris. După, al doilea gol cu neșansă, minge deviată. Schimbările au fost făcute când a considerat domn profesor. Am început meciul curajos, nu am avut multe oportunități de a marca. Trebuie să o luăm meci cu meci, să câștigăm fiecare joc”, a declarat Florin Tănase, la microfonul Antena 1.</p></blockquote>

]]></description>
    </item>
    <item>
      <title>Mircea Lucescu l-a contrazis pe Gică Popescu, după ce „Baciul” l-a făcut praf pe jucător: „Meci bun, poate cel mai valoros fotbalist al României!”</title>
      <link>https://www.prosport.ro/campionatul-mondial-2026/mircea-lucescu-l-a-contrazis-pe-gica-popescu-dupa-ce-baciul-l-a-facut-praf-pe-jucator-meci-bun-poate-cel-mai-valoros-fotbalist-al-romaniei-20190532</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-l-a-contrazis-pe-Gica-Popescu-dupa-ce-„Baciul-l-a-facut-praf-pe-jucator-1400x810.jpg"/><br/><p>Gică Popescu a făcut praf un „tricolor” după Austria – România 2-1, dar Mircea Lucescu i-a luat apărarea, spunțând că a făcut un meci bun.</p>
<p>Meciul a contat pentru Grupa H și s-a jucat pe Ernst-Happel-Stadion din Viena. Golurile au fost marcate de Gregoritsch (42) și Sabitzer (60), respectiv, Fl. Tănase (90+5).</p>
<h2><span>Jucătorul criticat de Gică Popescu este poate cel mai valoros fotbalist al României, în opinia lui Mircea Lucescu</span></h2>
<p>După ultimul fluier al arbitrului italian Maurizio Mariani, fostul mare internațional <span>Gică Popescu a spus că Andrei Rațiu a greșit foarte mult</span>, în special din cauza faptului că uită că este fundaș și se avântă prea mult în atac. Selecționerul Mircea Lucescu este de altă părere.</p>
<p>„Nu pot să spun asta (n.r. – că regretă că nu a făcut schimbările mai devreme). Și Drăguș și Bîrligea au făcut un meci bun, s-au bătut foarte mult cu jucători foarte puternici.</p>
<div class="embeded-wrapper">
<blockquote cite="https://www.tiktok.com/@prosport_ro/video/7513332415616716055" class="tiktok-embed" data-embed-from="oembed" data-video-id="7513332415616716055" style="max-width:605px; min-width:325px;">
<section> @prosport_ro 
<p>,,Dacă făceam mai devreme schimbările, nu știu dacă făceam față cu jucătorii lor” #mircealucescu #echipanationala #austria #romania🇷🇴 #exclusiv #prosport </p>
<p> ♬ original sound – Prosport.ro </p></section>
</blockquote>
<p> <script async="" src="https://www.tiktok.com/embed.js"></script></p></div>
<p>Nu știu ce se întâmpla dacă făceam schimbările mai devreme. Cu jucătorii pe care îi aveau ei nu știu dacă făceam față ritmului. Pentru că nu e ușor. Puteam să luăm un gol de la mijlocul terenului.</p>
<p>Nici jocul nu a mai fost atât de echilibrat. După schimbări, austriecii au dominat și mai clar. Dar am ieșit cu bine și în ultimele minute a fost un orgoliu care ne-a purtat.</p>
<p>Foarte bună pasa lui Andrei Rațiu (n.r. – de la gol). De data asta a jucat repede, nu s-a mai complicat, că uneori încerca să dribleze. Dar a făcut un meci bun, poate cel mai valoros jucător al lotului nostru”, a spus Mircea Lucescu la conferința de presă.</p>
<h2><span>Stanciu este suspendat la meciul cu Cipru, pentru cumul de cartonașe galbene</span></h2>
<p>În <span>meciul de la Viena</span>, naționala României nu a reușit să tragă niciun șut pe poartă până în minutul 71. „Tricolorii” vor juca următorul meci pe 10 iunie, la București, cu echipa Ciprului, de la ora 21:45. Nicolae Stanciu este suspendat pentru cumul de cartonașe galbene.</p>
<p>În confruntarea de pe Ernst-Happel-Stadion, Mircea Lucescu i-a folosit pe Moldovan – Rațiu, Popescu, Burcă, Bancu – Man (78 – Miculescu), R. Marin (60 – Șut), Chiricheș, 10. Stanciu (85 – Tănase) – Bîrligea (78 – Alibec), Drăguș (85 – Mitriță).</p>
<p>Au rămas pe banca de rezerve portarii Niță și Târnovanu, plus jucătorii de câmp Ghiță, Screciu, M. Marin, Crețu și Sorescu.</p>
<p>Câștigătoarele celor 12 grupe preliminare se califică direct la CM 2026. Pentru celelalte 4 locuri disponibile din zona europeană se vor bate formațiile clasate pe locul 2 în grupe și cele mai bine clasate câștigătoare de grupe din Liga Națiunilor, ediția 2024/2025, printre care și România, care nu s-au calificat prin intermediul preliminariilor.</p>

]]></description>
    </item>
    <item>
      <title>Jurnaliştii austrieci au dat verdictul despre România</title>
      <link>https://www.prosport.ro/fotbal-intern/nationala/jurnalistii-austrieci-au-dat-verdictul-despre-romania-20190561</link>
      <description><![CDATA[<img src="https://www.prosport.ro/wp-content/uploads/2025/06/Jurnalistii-austrieci-au-dat-verdictul-despre-Romania-1400x754.jpeg"/><br/><p>Presa din Austria a dat verdictul dur despre naționala României după victoria conaționalilor de la Viena, scor 2-1, în etapa a treia a preliminariilor Cupei Mondiale de anul viitor.</p>
<p>Ziariștii austrieci sunt de părere că succesul elevilor lui Ralf Rangnick a fost unul mult mai clar decât a arătat scorul final de pe tabela de marcaj.</p>
<h2><span>Naționala lui Lucescu, pusă la zid de presa austriacă</span></h2>
<p>Presa din Austria vine cu un verdict dur despre naționala lui Mircea Lucescu după victoria conaționalilor, scor 2-1, în runda a treia din preliminariile Campionatului Mondial din 2026.</p>
<p>Ziariștii austrieci sunt convinși că succesul elevilor lui Ralf Rangnick a fost unul mult mai clar decât <span>diferența minimă arătată de tabela de marcaj la finalul disputei</span> de la Viena.</p>
<p>„Scorul de 2-1 este mult mai strâns decât a arătat desfășurarea jocului. Austria a început calificările pentru Cupa Mondială cu o victorie mult așteptată. Un început bun pentru această campanie, Austria și-a îndeplinit rolul de favorită. Pe teren, cel puțin. Pe tabela de marcaj, scorul de 2-1 este mult mai strâns decât a arătat desfășurarea jocului.</p>
<p>Echipa națională a Austriei a încheiat cu succes prima etapă a călătoriei sale spre Cupa Mondială, în timp ce România e într-o situație dificilă. Formația lui Mircea Lucescu a suferit deja două înfrângeri în trei meciuri”, au scris cei de la <span>laola1.at</span>.</p>
<p><img alt="" class="size-large wp-image-20190564" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7973064-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/06/7973064-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/06/7973064-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/7973064-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/06/7973064-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Ralf Rangnick, supărat după golul încasat la ultima fază</span></h2>
<p>Selecționerul Austriei s-a declarat per ansamblu mulțumit de <span>cele trei puncte obținute în fața României</span>, însă s-a declarat dezamăgit de un singur lucru. Echipa să trebuia fie mai concentrată în apărare, să marcheze al treilea gol și să încheie disputa fără gol primit.</p>
<p>„Important pentru noi era să câștigăm acest meci. Am fi putut totuși sa marcăm golul trei și să încheiem meciul la zero. Important este că la final ne putem declara mulțumiți că am luat trei puncte din acest meci.</p>
<p>România s-a descurcat bine la început, am avut probleme în primele 15 minute, dar, după primul sfert de oră, ne-am intrat în ritm, am fost mult mai compacți și e important faptul că am reușit să marcăm înainte de pauză.</p>
<p>Pe final, nu mi-a plăcut cum s-a desfășurat jocul, dar trebuie să fim îngăduitori, am reușit să facem un joc bun. În ultimele minute, România a început să joace mingi lungi, au avut alt tempo, ne așteptăm la acest lucru după intrarea lui Tănase.</p>
<p>(n.r. Mai poate emite pretenții România?) Este greu de spus acest lucru. Important pentru noi este sa câștigăm în Cipru, apoi cu Bosnia la ea acasă, va fi un meci cu o miza mare pentru ambele echipe. Pentru noi, important e să ne facem temele pentru ce ne așteaptă în septembrie, abia apoi ne putem gândi și la altceva”, a spus Ralf Rangnick la conferința de presă.</p>

]]></description>
    </item>
  </channel>
</rss>
