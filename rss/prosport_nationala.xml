<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Neaşteptat! Ce concluzie au tras olandezii despre Dennis Man după primele săptămâni la PSV</title>
      <link>https://www.prosport.ro/fotbal-extern/neasteptat-ce-concluzie-au-tras-olandezii-despre-dennis-man-dupa-primele-saptamani-la-psv-20271613</link>
      <description><![CDATA[<img src="https://www.prosport.ro//wp-content/uploads/2025/09/Neasteptat-Ce-concluzie-au-tras-olandezii-despre-Dennis-Man-dupa-primele-saptamani-la-PSV.webp"/><br/><p>Jurnaliștii olandezi au tras o primă concluzie despre Dennis Man (27 de ani), care a apucat să joace două meciuri pentru PSV Eindhoven.</p>
<p>Internaționalul român a fost transferat de la Parma în prima jumătate a lunii august, iar ulterior a bifat câte 46 de minute în disputele de campionat cu Groningen (4-2) și Telestar (0-2).</p>
<h2><span>Olandezii au văzut calitățile lui Dennis Man și știu de ce e românul capabil la PSV</span></h2>
<p>Transferul lui Dennis Man de la Parma la PSV Eindhoven s-a oficializat la data de 12 august, pentru aproximativ 8.5 milioane de euro.</p>
<p>Românul a primit deja două șanse importante din partea antrenorului, fiind titularizat cu Groningen și Telestar, însă de fiecare dată a fost înlocuit în startul reprizei secunde. Și, chiar dacă nu a contribuit cu vreun gol sau cu vreo pasă decisivă, Dennis Man le-a atras privirile olandezilor prin intermediul calităților sale. În acest context, jurnalinștii de la <span>MSN.com/nl</span> par să fie convinși de ideea că Dennis Man se va impune, mai devreme sau mai târziu, în tricoul celor de la PSV Eindhoven.</p>
<p>„După plecarea lui Johan Bakayoko, PSV căuta un nou extrem dreapta. Este de înțeles că Dennis Man (26 de ani) a intrat în vizor. Până la urmă, suprapunerea calităților cu Bakayoko este semnificativă. O analiză a unui jucător de picior stâng, cu la fel de multe puncte forte clare cât și semne de întrebare. Dennis Man este un specialist. Pune-l pe internaționalul român cu 35 de selecții în banda dreaptă și știi exact ce primești: dribling și viteză. Din plin pe ambele. Modul în care Man își valorifică aceste calități pare să se potrivească bine cu stilul de joc al lui Peter Bosz”, au remarcat jurnaliștii olandezi de la sursa citată.</p>
<h2><span>În România nu se vorbește cu la fel de mult optimism despre Man</span></h2>
<p>Dacă olandezii cred cu tărie că Dennis Man se va impune la PSV Eindhoven în cele din urmă, în România nu se privește cu la fel de mult optimism situația mijlocașului.</p>
<p><span>Dennis Man a fost numit „varză” de fostul internațional Marcel Răducanu</span>, după ce a ratat o ocazie importantă în debutul partidei Cipru – România 2-2.</p>
<p>De asemenea, <span>selecționerul Mircea Lucescu l-a pus și el la zid pe Dennis Man</span> și a transmis că acestuia îi va fi greu să se ridice la nivelul standardelor de la PSV.</p>
<p>„Poate ar fi trebuit să fiu mai puțin sentimental și să iau decizii mai conforme cu momentul de față din fotbalul românesc. Man, dacă nu se adaptează puțin și la un fotbal mai agresiv decât a fost el obișnuit, îi va fi greu și la Eindhoven. N-a interpretat situația de 1 contra 1. El trebuia să facă exact ce a făcut Drăguș la gol, să dribleze portarul, să între pe piciorul stâng în interior, să deschidă unghiul și să bage mingea în poarta goală. S-a grăbit, s-a precipitat, a dat în portar… Nu a dus acțiunea până la capăt. E un moment mai dificil pentru el după Parma. E un tip mai introvertit și greu se adaptează unei situații noi. Se vede în modul lui de a fi. Asta spun, îmi reproșez starea mea sentimentală la acest joc”, Mircea Lucescu, la <span>Fanatik</span>, despre evoluția lui Man din partida cu Cipru.</p>
<p>Dennis Man a jucat 74 de minute în amicalul România – Canada 0-3 și 80 de minute în partida Cipru – România 2-2, din preliminariile Cupei Mondiale 2026.</p>

]]></description>
    </item>
    <item>
      <title>Triplu campion în Ghencea după 1990, dezvăluire incredibilă în războiul FCSB – Steaua: „Ambele echipe sunt pentru mine Steaua. Țin cu amândouă”. EXCLUSIV</title>
      <link>https://www.prosport.ro/fotbal-intern/nationala/triplu-campion-in-ghencea-dupa-1990-dezvaluire-incredibila-in-razboiul-fcsb-steaua-ambele-echipe-sunt-pentru-mine-steaua-tin-cu-amandoua-exclusiv-20271080</link>
      <description><![CDATA[<img src="https://www.prosport.ro//wp-content/uploads/2025/08/„Un-afacerist-foarte-puternic-va-veni-la-Steaua-si-FCSB-o-sa-dispara.-De-ce-nu-e-lasata-de-fapt-echipa-Armatei-sa-joace-in-Superliga.webp"/><br/><p>Ilie Stan s-a încoronat campion în trei rânduri cu Steaua (1992, 1993 și 1994), avându-i alături pe fotbaliști precum Ilie Dumitrescu, Basarab Panduru, Adrian Ilie și Laurențiu Roșu.</p>
<p>E cunoscut drept unul dintre cei mai iubiți steliști din acea perioadă, el făcând parte și din lotul lărgit al echipei înainte de 1990. A antrenat o scurtă perioadă și Steaua lui Gigi Becali, sezonul 2011-2012.</p>
<h2><span>Ilie Stan s-a pronunțat în războiul FCSB – Steaua! Ține cu ambele echipe pentru că amândouă sunt Steaua</span></h2>
<p>Are în palmares 6 titluri de campion (3 după Revoluția din 1989), 3 Cupe şi 2 Supercupe, fiind unul dintre cei mai titrați fotbaliști „militari”.</p>
<p>„La Buzău, ți-am zis, acolo am crescut, acolo am copilărit, acolo am intrat în fotbal mare, cum să spun eu, eu sunt stelist, deci Steaua. O singură echipă există pentru mine e Steaua.</p>
<p>Ambele echipe sunt pentru mine e Steaua. Țin cu amândouă. Corect, corect.</p>
<p>Nu cred că va fi un FCSB -Steaua în prima ligă. Nu cred. Eu aș vrea, mi-aș dori lucrul ăsta, da. Este greu. Nu știu. E greu să… Dar ar fi fantastic. Ar veni multă lume la meci.</p>
<p>Citeam acum de o echipă din Cipru, care este și surpriza grupelor Champions League. Pafos. Care acolo, în zonă, la ei acolo în zonă erau 3-4 echipe și le-au desființat pe toate și a rămas una singură.</p>
<p>Și din toate au fost o singură echipă. Și uite unde au ajuns. Nu? Așa și Steaua. Cum mi-aș dori, mi-aș dori, de exemplu, Craiova să fie același chestie. Cum îmi doream ani în urmă când era Petrolul cu Astra. Dar să fie o singură echipă.</p>
<p>Și la Buzău mi-aș dori să fie o singură echipă. Metalul și Gloria Buzău să fie o singură echipă. Da, s-au… Cum s-au dizolvat.</p>
<ul>
<li>UN INTERVIU AMPLU DE 45 MINUTE CU ILIE STAN PUTEȚI VIZIONA MAI JOS </li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/IfhFew_ckEQ?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Ilie Stan, dezvăluiri despre viața de antrenor șomer. Cum vede ruptura FCSB - Steaua" width="500"></iframe></div>
<h2><span>„Nu există satisfacție mai mare ca echipa națională”</span></h2>
<p>(Echipa națională ce înseamnă pentru tine?) Înseamnă ca pentru fiecare român. Înseamnă totul. Mai ales…</p>
<p>Nu numai când o vezi. Ai trăit acele momente când ți-a cântat timpul și ai fost pe teren și ai jucat din echipa națională, atât să ajungi la echipa națională numai să îmbraci acel tricou de antrenament, dar mai ales să-ți cânte imnul.</p>
<p>Nu există satisfacție mai mare ca echipa națională, ca momentul când ești în echipa națională, ca jucător și ca antrenor. Pentru că eu am și fost antrenor secundă la echipa națională cu Iordănescu”, a încheiat Ilie Stan.</p>
<p>Ilie Stan s-a retras din activitate în 2000. A antrenat ca principal pe Al Seeb (Oman), Al-Hamriyah (Emirate). Kazma (Kuwait), Al – Taraji (Arabia Saudită), UTA, FCM Tîrgovişte, Gloria Buzău, Dunărea Giurgiu, Victoria Brăneşti (cu care a promovat în prima ligă), FCM Târgovişte, Concordia Chiajna, FC Vaslui, Târgu-Mureş şi CS Mioveni, fiind secund la grupările Al Ain (Emiratele Arabe Unite), Al Shabab (Emiratele Arabe Unite), Al Ittihad (Arabia Saudită), dar şi la echipa naţională a României.</p>

]]></description>
    </item>
    <item>
      <title>România are adversari de top în Liga Națiunilor. E în urna 3 și grupa va fi grea</title>
      <link>https://www.prosport.ro/fotbal-intern/romania-are-adversari-de-top-in-liga-natiunilor-e-in-urna-3-si-grupa-va-fi-grea-20271596</link>
      <description><![CDATA[<img src="https://www.prosport.ro//wp-content/uploads/2025/09/Romania-are-adversari-de-top-in-Liga-Natiunilor-1400x1050.jpg"/><br/><p>România va avea adversari de top în Liga Națiunilor și are toate șansele să prindă o grupă complicată, după ce Mircea Lucescu a promovat naționala în Liga B.</p>
<p>La București pot veni formații extrem de puternice, precum Elveția și Suedia lui Isak, iar Kosovo, aflată în ascensiune, ar putea și ea să se întoarcă în România pentru un duel cu tricolorii pregătiți încă de Mircea Lucescu. La prima vedere, Ucraina și Israel ar fi adversari pe care tricolorii pot să-i bată, la fel ca Macedonia de Nord ori Irlanda de Nord.</p>
<h2><span>România, în Liga B! Urnele pentru tragerea la sorți a grupelor din Nations League</span></h2>
<p>Naționala României a fost repartizată în urna a treia, alături de Slovenia, Georgia și Irlanda. Prin urmare, tricolorii nu pot întâlni aceste reprezentative din Liga B.</p>
<ul>
<li>Urna 1: Scoția, Ungaria, Polonia, Israel</li>
<li>Urna 2: Elveția, Bosnia și Herțegovina, Austria, Ucraina</li>
<li>Urna 3: Slovenia, Georgia, Irlanda, România</li>
<li>Urna 4: Suedia, Macedonia de Nord, Irlanda de Nord, Kosovo</li>
</ul>
<h2><span>Când se vor juca meciurile din Nations League</span></h2>
<p>Cu gândul la preliminariile Campionatului Mondial, jucătorii naționalei României mai au de așteptat până la debutul unui nou sezon de Nations League. Competiție care ne-a adus în situația să fim siguri de un loc la baraj, în ciuda unui parcurs modest în ultima perioadă, care a culminat cu o remiză neașteptată în Cipru, scor 2-2.</p>
<p>Meciurile din Nations League vor avea loc anul viitor, mai precis între 21 septembrie și 17 noiembrie.</p>
<p>Apoi, semifinalele și finala vor avea loc în vara anului 2027, iar bătălia pentru trofeu se anunță iar una pe muchie de cuțit.</p>
<h2><span>Ce sume oferă UEFA pentru câștigătoarele de grupă din Nations League, în funcție de ierarhie</span></h2>
<p><span>Participarea în Nations League ar putea să aducă Federației Române de Fotbal </span>peste un milion de euro, în cazul puțin probabil în care naționala noastră ar câștiga grupa din Liga B în care va fi repartizată.</p>
<p>În schimb, câștigătoarele de grupă din Liga A se vor alege cu peste două milioane de euro din partea celor de la UEFA.</p>
<p>Echipele care câștigă Liga D se aleg cu mai puțin de 800.000 de euro.</p>
<p>Liga A – 2,25 milioane de euro<br/>
Liga B – 1,5 milioane de euro<br/>
Liga C – 1,1 milioane de euro<br/>
Liga D – 750.000 de euro</p>
<p>Deocamdată, naționala României se pregătește pentru două meciuri extrem de dificile pe acest final de an. Astfel, tricolorii vor juca la București cu Austria și vor merge în Bosnia, pentru duelu cu reprezentativa lui Edin Dzeko.</p>

]]></description>
    </item>
    <item>
      <title>Anunț de la FIFA! Fotbalistul poate juca de acum pentru România</title>
      <link>https://www.prosport.ro/fotbal-intern/nationala/anunt-de-la-fifa-fotbalistul-poate-juca-de-acum-pentru-romania-20271523</link>
      <description><![CDATA[<img src="https://www.prosport.ro//wp-content/uploads/2025/09/Anunt-de-la-FIFA-Fotbalistul-poate-juca-de-acum-pentru-Romania-.webp"/><br/><p>Pe 2 septembrie 2025, FIFA a comunicat, prin intermediul unui anunț oficial, că fotbalistul Lisav Naif Eissat (20 de ani), născut la Haifa, în Israel, poate juca pentru România.</p>
<p>Lisav Naif Eissat este de meserie fundaș central, însă la nevoie poate juca și în flancul stâng al defensivei. El e legitimat la Maccabi Haifa și a trecut prin toate reprezentativele de tineret ale israelienilor.</p>
<h2><span>Fundașul Lisav Naif Eissat poate fi convocat la naționala României. FIFA a dat confirmarea</span></h2>
<p>Naționala de fotbal a României a avut parte de două partide dificile în luna septembrie, la capătul cărora a încasat nu mai puțin de cinci goluri.</p>
<p><span>Primul duel a fost unul amical, România – Canada 0-3</span>, iar nord-americanii s-au dezlănțuit chiar pe Arena Națională din București.</p>
<p><span>A urmat apoi partida Cipru – România 2-2, din preliminariile Cupei Mondiale 2026</span>, care le-a anulat „tricolorilor” șansa de a mai merge la turneul final pe traseul calificărilor. Biletul pentru SUA, Mexic și Canada încă poate fi obținut, doar că prin intermediul barajului din Liga Națiunilor, care ar putea fi unul infernal.</p>
<p>Defensiva echipei naționale a suferit la acțiunea din septembrie, însă de acum înainte, selecționerul ar putea opta și pentru serviciile unui fundaș de perspectivă din Israel. Este vorba despre Lisav Naif Eissat, în vârstă de doar 20 de ani, care are și origini românești, datorită mamei.</p>
<p>El a jucat pentru reprezentativele U15, U18, U19 și U21 ale Israelului, însă conform <span>FIFA.com</span>, Lisav Naif Eissat își dorește să îmbrace tricoul României la nivel de seniori și dorința i-a fost acceptată. Așadar, pe 2 septembrie 2025, cererea pentru schimbarea federației i-a fost aprobată și talentatul apărător este eligibil pentru convocarea la naționala României.</p>
<h2><span>A fost urmărit din interiorul FRF</span></h2>
<p>Cel mai probabil, până să facă pasul la prima reprezentativă a României, Lisav Naif Eissat va fi convocat la U21, pentru preliminariile Campionatului European din 2027.</p>
<p>Așa cum am precizat deja, Lisav Naif Eissat este la bază fundaș central și a bifat deja 5 apariții pentru echipa mare a celor de la Maccabi Haifa. El a fost titular în dublele cu Torpedo BelAZ și Rakow, din preliminariile Conference League, dar și în campionat, împotriva echipei Maccabi Bnei Reineh.</p>
<p>„Din punctul meu de vedere este un jucător foarte interesant. De prima dată când am văzut un meci întreg de-ale lui, mi-am dat seama că este un jucător de calitate, nu știu la nivelul actelor care sunt procedurile. Dorința e a lui, am vorbit personal cu el, își dorește, dar e în Israel, nu va fi o misiune foarte ușoară pentru el dacă va accepta să vină la noi. Mai sunt detalii de încheiat, dar din punctul meu de vedere este un jucător de naționala mare”, a declarat Marius Niculae, manager sportiv al loturilor naționale de tineret și juniori din cadrul FRF, potrivit <span>Digi Sport</span>.</p>
<p>Conform site-ului de specialitate Transfermarkt, Lisav Naif Eissat are o înălțime de 1.87 metri și este evaluat la 300 de mii de euro.</p>

]]></description>
    </item>
    <item>
      <title>Cât lipsește Andrei Borza. Anunțul lui Victor Angelescu</title>
      <link>https://www.prosport.ro/fotbal-intern/superliga/cat-lipseste-andrei-borza-anuntul-lui-victor-angelescu-20271469</link>
      <description><![CDATA[<img src="https://www.prosport.ro//wp-content/uploads/2025/09/Cat-lipseste-Andrei-Borza.-Anuntul-lui-Victor-Angelescu-.webp"/><br/><p>Victor Angelescu (41 de ani), acționar minoritar la clubul de fotbal Rapid București, a anunțat cât lipsește Andrei Borza (19) după accidentarea pe care a suferit-o la echipa națională.</p>
<p>Talentatul fundaș stânga a fost convocat în premieră la prima reprezentativă, însă nu a bifat niciun minut, deoarece „s-a rupt” la antrenamente.</p>
<h2><span>„Stă 4-5 săptămâni”. Verdictul pe care medicii i l-au dat lui Andrei Borza, dezvăluit de Victor Angelescu</span></h2>
<p><span>Andrei Borza s-a aflat pe lista selecționerului Mircea Lucescu pentru meciurile din luna septembrie, cu Canada și Cipru, dar s-a accidentat</span> la antrenamente și a ratat ambele partide.</p>
<p>Ulterior s-a aflat că problemele medicale ale talentatului fundaș stânga au apărut și din cauza unuia dintre preparatorii fizici de la echipa națională, motiv pentru care <span>în spațiul public au apărut câteva reacții dure</span>.</p>
<p>Însă, timpul nu mai poate fi dat înapoi, iar Rapid București trebuie să se împace cu ideea că și-a pierdut principala variantă de U21 pentru meciurile din Superliga. Și conform informațiilor puse la dispoziție de acționarul minoritar Victor Angelescu, Borza nu va lipsi o etapă, două, ci mai mult. Concret, el ar putea revenit pe teren în a doua jumătate a lunii octombrie, când e programat derby-ul Dinamo – Rapid.</p>
<p>„Borza, teoretic, stă 4-5 săptămâni”, a declarat Victor Angelescu, la <span>Digi Sport</span>.</p>
<h2><span>Ratează și următoarea acțiune a echipei naționale</span></h2>
<p>Așadar, Andrei Borza va rata și următoarea acțiune a echipei naționale. Pe 9 octombrie, „tricolorii” vor primi la București vizita reprezentativei Moldovei, într-o partidă de pregătire. Ulterior, pe 12 octombrie, tot în Capitală va veni și selecționata Austriei, de data aceasta pentru o confruntare oficială, din preliminariile Cupei Mondiale. La acest duel, Mircea Lucescu nu îl va putea utiliza pe Nicușor Bancu, suspendat, astfel că Borza ar fi reprezentat o variantă foarte bună pentru postul de fundaș stânga. Din păcate, așa cum a sugerat Victor Angelescu, apărătorul nu va fi recuperat în timp util.</p>
<p>Cât despre meciurile de la echipa de club, Andrei Borza va rata, cel mai probabil, partidele cu FC Hermannstadt, Petrolul Ploiești și Farul Constanța din următoarele trei etape.</p>
<p>Dacă totul decurge conform planului de recuperare, el ar putea reveni în intervalul 17-20 octombrie, când în etapa cu numărul 13 a campionatului este programat derby-ul Dinamo – Rapid.</p>
<p>În actuala stagiune de Superliga, Andrei Borza a jucat 8 meciuri pentru Rapid, în care a contribuit, printre altele, cu două pase decisive.</p>
<p>Potrivit site-ului de specialitate Transfermarkt, cota de piață a fotbalistului din Giulești este de două milioane de euro.</p>

]]></description>
    </item>
  </channel>
</rss>
