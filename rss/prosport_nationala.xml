<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu îl cheamă la naționala României, dar îl desconsideră pe față pe atacant: „Dacă nu am pe cine să chem, îl iau pe el. Vorbesc de al treilea, nu de titulari”</title>
      <link>https://www.prosport.ro/campionatul-mondial-2026/mircea-lucescu-il-cheama-la-nationala-romaniei-dar-il-desconsidera-pe-fata-pe-atacant-daca-nu-am-pe-cine-sa-chem-il-iau-pe-el-vorbesc-de-al-treilea-nu-de-titulari-20176547</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-il-cheama-la-nationala-Romaniei-dar-il-desconsidera-pe-fata-pe-atacant-1400x804.jpg"/><br/><p>Selecționerul Mircea Lucescu a anunțat stranierii pentru dubla cu Austria și Cipru și a recunoscut că a chemat un jucător, pentru că nu are variante.</p>
<p>Naționala României va juca, pe 7 și 10 iunie, cu Austria și Cipru în preliminariile pentru Campionatul Mondial care va avea loc în 2026.</p>
<h2><span>Unul dintre atacanții convocați pentru meciurile cu Austria și Cipru este desconsiderat chiar de către Mircea Lucescu</span></h2>
<p>Unul dintre <span>jucătorii care au primit telegrame de convocare</span> este atacantul George Pușcaș. „Tricolorul” este legitimat la echipa turcă Bodrum, aflată pe locul 16, retrogradabil, cu 36 de puncte înaintea ultimelor două etape, în care va întâlni Kayserispor și Beșiktaș.</p>
<p>„Stați puțin, dar nu e vorba de convocare acolo. Băi, lumea n-a înțeles nimic din toate astea! Acolo e lotul lărgit! Absolut toți jucătorii noștri care activează în străinătate și care joacă sau sunt prezenți la echipele respective sunt pe listă.</p>
<p>În condițiile în care n-am trei jucători, sigur că trebuie să-l chem pe Pușcaș! Nu am alt jucător în campionatul României, vârf de atac… Vorbesc de al treilea jucător, nu de titulari. E și Bîrligea, Louis Munteanu, Drăguș…”, a spus Mircea Lucescu, potrivit <span>gsp.ro</span>.</p>
<p>Selecționerul urmează să se decidă cât de curând și asupra fotbaliștilor din campionatul intern pe care se va baza, dar a dat de înțeles că nu vor lipsi din lot atacantul Louis Munteanu și mijlocașul <span>Vlad Chiricheș, care va reveni la națională după 3 ani</span>.</p>
<h2><span>FCSB va avea cei mai mulți jucători la echipa națională</span></h2>
<p>Campionatul Mondial de anul viitor va fi organizat de Statele Unite ale Americii, Canada și Mexic. Pentru prima dată în istorie, la competiție vor lua parte 48 de echipe.</p>
<p>„Eu trebuie să gândesc foarte serios să schimb ceva pentru că m-am bazat foarte mult pe un grup de jucători extrem de omogen. Jucători care au avut o evoluție constant bună și spre bună în preliminariile europene, în Campionatul European, în Liga Națiunilor și în care nu poți să faci niște schimbări.</p>
<p>O echipă națională nu o poți construi de la o zi la alta. Sunt alte aspecte dincolo de ritmul prezenței lor într-o competiție.</p>
<p>Dorința lor de a veni, capacitatea fizică pe care și-o pun la punct în această perioadă foarte scurtă. Valoarea lor, cu siguranță. Sigur că pentru acest meci eu trebuie să țin cont să construiesc o echipă în funcție de randamentul lor.</p>
<p>Voi face lotul de jucători pe realizările pe care le-a avut Steaua (n.r. – FCSB) în această perioadă. Steaua va participa cu cei mai mulți jucători la echipa națională, având în vedere starea lor de pregătire, pentru că au jucat foarte bine în ultimele meciuri. Excelent! Pot să vorbesc de entuziasmul pe care îl au în momentul ăsta. Își doresc foarte mult să vină și la echipa națională”, a spus Lucescu.</p>
<p>Lista „stranierilor” care au primit telegrame de convocare</p>
<ul>
<li>PORTARI: Florin Niță, Horațiu Moldovan, Ionuț Radu</li>
<li>FUNDAȘI: Andrei Rațiu, Deian Sorescu, Virgil Ghiță, Adrian Rus, Andrei Burcă, Ionuț Nedelcearu</li>
<li>MIJLOCAȘI: Marius Marin, Răzvan Marin, Nicolae Stanciu, Vlad Dragomir, Dennis Man, Olimpiu Moruțan, Valentin Mihăilă, Florinel Coman</li>
<li>ATACANȚI: Denis Drăguș, George Pușcaș</li>
</ul>

]]></description>
    </item>
    <item>
      <title>Mircea Lucescu a luat decizia. Când va demisiona selecționerul României: „Atunci voi lăsa pe altul”</title>
      <link>https://www.prosport.ro/fotbal-intern/nationala/mircea-lucescu-a-luat-decizia-cand-va-demisiona-selectionerul-romaniei-atunci-voi-lasa-pe-altul-20176314</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-luat-decizia.-Cand-va-demisiona-selectionerul-Romaniei-„Atunci-voi-lasa-pe-altul22.jpg"/><br/><p>Mircea Lucescu (79 de ani) a vorbit cât se poate de deschis despre plecarea sa de la echipa națională și a dezvăluit momentul când va demisiona.</p>
<p>„Il Luce”, cel mai titrat antrenor român din toate timpurile, a revenit pe banca primei reprezentative în august 2024, după nu mai puțin de 38 de ani.</p>
<h2><span>Dacă ratează calificarea la Mondial din preliminarii, Mircea Lucescu va demisiona! Barajul din martie 2026 va deveni responsabilitatea altui selecționer</span></h2>
<p>În august 2024, <span>Mircea Lucescu e revenit la echipa națională a României</span> după o pauză de 38 de ani și încă din primul moment obiectivul său a fost clar: calificarea la Campionatul Mondial din 2026, care va fi găzduit în Statele Unite ale Americii, Mexic și Canada.</p>
<p>Drept dovadă, contractul selecționerului cu Federația Română de Fotbal a fost semnat până la data de 31 iulie 2026, adică după încheierea turneului final.</p>
<p>Cu toate acestea, „Il Luce” a avut prilejul de a-i vedea pe fotbaliști la treabă cu ocazia Ligii Națiunilor, iar echipa a făcut o figură frumoasă. Sub comanda legendarului tehnician, „tricolorii” au înregistrat victorii pe linie și au promovat în Liga B valorică. Iar mulțumită acestui parcurs, naționala și-a mai asigurat o variantă de rezervă prin care poate ajunge la Mondial, în eventualitatea în care eșuează în preliminarii. Este vorba despre barajul pentru World Cup care va avea loc, în martie 2026, pe ruta Ligii Națiunilor.</p>
<p>În preliminariile Cupei Mondiale, chiar la debut, <span>Mircea Lucescu a încasat prima înfrângere de la revenirea pe banca echipei naționale, 0-1 cu Bosnia Herțegovina</span>. „Tricolorii” au spulberat-o apoi pe San Marino, 5-1, însă bătaia primită de la bosniaci atârnă greu în lupta pentru obținerea calificării.</p>
<p>Întrebat fiind dacă s-a gândit să plece de la echipa națională până acum, Mircea Lucescu a negat și a spus că va lua o decizie în acest sens abia după finalul preliminariilor. Iar dacă România nu va obține calificarea, atunci barajul din martie 2026 s-ar putea disputa cu alt selecționer pe bancă:</p>
<blockquote><p>Nu m-am gândit. Dar s-ar fi putut întâmpla având astfel de lucruri (n.r. – controverse și critici). Plus că trebuia să mă operez. Dar cum pot să las echipa națională în condițiile astea? N-o pot lăsa, am o obligație și încerc să… Nu e vorba de orgoliu, ăsta n-are ce să caute în profesia noastră. Orgoliul te mănâncă. Nici ambiție. La mine nu mai există ambiție. Dacă era asta, atunci spuneam «Gata, am terminat, am arătat că pot să fac orice și gata». (n.r. – Despre obținerea calificării la Mondial) Da, e cu totul altceva, dar pentru mine obiectivul este să fac echipa asta să joace mai bine decât a jucat. Asta-i toată problema. Că nu m-am simțit bine în tribună când vedeam că adversarii aveau șapte, opt ocazii de gol. Acum, Bosnia – și Bosnia are jucători foarte buni, care joacă titulari în echipele unde sunt – a ajuns să tragă o singură dată la poartă. Jucând, nu apărându-ne! Nu făcând 20 de pase lungi la întâmplare. În momentul în care voi simți că nu pot să duc echipa mai departe, mă opresc. Las pe altul pentru că mai avem o șansă: barajul”, a declarat Mircea Lucescu, citat de <span>Golazo.ro</span>.</p></blockquote>
<h2><span>Barajul nu va fi tocmai accesibil</span></h2>
<p>Dacă va ajunge la barajul pentru World Cup de pe ruta Ligii Națiunilor, „tricolorii” vor fi repartizați în urna a patra la tragerea la sorți. Astfel, încă din semifinala barajului, fotbaliștii naționalei vor da peste echipe din prima urnă, care vor fi reprezentate de cele mai bune naționale care au terminat pe locul secund în preliminarii.</p>
<p>Totodată, semifinala barajului se va juca într-o singură manșă, pe terenul echipei mai bine cotate. Așadar, „tricolorii” vor avea o nouă piedică.</p>
<p>În ciuda celor menționate, Mircea Lucescu spune că barajul este „un câștig foarte mare”, deoarece vine ca o șansă în plus pentru jucătorii săi.</p>
<blockquote><p>Da, barajul, care e un câștig foarte mare”, a completat Mircea Lucescu.</p></blockquote>
<p>Pe 7 iunie 2025, România va evolua în deplasare cu Austria, în preliminariile World Cup 2026. Doar 3 zile mai târziu, pe 10 iunie, „tricolorii” vor întâlni Cipru, la București.</p>

]]></description>
    </item>
    <item>
      <title>UEFA a făcut anunțul despre EURO 2028 şi România e direct afectată</title>
      <link>https://www.prosport.ro/fotbal-intern/nationala/uefa-a-facut-anuntul-despre-euro-2028-si-romania-e-direct-afectata-20176583</link>
      <description><![CDATA[<img src="https://www.prosport.ro/wp-content/uploads/2025/05/UEFA-a-facut-anuntul-despre-EURO-2028-si-Romania-e-direct-afectata-1400x778.jpg"/><br/><p>În cursul zilei de miercuri, 21 mai, UEFA a stabilit formatul preliminariilor EURO 2028. Vor fi în total 12 grupe, din care vor face parte patru sau cinci selecționate.</p>
<p>De această dată, turneul final nu se va desfășura într-o singură țară, ci în patru: <span>Anglia, Scoția, Țara Galilor și Irlanda</span>. Toate vor lupta pentru calificare, în grupe diferite.</p>
<p>Rămâne de văzut dacă naționala României va reuși să-și asigure din nou participarea, după ediția din 2024, găzduită de Germania. Atunci a ocupat prima poziție într-o grupă cu Belgia, Slovacia și Ucraina, fiind învinsă în optimi de Olanda.</p>
<h2><span>A fost stabilit formatul calificărilor pentru EURO 2028</span></h2>
<p>Membrii Comitetului Executiv al UEFA au decis ca în preliminariile EURO 2028 să fie 12 grupe, iar câștigătoarele să meargă direct la turneul final, împreună cu 8 dintre ocupantele pozițiilor secunde. Acestea din urmă se vor stabili în funcție de cea mai bună linie de clasament.</p>
<p>Gazdele vor avea la dispoziție două locuri care asigură prezența la competiția din 2028, acordate respectând același criteriu. De asemenea, cele 4 selecționate de pe locul secund care nu și-au asigurat direct prezența vor merge la baraj, alături de câștigătoarele de grupă din Liga Națiunilor – ediția 2026-2027 – cu cea mai bună linie de clasament.</p>
<p>Numărul echipelor din Liga Națiunilor care vor ajunge la baraj diferă în funcție de cel al țărilor gazdă. Forul european a luat în calcul următoarele trei scenarii:</p>
<ul>
<li>Ambele locuri rezervate țărilor gazdă sunt ocupate: 8 echipe se vor duela pentru ultimele două locuri la EURO 2028, în semifinale și finale într-o singură manșă;</li>
<li>Un singur loc rezervat țărilor gazdă este ocupat: 12 echipe se vor duela pentru ultimele trei locuri la EURO 2028, în semifinale și finale într-o singură manșă;</li>
<li>Niciunul din locurile rezervate țărilor gazdă nu este ocupat: 8 echipe se vor duela pentru ultimele patru locuri la EURO 2028, în întâlniri disputate tur-retur.</li>
</ul>
<p>Trebuie spus că meciurile de la EURO 2028 se vor disputa pe nouă arene din cele patru țări gazdă. Programul va fi dat publicității în toamna anului 2025.</p>
<h2><span>Mircea Lucescu speră să ducă România la Mondial</span></h2>
<p>Până în 2028, România luptă sub comanda lui Mircea Lucescu pentru<span> calificarea la Campionatul Mondial din 2026</span>. Următoarele două partide – cu Australia și Cipru – sunt programate pe 7, respectiv 10 iunie.</p>
<blockquote><p>„La ultimul meci, adversarii au ajuns să tragă de două ori la poartă, nu de 15 sau de 18 ori! Eu dacă nu plec de la nivelul ăsta și rămân doar pe starea lor emoțională, care se poate schimba de la un moment la altul, în funcție de accidentări sau de alte lucruri…</p>
<p> </p>
<p>Nu pot să rămân aici, trebuie să pun la punct un tip de joc care să-mi dea posibilitate să controlăm meciurile. Asta dă încredere și jucătorilor, și suporterilor”, a declarat selecționerul pentru <span>golazo.ro</span>.</p></blockquote>

]]></description>
    </item>
    <item>
      <title>Nicușor Dan a numit cel mai mare fotbalist român din toate timpurile și nu e Gică Hagi: „El e, fără discuție!”</title>
      <link>https://www.prosport.ro/diverse/nicusor-dan-a-numit-cel-mai-mare-fotbalist-roman-din-toate-timpurile-si-nu-e-gica-hagi-el-e-fara-discutie-20176286</link>
      <description><![CDATA[<img src="https://www.prosport.ro/wp-content/uploads/2025/05/Nicusor-Dan-a-numit-cel-mai-mare-fotbalist-roman-din-toate-timpurile-si-nu-e-Gica-Hagi-„El-e-fara-discutie.jpg"/><br/><p>Nicușor Dan (55 de ani), câștigătorul alegerilor prezidențiale din mai 2025, a fost pus în postura de a numi cel mai mare fotbalist român din toate timpurile.</p>
<p>Actualul șef de stat a surprins și nu a rostit numele lui Gică Hagi (60), liderul „Generației de Aur” și locul 4 din clasamentul pentru Balonul de Aur 1994.</p>
<h2><span>În disputa Gică Hagi vs. Gicu Dobrin, Nicușor Dan se plasează în a doua tabără. Ce a spus președintele României</span></h2>
<p><span>Nicușor Dan este noul președinte al României</span>, după ce la data de 18 mai 2025 a izbutit să câștige turul 2 al alegerilor, cu un avans de aproape 1.000.000 de voturi față de contracandidatul George Simion.</p>
<p>Actualul șef de stat este și un urmăritor al sportului, fiind cunoscute legăturile pe care le-a avut cu CSM București pe parcursul mandatelor sale de primar general al Capitalei, iar într-un interviu pe care l-a acordat în urmă cu mai multe săptămâni, a fost pus în postura de a răspunde la o întrebare celebră atunci când vine vorba de fotbal.</p>
<p>Concret, moderatoarea unei emisiuni de la postul de televiziune <span>Antena 1</span> l-a pus să numească <span>cel mai mare fotbalist român din istorie, fiind celebră aici disputa dintre Gică Hagi și Gicu Dobrin</span>. De asemenea, de multe ori, alături cei doi fotbaliști menționați este pomenit și Ilie Balaci, legenda celor de la Universitatea Craiova.</p>
<p>Părerile sunt foarte împărțite în privința celor trei și până acum niciun sondaj clar de opinie nu a putut stabili cine dintre Gică Hagi, Gicu Dobrin și Ilie Balaci a fost cel mai bun fotbalist român din istorie.</p>
<p>Însă, la auzul întrebării menționate mai sus, Nicușor Dan a răspuns fără să stea pe gânduri și a avut o opinie tranșantă:</p>
<blockquote><p>Din istorie? Fără discuție Nicolae Dobrin”, a declarat Nicușor Dan, la Antena 1.</p></blockquote>
<h2><span>Gicu Dobrin a fost declarat de trei ori cel mai bun fotbalist român</span></h2>
<p>Gicu Dobrin a jucat la Dinamo Pitești (1962-1967), FC Argeş (1967-1980 şi 1982-1983) și CS Târgovişte (1981-1982). În total, el a adunat la nivelul primei Ligi din România peste 400 de meciuri, în care a contribuit cu mai mult de 100 de goluri.</p>
<p>Legenda celor de la FC Argeș a izbutit să câștige de două ori titlul de campion al României, în 1972 și 1979, de fiecare dată cu gruparea din Trivale.</p>
<p>Pe plan personal, Gicu Dobrin s-a putut mândri cu faptul că a fost declarat de trei ori cel mai bun fotbalist român, în 1966, 1967 și 1971.</p>
<p>S-a vehiculat că în anii săi de glorie, ’70, <span>Gicu Dobrin a intrat pe radarul marii Real Madrid</span>, iar legendarul Santiago Bernabeu ar fi demarat negocierile cu Nicolae Ceaușescu pentru un transfer. Deși s-a zvonit că a propus suma de 4.000.000 de dolari, colosală pentru acele vremuri, plus o instalație de nocturnă pentru stadioanele din România, liderului sistemului comunist a refuzat oferta. Este bine cunoscut faptul că în dictatura lui Nicolae Ceaușescu, șeful de stat a încercat mereu să țină cu forța în țară mai toate gloriile sportului.</p>
<blockquote><p>Jucătorul pe care l-am iubit și căruia îi voi purta o stimă deosebită este Gicu Dobrin. Datorită lui am devenit un antrenor respectat, datorită lui eu și FC Argeș am fost campioni. A fost un jucător fenomen”, Florin Halagian, considerat unul dintre cei mai valoroși antrenori români din toate timpurile, despre Gicu Dobrin.</p></blockquote>

]]></description>
    </item>
    <item>
      <title>Îl mai ții minte pe Enes Sali, puștiul plecat ca o mare vedetă de la Gică Hagi în SUA? Acum e în Arabia Saudită și a reușit să înscrie și să dea un assist pentru Al-Riyadh</title>
      <link>https://www.prosport.ro/fotbal-intern/nationala/il-mai-tii-minte-pe-enes-sali-pustiul-plecat-ca-o-mare-vedeta-de-la-gica-hagi-in-sua-acum-e-in-arabia-saudita-si-a-reusit-sa-inscrie-si-sa-dea-un-assist-pentru-al-riyadh-20176220</link>
      <description><![CDATA[<img src="https://www.prosport.ro/wp-content/uploads/2025/05/Il-mai-tii-minte-pe-Enes-Sali-pustiul-plecat-ca-o-mare-vedeta-de-la-Gica-Hagi-in-SUA-Acum-e-in-Arabia-Saudita-si-a-reusit-sa-inscrie-si-sa-dea-un-assist-pentru-Al-Riyadh.jpg"/><br/><p>Enes Sali (19 ani), unul dintre puținii jucători români care au jucat în SUA, a plecat ca o mare vedetă de la echipa lui Hagi, iar în acest sezon a fost împrumutat de FC Dallas la Al-Riyadh.</p>
<p>La Al-Riyadh, Sali a marcat și a oferit un assist la primul său meci ca titular pentru saudiți, în înfrângerea în fața celor de la AL-Taawon, scor 2-3, iar nota primită pentru prestația sa a fost 7,9, potrivit <span>SofaScore</span>.</p>
<p>Cu o cotă de piață de 1,5 milioane de euro, Enes Sali a acumulat 207 minute de joc în cele șapte meciuri disputate pentru saudiții care se află pe locul 9 în campionat.</p>
<h2><span>Enes Sali, gol și assist în Arabia Saudită</span></h2>
<p>Pentru tânărul mijlocaș născut în Canada și <span>„cizelat” la Academia lui Gică Hagi</span>, acesta a fost al șaptelea meci de când a ajuns în Arabia Saudită și are o notă medie de 6,9, „vârful” fiind atins la meciul în care „a spart gheața”, după ce a înscris primul său gol și a avut o pasă decisivă.</p>
<p>Enes Sali a deschis scorul în minutul 34, iar șase minute mai târziu a pasat decisiv pentru 2-0. Adversarii au redus diferența chiar înainte de pauză, după un penalty, ca în minutul 84 să egaleze, iar în prelungiri (90+4) să marcheze golul victoriei.</p>
<p>Înainte de ultima etapă a campionatului Arabiei Saudite, Al-Riyadh se află pe locul 9, cu 38 de puncte (10 victorii, 8 remize și 15 înfrângeri).</p>
<h2><span>Enes Sali, traseu impresionant pentru un jucător tânăr</span></h2>
<p>Enes Sali este născut pe 23 februarie 2006, în Canada, la Toronto, iar debutul în fotbal l-a făcut la echipa Woodbridge, de unde în vara lui 2017 s-a tranferat la echipa de tineret a FC Barcelona, ca un an mai târziu să ajungă la Academia de Fotbal Gică Hagi, la care a evoluat în perioada 2018-2021.</p>
<p>În august 2021, când a avut și prima cotare pe piață (50.000 de euro) a fost tranferat la Farul, iar în ianuarie 2024 a ajuns la FC Dallas, în MLS, reușind să atingă o cotă de piață impresionantă, de 1,5 milioane de euro.</p>
<p>La FC Dallas nu a reușit să marcheze niciun gol, iar în ianuarie 2025 a fost împrumutat echipei din Arabia Sudită.</p>
<p>Enes Sali a jucat în 86 de meciuri, cu 14 goluri și șase pase decisive. De asemenea, Enes Sali este și component al echipei naționale a României, unde a debutat în noiembrie 2021, la vârsta de 15 ani și aproape 9 luni, fiind cel mai tânăr debutant al „tricolorilor”.</p>
<h2><span>Opt români în MLS, de-a lungul timpului</span></h2>
<p>MLS (Major League Soccer) este campionatul de fotbal nord-american, la care participă echipe din SUA (27 de echipe) și Canada (trei echipe).</p>
<p>Primul jucător român care a ajuns în MLS a fost Alex Zotincă (48 de ani), în 2003. În MLS, de-a lungul timpului, au mai jucat Răzvan Cociș (42 de ani), Deian Boldor (30 de ani), Andreas Ivan (30 de ani), Alexandru Mitriță (30 de ani), <span>Alex Mățan (25 de ani),  care de asemenea a trecut prin mâinile lui Hagi</span>, Enes Sali (19 ani) și Ștefan Chirilă (18 ani). Acesta din urmă evoluează din februarie 2025 la echipa FC Cincinnati, unde se află sub contract până în decembrie 2028, și este singurul român din actualul sezon care joacă în competiția nord-americană.</p>

]]></description>
    </item>
  </channel>
</rss>
