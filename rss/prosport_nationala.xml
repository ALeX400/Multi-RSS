<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Miodrag Belodedici sau Gică Popescu? Tamaș a ales cel mai bun fundaș român din istorie: „E numărul 1”</title>
      <link>https://www.prosport.ro/fotbal-intern/nationala/miodrag-belodedici-sau-gica-popescu-tamas-a-ales-cel-mai-bun-fundas-roman-din-istorie-e-numarul-1-20266660</link>
      <description><![CDATA[<img src="https://www.prosport.ro//wp-content/uploads/2025/09/Miodrag-Belodedici-sau-Gica-Popescu-Tamas-a-ales-cel-mai-bun-fundas-roman-din-istorie-„E-numarul-1.webp"/><br/><p>În cadrul unui podcast difuzat în mediul online, lui Gabi Tamaș (41 de ani) i-a fost ridicată la fileu celebra comparație Miodrag Belodedici (61) sau Gică Popescu (57).</p>
<p>Având în vedere că ambii internaționali de legendă au evoluat în compartimentul defensiv, Tamaș a fost îndreptățit să ofere o opinie pertinentă.</p>
<h2><span>Tamaș a ales fără să stea pe gânduri: Miodrag Belodedici, numărul 1, peste Gică Popescu!</span></h2>
<p><span>Gabi Tamaș și Dan Alexa, foști internaționali care recent au făcut spectacol la show-ul televizat Asia Express 2025</span>, au fost invitați în cadrul unui podcast difuzat online și puși să comenteze diverse subiecte, din sport sau din afara acestuia.</p>
<p>Printre altele, cei doi ex-fotbaliști care au evoluat în compartimentul defensiv au fost puși în postura de <span>a da un verdict în celebra comparație Miodrag Belodedici sau Gică Popescu</span>.</p>
<p>Primul care a răspuns a fost Dan Alexa, alegerea lui fiind Gică Popescu, însă ulterior, Gabi Tamaș a intervenit și nu și-a lăsat partenerul să argumenteze. În schimb, fostul stoper din Premier League a explicat scurt și la obiect de ce Gică Popescu, căpitan al Barcelonei în urmă cu decenii, nu poate fi pus pe piedestal peste Miodrag Belodedici:</p>
<p>„Nu, Belo (n.r. – Belodedici). Pentru că tu iei cupele. Poate eu aveam calitate mai mare ca altul, dar el știi ce zice? CV-ul. Belo e numărul 1”, a replicat Gabriel Tamaș, la <span>podcastul lui Mihai Morar</span>.</p>
<p>Gică Popescu a fost căpitanul Barcelonei, iar la Galatasaray a cucerit două trofee foarte importante, anume Cupa UEFA și Supercupa Europei.</p>
<p>De partea cealaltă, din palmaresul lui Miodrag Belodedici, cele mai prețioase trofee sunt cele două Ligi ale Campionilor pe care le-a cucerit cu Steaua București și Steaua Roșie Belgrad. De asemenea, alături de formația din capitala României, Belodedici a câștigat și o Supercupă a Europei.</p>
<h2><span>Cine îi urmează pe cei doi și pe ce loc a fost pus Tamaș de către Dan Alexa</span></h2>
<p>Dan Alexa nu l-a contrazis pe Gabi Tamaș și a trecut mai departe cu clasamentul, din dorința de a completa podiumul. Iar imediat după Miodrag Belodedici și Gică Popescu, în discuție a intervenit numele lui Cristi Chivu, de asemenea câștigător de UEFA Champions League cu Inter Milano, echipă pe care o antrenează în prezent.</p>
<p>Și, în cele din urmă, același Alexa a spus și cine e pe locul 4 în opinia sa. E vorba despre Gabi Tamaș, bunul prieten care i-a fost partener la Asia Express 2025:</p>
<p>„După Belodedici și Popescu, vine Chivu, iar apoi îl pun pe Gabi, imediat”, așa s-a încheiat dialogul dintre Dan Alexa și Gabi Tamaș, din podcastul lui Mihai Morar.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/6bdhZT67Ang?si=-0nAL7pgzpXN1fF6" title="YouTube video player" width="560"></iframe></p>
<p>În ceea ce îl privește pe Tamaș, acesta a cucerit un titlu în România, în 2015, alături de FCSB. Tot cu roș-albaștrii și-a mai adăugat în palmares două Cupe ale Ligii și o Cupă a României. În schimb, la rivala Dinamo a câștigat două Cupe și o Supercupă ale României. Iar în afara țării, Tamaș a cucerit o Cupă și o Supercupă ale Israelului, cu Hapoel Haifa.</p>

]]></description>
    </item>
    <item>
      <title>„Eroare colosală”. Și argentinienii râd de gafa lui Horațiu Moldovan</title>
      <link>https://www.prosport.ro/fotbal-intern/nationala/eroare-colosala-si-argentinienii-rad-de-gafa-lui-horatiu-moldovan-20266791</link>
      <description><![CDATA[<img src="https://www.prosport.ro//wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-1400x787.jpg"/><br/><p>După greșeala impardonabilă din România – Canada (0-3), Horațiu Moldovan i-a făcut pe argentinieni să exclame că a comis o „eroare colosală”.</p>
<p>Ali Ahmed a dublat avantajul echipei sale în minutul 22, reușind să speculeze gafa comisă de portarul român.</p>
<h2><span>Argentinienii râd de gafa lui Horațiu Moldovan: „Eroare colosală”</span></h2>
<p>România a pierdut amicalul cu Canada, chiar înainte de meciul contra selecționatei din Cipru. <span>Lipsa meciurilor oficiale a fost resimțită de Horațiu Moldovan</span>, care nu a mai jucat pentru echipa de club din aprilie 2025. Ultimele sale jocuri au fost cele din preliminariile Cupei Mondiale. Moldovan a apărat poarta României în meciurile cu Cipru și Austria.</p>
<p>Presa din Argentina <span>a comentat stângăcia lui Horațiu Moldovan</span> din minutul 22, un moment care a schimbat cursul înfruntării: Ali Ahmed a marcat pentru 2-0 și a prăbușit încrederea echipei naționale.</p>
<p>„Canada a învins clar România cu 3-0, în deplasare, pe Arena Națională din București. Echipa antrenată de Jesse Marsch a dominat meciul de la un capăt la altul, însă Horațiu Moldovan, portarul gazdelor, a ajutat echipa nord-americană printr-o eroare colosală.</p>
<p>La scorul de 1-0 în favoarea oaspeților, portarul a încercat să iasă cu mingea controlat, dar Ali Ahmed, de la Vancouver Whitecaps, i-a furat balonul și a majorat avantajul”, a titrat publicația argentiniană <span>ole.com.ar</span>.</p>
<p id="p-6">Programul echipei naționale de fotbal a României în meciurile rămase din 2025:</p>
<p>• 9 septembrie: Cipru – România;</p>
<p id="p-9">• 9 octombrie: România – Moldova (amical);</p>
<p id="p-10">• 12 octombrie: România – Austria;</p>
<p id="p-11">• 15 noiembrie: Bosnia – România;</p>
<p id="p-12">• 18 noiembrie: România – San Marino.</p>
<p>„O greșeală. Un portar să dribleze în fața porții, niciodată. În lateral se mai întâmplă, dar în fața porții în niciun caz. Recunosc, poate s-a relaxat, a fost prea încrezător. (n.r. – Moldovan va rămâne în poartă pentru meciul cu Cipru?) Da, sigur, cum să nu? Trebuie să se revanșeze, nu? Pentru gafa pe care a făcut-o azi și nesiguranța pe care a dat-o”, a spus Mircea Lucescu la conferința de presă.</p>
<h2 id="chapter-1"><span>Lotul României din meciul cu Cipru</span></h2>
<p id="p-13">Portari: Horațiu Moldovan – Real Oviedo (Spania), Ștefan Târnovanu – FCSB, Răzvan Sava – Udinese (Italia);</p>
<p id="p-14">Fundași: Andrei Rațiu – Rayo Vallecano (Spania), Deian Sorescu – Gaziantep FK (Turcia), Andrei Burcă – Yunnan Yukun (China), Bogdan Racovițan – Rakow (Polonia), Virgil Ghiță – Hannover 96 (Germania), Mihai Popescu – FCSB, Nicușor Bancu – Universitatea Craiova, Alexandru Chipciu – Universitatea Cluj;</p>
<p id="p-15">Mijlocași: Adrian Șut – FCSB, Marius Marin – Pisa (Italia), Vladimir Screciu – Universitatea Craiova, Răzvan Marin – AEK Atena (Grecia), Nicolae Stanciu (C) – Genoa (Italia), Darius Olaru – FCSB, Florin Tănase – FCSB, Dennis Man – PSV (Țările de Jos), David Miculescu – FCSB, Alexandru Mitriță – Zhejiang FC (China), Ștefan Baiaram – Universitatea Craiova, Alexandru Dobre – FC Rapid 1923;</p>
<p id="p-16">Atacanți: Denis Drăguș – Eyupspor (Turcia).</p>

]]></description>
    </item>
    <item>
      <title>Rezultatul meciului Cipru – România. Britanicii știu deja scorul din partida de marți din preliminariile CM 2026</title>
      <link>https://www.prosport.ro/fotbal-intern/nationala/rezultatul-meciului-cipru-romania-britanicii-stiu-deja-scorul-din-partida-de-marti-din-preliminariile-cm-2026-20267119</link>
      <description><![CDATA[<img src="https://www.prosport.ro//wp-content/uploads/2025/09/Rezultatul-meciului-Cipru-–-Romania.-Britanicii-stiu-deja-scorul-din-partida-de-marti-din-preliminariile-CM-2026-1400x1050.jpg"/><br/><p>Britanicii au dezvăluit cine va câștiga meciul Cipru – România din preliminariile Cupei Mondiale.</p>
<p>Jurnaliștii de la Sports Mole sunt convinși că naționala lui Mircea Lucescu se va impune cu 2-0 la Nicosia.</p>
<h2><span>Rezultatul meciului Cipru – România. Britanicii știu deja scorul din partida de marți din preliminariile CM 2026</span></h2>
<p>Naționala României <span>o va întâlni pe Cipru</span> în preliminariile Cupei Mondiale. Meciul va avea loc pe 9 septembrie și se va disputa pe GSP Stadium. Partida va fi arbitrată de slovenul Matej Jug.</p>
<p>Jurnaliștii de la <span>Sports Mole</span> au analizat meciul Cipru – România și au spus că naționala lui Mircea Lucescu se va impune cu 2-0 la Nicosia, scor <span>înregistrat și în partida de la București</span>.</p>
<p>„Trupa lui Mircea Lucescu nu a reușit să obțină o victorie de moral vineri și a pierdut acasă cu 0-3 în fața Canadei, într-o partidă amicală. Totuși, experimentatul selecționer știe că acel rezultat va fi uitat repede, dacă echipa sa va câștiga marți.</p>
<p>În fața celei de-a patra victorii în decurs de un an în fața Ciprului, România poate repeta rezultatul din iunie (2-0). Chiar dacă insuccesele recente pot fi îngrijorătoare, superioritatea tehnică a românilor ar trebui să iasă în evidență și să păstreze vii speranțele lor pentru Cupa Mondială”, a notat sursa menționată anterior.</p>
<h2><span>Lotul României pentru meciul cu Cipru</span></h2>
<p>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Alex CHIPCIU (”U” Cluj, 48/6);</p>
<p>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</p>
<p>Atacanți<br/>
Denis DRĂGUȘ (Eyüpspor | Turcia, 24/5).</p>

]]></description>
    </item>
    <item>
      <title>A cerut un banal Faringosept la farmacie, dar a primit altceva. De ce totul a fost un dezastru: „Era trecută pe listă!”</title>
      <link>https://www.prosport.ro/fotbal-intern/superliga/a-cerut-un-banal-faringosept-la-farmacie-dar-a-primit-altceva-de-ce-totul-a-fost-un-dezastru-era-trecuta-pe-lista-20266633</link>
      <description><![CDATA[<img src="https://www.prosport.ro//wp-content/uploads/2025/09/A-cerut-un-banal-Faringosept-la-farmacie-dar-a-primit-altceva.-De-ce-totul-a-fost-un-dezastru-1400x981.jpg"/><br/><p>Sorin Ghionea (46 de ani), fost internațional român de seniori și dublu campion în Superliga alături de FCSB, a rememorat episodul în care a mers la farmacie și a cerut un banal Faringosept, dar a primit altceva, la recomandarea medicului farmacist.</p>
<p>Pe scurt, fostului fundaș central născut în Galați i-a fost oferit tot un medicament care ameliorează durerile în gât, însă problema a fost reprezentată de prospect.</p>
<h2><span>Sorin Ghionea, la un pas să fie prins dopat dintr-o prostie: a cerut Faringosept la farmacie, dar medicul i-a recomandat altceva!</span></h2>
<p>Cazurile de dopaj s-au înmulțit considerabil în ultimii ani, fiind o sumedenie de exemple celebre din mai toate sporturile. Paul Pogba doar ce a revenit după o suspendare și a semnat cu AS Monaco, în timp ce Mykhailo Mudryk ispășește în continuare pedeapsa de patru ani pe care a primit-o din partea autorităților.</p>
<p>De asemenea, tenisul, „sportul alb”, a fost cutremurat de multiple cazuri. <span>Simona Halep a primit o suspendare pentru dopaj de patru ani</span>, redusă ulterior semnificativ, în timp ce <span>Jannik Sinner, liderul ATP, a fost depistat și el pozitiv la o substanță interzisă</span>. Și, nu în ultimul rând, Iga Swiatek a fost și ea în centrul unui astfel de scandal.</p>
<p>Cel puțin în cazul jucătorilor de tenis menționați, cu toții au susținut că au ajuns dopați involuntar, prin contaminare, așa cum s-a demonstrat în dosarul Simonei, sau prin diverse alte metode.</p>
<p>Aparent, astfel de scenarii chiar sunt posibile, mai ales dacă jucătorii aleg să ia medicamente fără consultarea staff-ului tehnic în prealabil. Sorin Ghionea, fost internațional cu 13 apariții bifate în tricoul primei reprezentative, a povestit cum a fost la un pas să fie și el prins dopat, dintr-o prostie.</p>
<p>„Aveam niște dureri de gât. Am mers noaptea la farmacie să cer un medicament pentru gât, Faringosept. Mi-a zis farmacista că îmi dă ceva mai bun, Oropivalone. Nu știu ce substanță avea, dar era trecută pe lista doping. Nu că te-ar fi ajutat la ceva, dar că masca ceva. A trecut medicul Radu Paligora prin camere pe la noi și, când i-am zis ce medicament pentru gât am luat, și-a pus mâinile în cap. Ne-am dus la Zenga, i-am zis că am luat vreo opt pastile în 24 de ore, deși trebuia să iau patru. Dar îmi ameliorase durerea. N-am fost în lot la meciul următor, de la Bacău, din Cupă. După ce ne-am întors, a venit convocarea la națională. M-am dus direct la doctorul naționalei și i-am zis că am luat Oropivalone. Am plecat, le-am spus că nu am cum să rămân pentru că am luat medicamentul ăsta. Chiar atunci, în ziua aia, a fost control antidoping pentru toți jucătorii naționalei”, a declarat Sorin Ghionea pentru <span>GSP</span>.</p>
<h2><span>Când a revenit pe gazon și cum a scăpat de penalizare</span></h2>
<p>După ce a plecat din cantonamentul echipei naționale, Sorin Ghionea și-a aranjat un test antidoping confidențial, pentru a vedea dacă substanța interzisă din medicamentul luat este depistată la analize. Fostul stoper al FCSB-ului a primit rezultatul negativ, iar ulterior și-a putut ajuta coechipierii într-un meci european:</p>
<p>„Urma un meci european pentru Steaua acasă. Am făcut un test antidoping confidențial, mi-a venit rezultatul negativ cu o zi înainte de meci. Abia atunci am intrat în cantonament cu echipa. Fără acel test antidoping, pe care l-am plătit, nu aș fi intrat în teren”, a declarat Sorin Ghionea pentru GSP.</p>
<p>Pe lângă cele două titluri pe care le-a cucerit în 2005 și 2006, Sorin Ghionea a mai câștigat și o Supercupă a României alături de FCSB.</p>

]]></description>
    </item>
    <item>
      <title>Giovanni Becali îl pune la zid pe Mircea Lucescu: „E o măgărie!”. EXCLUSIV</title>
      <link>https://www.prosport.ro/fotbal-intern/nationala/giovanni-becali-il-pune-la-zid-pe-mircea-lucescu-e-o-magarie-exclusiv-20266588</link>
      <description><![CDATA[<img src="https://www.prosport.ro//wp-content/uploads/2025/09/Giovanni-Becali-il-pune-la-zid-pe-Mircea-Lucescu-„E-o-magarie.-EXCLUSIV.jpeg"/><br/><p>Giovanni Becali a avut un discurs dur la adresa selecționerului naționalei României, Mircea Lucescu.</p>
<p>Vineri, România a suferit o înfrângere rușinoasă, pe Arena Națională, în fața Canadei, 0-3, într-o partidă amicală. După meci, portarul Horațiu Moldovan a fost aspru contestat de opinia publică, pentru gafa impardonabilă comisă la al doilea gol al canadienilor.</p>
<p>Pentru naționala condusă de Mircea Lucescu urmează duelul, din deplasare, cu reprezentativa Ciprului, care contează pentru preliminariile de calificare la Campionatul Mondial din 2026. Meciul este programat marți, de la 21:45, și va putea fi urmărit, în format live text, pe prosport.ro.</p>
<h2><span>Giovanni Becali, critici la adresa lui Mircea Lucescu</span></h2>
<p><span>Giovanni Becali s-a declarat</span> revoltat de faptul că Mircea Lucescu mizează, în poarta naționalei, pe Horațiu Moldovan, în condițiile în care goalkeeper-ul, în vârstă de 27 de ani, este rezervă la echipa sa de club. Totodată, fostul impresar a transmis că selecționerul „îi face o nedreptate” lui Ștefan Târnovanu, deoarece nu îi oferă minute în tricoul echipei naționale, deși îl convoacă în mod constant.</p>
<p>„Lui Târnovanu i se face o măgărie! În ultimii trei ani, a fost jucătorul numărul unu al campionatului românesc. A fost cel mai în formă, a mers în optimile Europa League și a luat două campionate. Dar, asta e! Până la urmă, decide doar selecționerul. Asta e părerea mea. În rest, mai sunt milioane de păreri. Nu știu ce formă are sau n-are Moldovan. Știu doar că lui Târnovanu i se face o nedreptate”, a declarat Giovanni Becali, în exclusivitate, pentru <span>ProSport</span>.</p>
<p>De menționat faptul că Ștefan Târnovanu este reprezentat de firma de impresariat deținută de Giovanni Becali și fratele său, Victor.</p>
<h2><span>Micea Lucescu nu și-a pierdut încrederea în Horațiu Moldovan</span></h2>
<p><span>Mircea Lucescu a anunțat</span> că Horațiu Moldovan va fi titular și în partida cu Cipru, în ciuda gafei pe care a comis-o în înrângerea României cu reprezentativa Canadei.</p>
<p>„La golul doi e o greşeală, pentru că un portar nu poate să dribleze în faţa porţii. În lateral se mai întâmplă, dar în faţa porţii în niciun caz. Pesemne Moldovan s-a relaxat, a fost prea încrezător, asta a fost.</p>
<p>El sigur că va rămâne în poartă pentru meciul cu Cipru, el trebuie să se revanşeze pentru gafa pe care a făcut-o azi şi pentru nesiguranţa arătată. Pentru că şi la golul trei a avut parte (n.r. – din vină).</p>
<p>El e un portar de mare valoare, dar azi nu a fost cum trebuia. Puteam să jucăm şi cu alt portar, dar încă sunt unele probleme la construcţia jocului şi cine vine trebuie să se adapteze, să nu joace la întâmplare.</p>
<p>Nu e niciun risc să jucăm tot cu Moldovan, o să vedem, o să mai discut şi mâine cu el. Eu nu cred că e momentul să pedepsesc un portar pentru greşeala făcută. A doua nu o va mai face”, a spus Mircea Lucescu, la finalul partidei România – Canada 0-3.</p>

]]></description>
    </item>
  </channel>
</rss>
