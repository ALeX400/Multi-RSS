<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu nu uită și nu iartă! A tăiat în carne vie: cei 3 fotbaliști importanți ai României care au fost lăsați acasă cu Austria și Cipru</title>
      <link>https://www.prosport.ro/fotbal-intern/nationala/mircea-lucescu-nu-uita-si-nu-iarta-a-taiat-in-carne-vie-cei-3-fotbalisti-importanti-ai-romaniei-care-au-fost-lasati-acasa-cu-austria-si-cipru-20180243</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-nu-uita-si-nu-iarta-A-taiat-in-carne-vie-cei-3-fotbalisti-importanti-ai-Romaniei-care-au-fost-lasati-acasa-cu-Austria-si-Cipru-1400x778.jpg"/><br/><p>Mircea Lucescu a tăiat în carne vie la echipa națională. Trei jucători importanți nu vor face parte din lotul pentru următoarele etape ale preliminariilor CM 2026: George Pușcaș, Florinel Coman și Olimpiu Moruțan.</p>
<p>Dacă în cazul atacantului poate fi vorba despre o decizie surprinzătoare, ținând cont că <span>a avut prestații destul de bune în Turcia, la Bodrum FK</span>, ceilalți doi au prins foarte puține minute pentru echipele lor, Cagliari, respectiv Pisa.</p>
<p>Tricolorii se află în fața unor meciuri extrem de importante pentru calificarea la turneul final de anul viitor. Pe 7 iunie vor merge la Viena, unde vor da piept cu Austria, iar trei zile mai târziu vor reveni în țară, căci vor primi vizita Ciprului, pe Arena Națională.</p>
<h2><span>George Pușcaș nu a fost convocat la echipa națională</span></h2>
<p>Cotat la 1,3 milioane de euro, George Pușcaș a bifat în total 37 de apariții în tricoul lui Bodrum FK, multe dintre ele ca titular, reușind să înscrie de 11 ori. Totodată, le-a oferit coechipierilor patru pase decisive.</p>
<p>Neconvocarea sa ar putea avea legătură cu presupusul conflict din toamna lui 2024, când și-a exprimat dorința de a părăsi lotul, pe motiv că nu a fost luat în calcul pentru meciul cu Lituania din Liga Națiunilor, scor 3-1. La acea vreme, selecționerul a confirmat discuția, dar a ținut să precizeze că nu a fost nemulțumit de comportamentul „vârfului”.</p>
<blockquote><p>„Am vorbit cu el imediat. Interpretările din presă au fost false. Exagerări, asta pot spune. Nu e niciun fel de problemă între mine și el. Nu știu cum a ajuns în presă. Nu am conflicte. Mă ajută experiența. Înțeleg fotbaliștii. E adevărat, el a venit și a vorbit cu mine. Dar foarte politicos și corect. Mi-a zis: «Dacă eu nu sunt pe foaie, aș putea să plec acasă?».</p>
<p> </p>
<p>Niciun moment de nemulțumire nu am avut. Nici vorbă că nu-l mai chem la lot! Mai ales că, apoi, mi-a trimis un mesaj în care să-mi spună că nu e vina lui că au apărut lucrurile în presă.</p>
<p> </p>
<p>L-am sunat imediat și i-am spus să stea liniștit. Știu cum este presa, care mereu încearcă să umfle lucrurile. I-am zis că rolul lui e bine stabilit, să nu-și facă probleme. «Tu dă goluri la echipa de club», i-am mai zis”, a spus Mircea Lucescu pentru <span>golazo.ro</span>.</p></blockquote>
<h2><span>Florinel Coman și Olimpiu Moruțan, lăsați, de asemenea, acasă</span></h2>
<p>Pe lângă George Pușcaș, la acțiunea din noiembrie a primei reprezentative nu vor lua parte nici Florinel Coman, nici Olimpiu Moruțan. Primul a intrat într-un con de umbră la Cagliari, după golul din meciul de debut, motiv pentru care se va întoarce în Qatar, la Al Gharafa, de unde era împrumutat, în vreme ce fostul coleg de la FCSB a avut parte de foarte puține minute după ce <span>a scăpat de problemele medicale</span>, deși „Il Luce” l-a rugat pe Filippo Inzaghi să-l folosească mai des.</p>
<p>Doar zece meciuri a bifat Moruțan pentru Pisa în actuala stagiune, contribuind cu un singur gol și o pasă decisivă. Presa italiană a dezvăluit că șansele de a fi transferat definitiv de la Ankaragucu în această vară, când expiră împrumutul, sunt minime.</p>
<h3><span>Lotul României pentru meciurile cu Austria și Cipru</span></h3>
<p>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</p>
<p>Fundași</p>
<p>Andrei RAȚIU (Rayo Vallecano |  Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0),  Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</p>
<p>Mijlocași</p>
<p>Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</p>
<p>Atacanți</p>
<p>Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</p>
<p>Louis MUNTEANU, care se regăsește și în lotul extins al naționalei U21 pentru EURO U21 (11-28 iunie), va face pe parcurs joncțiunea cu reprezentativa de tineret.</p>

]]></description>
    </item>
    <item>
      <title>Cu trei atacanți deja convocați, Mircea Lucescu a luat decizia în cazul lui Denis Alibec pentru meciurile cu Austria şi Cipru</title>
      <link>https://www.prosport.ro/fotbal-intern/nationala/cu-trei-atacanti-deja-convocati-mircea-lucescu-a-luat-decizia-in-cazul-lui-denis-alibec-pentru-meciurile-cu-austria-si-cipru-20180080</link>
      <description><![CDATA[<img src="https://www.prosport.ro/wp-content/uploads/2025/05/Cu-trei-atacanti-deja-convocati-Mircea-Lucescu-a-luat-decizia-in-cazul-lui-Denis-Alibec-pentru-meciurile-cu-Austria-si-Cipru-1400x1050.jpg"/><br/><p>Mircea Lucescu (79 de ani) urmează să anunțe lotul final pentru meciurile cu Austria și Cipru din iunie, iar potrivit multiplelor rapoarte din presa sportivă, primele trei nume la care selecționerul s-a gândit pentru compartimentul ofensiv au fost Denis Drăguș (25), Daniel Bîrligea (25) și Louis Munteanu (22).</p>
<p>Cu toate acestea, se pare că Denis Alibec (34), care a fost prezent la ultimele multe acțiuni ale primei reprezentative, nu va lipsi nici el de pe lista de convocați.</p>
<h2><span>Atacăm Austria și Polonia cu toate „gloanțele”. Drăguș, Bîrligea, Munteanu și Alibec vor fi convocați de Mircea Lucescu</span></h2>
<p>În urmă cu 10 zile, la data de 16 mai, <span>Mircea Lucescu a ales stranierii pentru meciurile cu Austria și Cipru din preliminariile Cupei Mondiale 2026</span>, iar acum, de pe o zi pe alta, selecționerul este așteptat să prezinte publicului larg lotul final cu care va ataca cele două partide programate pe 7 și 10 iunie 2025.</p>
<p>În presa sportivă din România au circulat deja o mulțime de ipoteze vizavi de lista pe care o va alege „Il Luce”, iar în ceea ce privește compartimentul ofensiv, s-a afirmat cu tărie că <span>selecționerul îl va chema în premieră la lot pe Louis Munteanu</span>. De asemenea, Daniel Bîrligea și Denis Drăguș, care sunt deja obișnuiți cu atmosfera de la prima reprezentativă, nu ar trebui să lipsească nici ei de pe lista finală.</p>
<p>Iar ce de la <span>As.ro</span> anunță că Mircea Lucescu nu se va opri la cei trei atacanți menționați mai sus. Pentru duelurile cu Austria și Cipru din iunie, din care „tricolorii” vor încerca să smulgă toate cele 6 puncte, selecționerul va apela și la serviciile celui de-al patrulea atacant, care va fi Denis Alibec.</p>
<p>Cel mai probabil, „Il Luce” vrea să profite de experiența lui Alibec și de faptul că acesta a fost prezent la mai toate acțiunile naționalei din ultimii ani. În plus, <span>Denis Alibec, chiar dacă e liber de contract în prezent</span>, vine după un sezon 2024 – 2025 destul de reușit din punct de vedere individual. În 33 de meciuri jucate pentru Farul Constanța, el a contribuit cu 10 goluri și 11 pase decisive.</p>
<h2><span>Valentin Mihăilă, așteptat și el să își facă apariția pe lista finală</span></h2>
<p>Sursa citată mai sus susține că Mircea Lucescu îl va convoca și pe Valentin Mihăilă. Selecționerul confirmase deja public că se gândește să îl cheme la lot pe fotbalistul Parmei, în ciuda faptului că acesta nu a mai jucat din ianuarie, din cauza unei accidentări.</p>
<p>Partida Austria – România este programată pe 7 iunie, de la ora 21:45, în timp ce duelul România – Cipru va avea loc trei zile mai târziu, pe 10 iunie, de la aceeași oră.</p>
<p>Naționala României a înregistrat o înfrângere, 0-1 cu Bosnia, și o victorie, 5-1 cu San Marino, în Grupa H din preliminariile Cupei Mondiale 2026.</p>

]]></description>
    </item>
    <item>
      <title>Nemaivăzut de multă vreme! Mircea Lucescu e mare fan FCSB: convocare uluitoare la naționala României, pentru meciurile cu Austria și Cipru!</title>
      <link>https://www.prosport.ro/fotbal-intern/nationala/nemaivazut-de-multa-vreme-mircea-lucescu-e-mare-fan-fcsb-convocare-uluitoare-la-nationala-romaniei-pentru-meciurile-cu-austria-si-cipru-20180255</link>
      <description><![CDATA[<img src="https://www.prosport.ro/wp-content/uploads/2025/05/Nemaivazut-de-multa-vreme-Mircea-Lucescu-e-mare-fan-FCSB-convocare-uluitoare-la-nationala-Romaniei-pentru-meciurile-cu-Austria-si-Cipru-1400x987.jpg"/><br/><p>Mircea Lucescu (79 de ani) a ales lotul final pentru meciurile cu Austria și Cipru din iunie, iar pe listă se regăsesc nu mai puțin de 8 jucători ai campioanei României, FCSB!</p>
<p>Vlad Chiricheș (35) se află pe listă, însă în mod surprinzător, nu el este convocarea uluitoare la naționala României. Un alt veteran, mai în vârstă decât Chiricheș, și-a făcut loc printre aleșii lui „Il Luce”.</p>
<h2><span>Mircea Lucescu a convocat 8 jucători de la FCSB pentru meciurile României cu Austria și Cipru! Valentin Crețu e marea surpriză!</span></h2>
<p>Mircea Lucescu s-a hotărât într-un final cu privire la <span>lotul pe care se va baza la meciurile cu Austria și Cipru</span>, programate pe 7 și 10 iunie, în preliminariile Cupei Mondiale 2025.</p>
<p>Câteva dintre surprizele selecționerului fuseseră deja dezvăluite în spațiul public, iar una dintre ele a fost reprezentată de <span>revenirea lui Vlad Chiricheș la națională, după o absență de trei ani</span>.</p>
<p>Însă, la momentul adevărului, „Il Luce” a mai lovit cu o surpriză, una chiar mai mare. Potrivit <span>FRF.ro</span>, selecționerul l-a chemat la lot și pe Valentin Crețu, care va împlini 37 de ani la data de 2 ianuarie. Valentin Crețu nu s-a mai aflat la lotul primei reprezentative din noiembrie 2020, atunci când a luat parte la un amical cu Belarus (5-3) și la un duel cu Irlanda de Nord (1-1) din Liga Națiunilor.</p>
<p>Mai jos lotul pe care se va baza Mircea Lucescu la meciurile cu Austria și Cipru:</p>
<ul>
<li>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</li>
<li>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</li>
<li>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</li>
<li>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</li>
</ul>
<h2><span>Când este programată reunirea lotului și jucătorul care ar putea fi sărit din schemă pentru partida cu Cipru</span></h2>
<p>Potrivit sursei citate mai sus, naționala României se va reuni duminică, 1 iunie, la Centrul Național de Fotbal Mogoșoaia.</p>
<p>FRF.ro precizează și faptul că Louis Munteanu ar putea să ia parte doar la meciul României cu Austria, de pe 7 iunie. Ulterior, atacantul ar urma să plece la U21, situație în care ar rata disputa cu Cipru de pe 10 iunie.</p>
<p>Reprezentativa U21 a „tricolorilor” va debuta la Campionatul European pe 11 iunie, în compania Italiei.</p>
<blockquote><p>Louis Munteanu, care se regăsește și în lotul extins al naționalei U21 pentru EURO U21 (11-28 iunie), va face pe parcurs joncțiunea cu reprezentativa de tineret”, se arată pe FRF.ro.</p></blockquote>

]]></description>
    </item>
    <item>
      <title>Ionuț Radu a trăit drama retrogradării! Ce notă a luat, după ce a primit 3 goluri în meciul de infarct cu Juventus</title>
      <link>https://www.prosport.ro/fotbal-extern/campionate-externe/italia/ionut-radu-a-trait-drama-retrogradarii-ce-nota-a-luat-dupa-ce-a-primit-3-goluri-in-meciul-de-infarct-cu-juventus-20180038</link>
      <description><![CDATA[<img src="https://www.prosport.ro/wp-content/uploads/2025/05/Ionut-Radu-a-trait-drama-retrogradarii-Ce-nota-a-luat-dupa-ce-a-primit-3-goluri-in-meciul-de-infarct-cu-Juventus.jpg"/><br/><p>Portarul Ionuț Radu a retrogradat cu Venezia, după ce echipa sa a cedat pe teren propriu cu Juventus în ultima etapă din Serie A.</p>
<p>Goalkeeper-ul român a primit nota 6 din partea italienilor în urma celor trei goluri primite în fața „Bătrânei Doamne”, scor 2-3, în runda de final a campionatului italian.</p>
<h2><span>O nouă dramă pentru Ionuț Radu în Italia! După ce Inter Milano a pierdut titlul pe gafa sa, acum românul a retrogradat cu Venezia</span></h2>
<p>Portarul Ionuț Radu traversează un nou moment negru al carierei. După ce Inter Milano a ratat titlul în urma gafei sale de începător, acum portarul român și-a adăugat în CV și o retrograre cu Venezia, după ce echipa sa a cedat thriller-ul pe teren propriu cu Juventus, în ultima etapă din Serie A.</p>
<p><span>Goalkeeper-ul român </span>a primit nota 6 din partea italienilor de <span>tuttomercatoweb.com</span>, în urma celor trei goluri primite în fața „Bătrânei Doamne”, scor 2-3, în runda de final a campionatului italian. „Mereu reactiv și atent”, a titrat sursa citată. Cea mai mare notă a primit-o Haps, autorul golului de 2-2, în timp ce la polul opus, Schingtienne a primit calificativul de 4,5.</p>
<p>Venezia a deschis scorul în minutul 2, prin Fila, însă oaspeții au replicat prin reușitele lui Yildiz și Kolo Muani, din minutele 25 și 31. Haps a readus egalitatea pe tabelă, în minutul 55, însă Juve a avut ultimul cuvânt, Locatelli închizând meciul în minutul 73, din penalty.</p>
<p>În ciuda faptului că a picat cu Venezia în Serie B, italienii anunță că Ionuț Radu are mari șanse să rămână pe prima scenă a fotbalului italian. Și nu oriunde, ci la Lazio, echipă care a ratat dramatic în acest sezon calificarea în cupele europene, după 0-1 acasă cu Lecce.</p>
<p>Conform radiosei.it, romanii sunt în căutarea unui nou goalkeeper, iar românul de 27 de ani ar fi ăn vizor, alături de Marco Carnesecchi (24 de ani), titularul din poarta Atalantei. În momentul de față, Lazio îi are în lot pe Ivan Provedel (31 de ani), Christos Mandas (23 de ani) și Davide Renzetti (18 ani).</p>
<p> </p>
<p><img alt="Sursa foto: Sport Pictures" class="size-large wp-image-20167408" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Neasteptata-Decizia-luata-de-antrenor-in-cazul-lui-Ionut-Radu-2-1400x933.jpg" srcset="https://www.prosport.ro/wp-content/uploads/2025/05/Neasteptata-Decizia-luata-de-antrenor-in-cazul-lui-Ionut-Radu-2-1400x933.jpg 1400w, https://www.prosport.ro/wp-content/uploads/2025/05/Neasteptata-Decizia-luata-de-antrenor-in-cazul-lui-Ionut-Radu-2-768x512.jpg 768w, https://www.prosport.ro/wp-content/uploads/2025/05/Neasteptata-Decizia-luata-de-antrenor-in-cazul-lui-Ionut-Radu-2-1536x1024.jpg 1536w, https://www.prosport.ro/wp-content/uploads/2025/05/Neasteptata-Decizia-luata-de-antrenor-in-cazul-lui-Ionut-Radu-2.jpg 1700w" width="1400"/></p>
<h2><span>O nouă veste proastă. Mircea Lucescu a renunțat la serviciile sale</span></h2>
<p>Echipa națională a României va disputa luna viitoare două partide în preliminariile Cupei Mondiale din 2026. Pentru meciurile cu Austria și Cipru, Mircea Lucescu a anunțat lista preliminară a stranierilor.</p>
<p><span>Satisfăcut de prestațiile sale la Venezia</span>, Mircea Lucescu a decis să îl treacă pe listă și pe Ionuț Radu, portar care jucase ultima dată pentru echipa națională pe 28 martie 2023, într-un meci cu Belarus, scor 2-1.</p>
<p>Totuși, selecționerul României ar fi decis să renunțe la acesta pentru dubla din preliminariile Campionatului Mondial de anul viitor și să meargă în continuare pe mâna celor trei portari în care a avut încredere totală până acum: Florin Niță (37 de ani), Horațiu Moldovan (27 de ani) și Ștefan Târnovanu (25 de ani), scrie <span>as.ro</span>.</p>
<p> </p>

]]></description>
    </item>
    <item>
      <title>Rădoi l-a cerut pentru titlu, dar e pe lista rușinii între cele mai proaste transferuri din campionatul din Europa unde a jucat</title>
      <link>https://www.prosport.ro/fotbal-intern/radoi-l-a-cerut-pentru-titlu-dar-e-pe-lista-rusinii-intre-cele-mai-proaste-transferuri-din-campionatul-din-europa-unde-a-jucat-20179284</link>
      <description><![CDATA[<img src="https://www.prosport.ro/wp-content/uploads/2025/05/Radoi-l-a-cerut-pentru-titlu-dar-e-pe-lista-rusinii-intre-cele-mai-proaste-transferuri-din-campionatul-din-Europa-unde-a-jucat-1400x1050.jpg"/><br/><p>Internaționalul pe care Mirel Rădoi și l-a dorit în Bănie, în iarnă, și care este aproape să ajungă la Universitatea Craiova, se află pe lista rușinii, fiind considerat unul dintre cele mai proaste transferuri din Polonia, campionatul în care evoluează.</p>
<p>Cu o cotă de piață de 500.000 de euro, mijlocașul <span>Tudor Băluță (26 de ani), care are 12 convocări la „naționala” României,  a ajuns vara trecută la Slask Wroclaw</span>, unde a jucat în 25 de meciuri, fără gol marcat.</p>
<p>Slask Wroclaw a „reușit” contraperformanța sezonului și a retrogradat în eșalonul secund, iar pe lângă Băluță, format la Academia lui Hagi, pe lista rușinii se mai află încă trei jucători din echipa sa.</p>
<h2><span>Internaționalul Tudor Băluță, pe lista rușinii în Polonia</span></h2>
<p>Tudor Băluță, jucător format la Academia lui Hagi, care a evoluat și la Farul Constanța, de unde a ajuns în campionatul Poloniei, a intrat pe lista celor mai proaste transferuri din Ekstraklasa.</p>
<p>„Vedem că uneori vin în Polonia foști jucători din Premier League care demonstrează că nu degeaba nu li s-au oferit șanse în Anglia. Unul dintre ei este Băluță, care a fost jucătorul primei echipe a lui Brighton.</p>
<p>Cel mai mare defect al jucătorului de 26 de ani a părut să fie acela că pur și simplu nu și-a dorit. Slask a luptat pentru supraviețuire în cea mai mare parte a sezonului, însă mijlocașul defensiv nu a arătat deloc dăruire și sprijin real pentru echipă.</p>
<p>E păcat, având în vedere că e clar că românul are calitățile necesare pentru a juca în Ekstraklasa. Totuși, în loc să și le arate, a devenit unul dintre cei care trebuie să își ia adio la finalul acestui sezon”, au scris polonezii de la <span>Meczyki</span>.</p>
<h2><span>Tudor Băluță, dorit în Bănie</span></h2>
<p>Jucătorul pe care Mirel Rădoi l-a avut în lotul de tineret (Under 21), unde a jucat în opt meciuri și are trei goluri marcate, <span>a fost aproape de a ajunge în iarnă la Craiova</span>, însă cluburile nu s-au înțeles în privința transferului. Situația se poate schimba pentru viitorul sezon, în care Rădoi vrea să atace titlul.</p>
<p>„De la vară sigur vom lua ceva la mijloc. Dacă vă amintiți, ei au vrut să îl aducă pe Băluță. Au fost niște discuții, dar dacă polonezii nu au vrut să îl elibereze… A fost dorința lui Mirel. Joacă în Polonia.</p>
<p>Au fost discuții, dar antrenorul nu a vrut să îl dea pentru că avea o problemă atunci, nu avea un titular. Eu am urmărit și nu îl bagă tot timpul, are minute puține. Antrenorul își face interesul. Este în gândirea noastră pentru vară. Mirel îl place și îl dorește în zona respectivă. Screciu trece la locul lui”, a declarat Sorin Cârțu, președintele onorific al Universității Craiova, la <span>Fanatik</span>.</p>
<p><span>Universitatea Craiova a câștigat derby-ul cu Dinamo, scor 2-1,</span><span> și a încheiat actualul sezon pe locul 3, cu 40 de puncte. Podiumul este completat de FCSB (52 de puncte) și CFR Cluj (43 de puncte).</span></p>

]]></description>
    </item>
  </channel>
</rss>
