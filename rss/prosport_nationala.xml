<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferul lui Ianis Hagi la FCSB, „interzis” de dinamovistul Florin Răducioiu: „Ar fi un regres”</title>
      <link>https://www.prosport.ro/fotbal-intern/superliga/transferul-lui-ianis-hagi-la-fcsb-interzis-de-dinamovistul-florin-raducioiu-ar-fi-un-regres-20182551</link>
      <description><![CDATA[<img src="https://www.prosport.ro/wp-content/uploads/2025/05/Transferul-lui-Ianis-Hagi-la-FCSB-interzis-de-dinamovistul-Florin-Raducioiu-Ar-fi-un-regres.webp"/><br/><p>Pus în postura de a comenta eventualul transfer al lui Ianis Hagi (26 de ani) la FCSB, dinamovistul Florin Răducioiu (55), ex-atacant al echipei naționale și component al „Generației de Aur”, a avut o opinie tranșantă.</p>
<p>Hagi Jr. este liber de contract și poate semna gratis cu orice echipă își dorește. Iar în perioada imediat următoare, mijlocașul primei reprezentative este așteptat să ia o decizie.</p>
<h2><span>Florin Răducioiu e convins că Ianis Hagi nu va reveni în România la 26 de ani. Transferul la FCSB, imposibil?</span></h2>
<p>Rămas liber de contract după despărțirea de Rangers, <span>Ianis Hagi a fost ofertat de Gigi Becali și Dan Șucu</span>, doi dintre cei mai bogați oameni din fotbalul românesc.</p>
<p>Mijlocașul poate semna gratis în orice clipă, însă prin ultimul interviu pe care l-a acordat presei a lăsat de înțeles că nu este tocmai aproape de a lua o decizie. <span>Hagi Jr. vrea să consulte cu mare atenție toate propunerile primite, iar una dintre echipele despre care s-a vehiculat frecvent că l-ar dori este Borussia Monchengladbach, din Bundesliga</span>.</p>
<p>Despre un potențial transfer al lui Ianis Hagi în Bundesliga a fost întrebat și Florin Răducioiu, iar fostul atacant al „Generației de Aur” a avut nevoie de doar o secundă pentru a exclude o astfel de mutare. Răducioiu nu îl vede pe fiul lui Gică Hagi întorcându-se în România la vârsta de doar 26 de ani:</p>
<blockquote><p>Cu siguranţă în străinătate îl văd. Ar fi un regres să se întoarcă în România la vârsta pe care o are. Poţi să te întorci în România la o vârstă mai înaintată. Are 26 de ani. Îl apreciez foarte mult pe acest băiat, e un băiat minunat”, a declarat Florin Răducioiu, potrivit <span>As.ro</span>.</p></blockquote>
<h2><span>Fotbalul spaniol e cel mai potrivit pentru Ianis Hagi, spune Răducioiu</span></h2>
<p>Ianis Hagi a avut parte de un sezon 2024 – 2025 complicat la Rangers, în primul rând din cauza unor decizii controversate luate de club, însă chiar și așa, mijlocașul român a marcat 4 goluri și a oferit 7 pase decisive în totalul de 23 de partide pe care le-a jucat în prima ligă a Scoției.</p>
<blockquote><p>Unde l-aş vedea? L-aş vedea, cu siguranţă, undeva în Spania. El poate să joace în Spania foarte bine şi cred că acolo va da un randament foarte bun. Rămâne de văzut la ce echipă va merge, dacă va intra imediat în 11-le iniţial. El a avut problema asta, vine după o accidentare gravă. Mi-aş dori să îl vrea cu orice preţ antrenorul, să mizeze pe el şi să parieze pe el în primul 11. Şi de acolo să înceapă un sezon excepţional pentru Ianis. Nu va fi simplu, dar sunt convins că are manageri foarte buni şi vor găsi soluţia cea mai bună. E clar că, după aia, el trebuie să joace la cel mai înalt nivel şi să demonstreze că e un jucător de mare calitate, cum a demonstrat până acum. Şi, bineînţeles, să revină la echipa naţională, pentru că echipa naţională are nevoie de el pentru următoarele meciuri. Sunt curios să văd şi eu (n.r. – unde va merge Ianis). Spania, spun eu, repet, e o părere pur personală”, a completat Florin Răducioiu.</p></blockquote>
<p>Ianis Hagi are deja o experiență bifată în fotbalul iberic, în sezonul 2023 – 2024, în care Rangers l-a împrumutat la Alaves. Din nefericire, mijlocașul nu a primit foarte multe șanse în La Liga și a apucat să îmbrace tricoul lui Alaves în aproximativ 1.000 de minute. Printre altele, Hagi a contribuit cu două goluri și două pase decisive în Spania.</p>

]]></description>
    </item>
    <item>
      <title>Politic la FCSB, transferul care poate schimba viitorul lui Dinamo: „Oferta de la FCSB mi se pare ireală”</title>
      <link>https://www.prosport.ro/fotbal-intern/superliga/politic-la-fcsb-transferul-care-poate-schimba-viitorul-lui-dinamo-oferta-de-la-fcsb-mi-se-pare-ireala-20182541</link>
      <description><![CDATA[<img src="https://www.prosport.ro/wp-content/uploads/2025/05/Politic-la-FCSB-transferul-care-poate-schimba-viitorul-lui-Dinamo-„Oferta-de-la-FCSB-mi-se-pare-ireala-1400x1050.jpg"/><br/><p>Potențialul transfer al lui Dennis Politic (25 de ani) de la Dinamo București la FCSB continuă să reprezinte unul dintre cele mai aprinse subiecte din fotbalul românesc.</p>
<p>Deși s-au purtat negocieri intense și au fost înaintate o mulțime de oferte din partea lui Gigi Becali (66), până în acest moment nu s-a ajuns la un acord.</p>
<h2><span>Ce au spus Florin Prunea și Daniel Stanciu despre transferul lui Politic de la Dinamo la FCSB</span></h2>
<p><span>Transferul lui Dennis Politic de la Dinamo București la marea rivală FCSB</span> întârzie să devină realitate, în ciuda numeroaselor oferte publice pe care Gigi Becali i le-a înaintat lui Andrei Nicolescu, acționarul grupării din „Ștefan cel Mare”.</p>
<p>Într-una dintre ultimele propuneri pe care le-a prezentat presei, Gigi Becali a surprins și a transmis că este gata să îi trimită <span>la Dinamo „pe Musi, Ianis Stoica, Gele, Edjouma și Nana Antwi”, totul pentru a obține semnătura lui Politic</span>.</p>
<p>Însă, această variantă a picat, deoarece Gigi Becali nu a mai primit undă verde pentru a-l lua pe Ianis Stoica de la FC Hermannstadt. Așadar, ultima ofertă a miliardarului din Pipera <span>l-a inclus în tranzacție doar pe Alexandru Musi, plus suma de 700.000-800.000 de euro</span>.</p>
<blockquote><p>Pentru Dinamo ar fi o lovitură foarte mare, în sensul că și așa nu are jucători importanți. Politic și-a pus amprenta la Dinamo. Auzind oferetele de la FCSB, mi se par ireale”, a declarat Daniel Stanciu, fost director sportiv la cluburi ca CFR Cluj, U Cluj sau FC Argeș, potrivit <span>Digi Sport</span>.</p></blockquote>
<p>În replică, Florin Prunea, ex-portar și președinte de club la Dinamo, a sugerat că discuțiile pentru transferul lui Politic la FCSB nu vor avea nicio finalizare, în opinia lui, numind negocierile „artificiale”:</p>
<blockquote><p>Mie mi se pare o discuție artificială creată de toate părțile implicate, în care nu există nicio finalizare”, a completat Florin Prunea.</p></blockquote>
<h2><span>Ianis Stoica, elementul care a blocat transferul?</span></h2>
<p>Daniel Stanciu este de părere că ieșirea definitivă a lui Ianis Stoica din ecuație a determinat-o pe Dinamo București să își ia gândul de la eventuala cedare a lui Dennis Politic la FCSB.</p>
<p>Ianis Stoica a traversat un sezon 2024 – 2025 bun în tricoul lui FC Hermannstadt și era văzut de „câini” drept o opțiune foarte bună pentru întărirea atacului.</p>
<p>Însă, sibienii cer un preț piperat în schimbul lui Stoica, anume 1.500.000 de euro, astfel că fotbalistul are șanse mici să ajungă în tabăra lui Dinamo.</p>
<blockquote><p>Mie mi se pare că singurul lucru cert e că Dinamo îl vrea pe Ianis Stoica. Sunt și multe necunoscute”, a mai punctat Daniel Stanciu.</p></blockquote>
<p>Potrivit site-ului de specialitate Transfermarkt, cota de piață a lui Dennis Politic este de 1.200.000 de euro.</p>

]]></description>
    </item>
    <item>
      <title>Chivu, selecționerul României. Răzvan Lucescu: „Va spune da”</title>
      <link>https://www.prosport.ro/fotbal-extern/stranieri/chivu-selectionerul-romaniei-razvan-lucescu-va-spune-da-20181021</link>
      <description><![CDATA[<img src="https://www.prosport.ro/wp-content/uploads/2025/05/Chivu-selectionerul-Romaniei.-Razvan-Lucescu-Va-spune-da-scaled-e1748352552678-1400x756.jpg"/><br/><p>Cristi Chivu poate fi viitorul selecționer al echipei naționale a României, spune Răzvan Lucescu. Fiul actualului tehnician de pe banca „tricolorilor” este convins că salvatorul Parmei l-ar putea înlocui pe Mircea Lucescu.</p>
<p>Misiunea de salvare a Parmei de la retrogradare părea foarte dificilă la momentul instalării lui Chivu pe banca echipei. În cele din urmă, însă, românul <span>a reușit să mențină echipa în Serie A</span>, astfel că va antrena și sezonul viitor în eșalonul de elită din „Cizmă”.</p>
<h2><span>Răzvan Lucescu e sigur că viitorul selecționer al României poate fi Cristi Chivu</span></h2>
<p>Ultima etapă de Serie A a adus o victorie fantastică pentru Cristi Chivu&amp;Co., scor 3-2 cu Atalanta. Remontada a fost suficientă pentru a scăpa de emoțiile retrogradării. Empoli este marea perdantă a acestui duel de la distanță.</p>
<p>După această performanță, Răzvan Lucescu a discutat despre viitorul lui Chivu în antrenorat.</p>
<p>„Fantastic. A preluat echipa în februarie, a obținut rezultate excelente. Mi-a plăcut abordarea. Am urmărit din afară ce se întâmplă cu el. Jos pălăria. Cred că are un viitor frumos în față.</p>
<p>Fotbalul românesc beneficiază de el. El face o publicitate imensă fotbalului românesc. Are posibilitatea să ajute antrenorii români tineri. Când va fi momentul, el va spune da echipei naționale”, a declarat Răzvan Lucescu, la <span>Digisport</span>.</p>
<p>Răzvan Lucescu este prezent la București pentru a o susține pe soția sa, Ana-Maria Lucescu, care a lansat prima carte pe care a tradus-o.</p>
<h2><span>Parma îi prelungește contractul lui Cristi Chivu</span></h2>
<p>Parma va intra în negocieri cu Cristi Chivu pentru a rămâne pe banca echipei. În cursul zilei de astăzi sau mâine, antrenorul va fi chemat la negocieri de conducerea „gialloblu”. La momentul instalării pe banca tehnică, românul a fost adus cu un salariu anual de 600.000 de euro.</p>
<p>Pentru a-i prelungi contractul, Kyle Krause, conducătorul clubului, este dispus să îi ofere antrenorului un <span>salariu stagional de 1.000.000 de euro</span>. Despre Chivu s-a scris că ar fi dorit de finalista UCL Inter Milano, care s-ar putea despărți de Simone Inzaghi în perioada următoare, tehnicianul fiind aproape să semneze cu Al Hilal.</p>
<p>De-a lungul carierei sale, Chivu a mai antrenat doar la grupele de juniori ale milanezilor. Cu echipa Inter Primavera a avut rezultate foarte bune, reușind să câștige și titlul de campion național. Experiența pe banca Parmei a fost prima a acestuia la nivel de seniori.</p>

]]></description>
    </item>
    <item>
      <title>Austria vrea să ne bată cu românii! Doi fotbaliști care puteau juca pentru Mircea Lucescu, selecționați de adversari</title>
      <link>https://www.prosport.ro/fotbal-intern/nationala/austria-vrea-sa-ne-bata-cu-romanii-doi-fotbalisti-care-puteau-juca-pentru-mircea-lucescu-selectionati-de-adversari-20180984</link>
      <description><![CDATA[<img src="https://www.prosport.ro/wp-content/uploads/2025/05/Austria-vrea-sa-ne-bata-cu-romanii-Doi-fotbalisti-care-putea-juca-pentru-Mircea-Lucescu-selectionati-de-adversari-e1748350315803-1400x679.jpg"/><br/><p>Echipa națională a României se află într-un paradox, după ce austriecii au convocat doi jucători de origine română. Raul Florucz și Flavius Daniliuc ar fi putut evolua pentru echipa lui Mircea Lucescu, dar au refuzat convocările în trecut.</p>
<p>Calificările pentru Cupa Mondială 2026 vor continua pentru echipa națională a României în luna iunie. „Tricolorii” vor juca cu Austria, în deplasare, pe 7 iunie, și cu Cipru, acasă, pe 10 iunie. <span>Mircea Lucescu a anunțat lotul</span> cu care va ataca cele șase puncte puse în joc în această „dublă”.</p>
<h2><span>Austria atacă echipa națională a României cu doi fotbaliști care puteau fi „tricolori”</span></h2>
<p>Ralf Rangnick, selecționerul Austriei, a definitivat lotul pentru dubla cu România și San Marino. <span>Antrenorul îi va avea la dispoziție pe Raul Florucz</span>, atacantul celor de la Olimpija Ljubljana, și pe Flavius Daniliuc, fundașul celor de la Hellas Verona, care se află pe lista adițională.</p>
<p>Cei doi jucători au origini românești. Florucz s-a născut în Austria, dar părinții acestuia sunt români. Daniliuc este în stand-by momentan și nu se află la primele convocări, el fiind un obișnuit în trecut al naționalei. Ambii jucători sunt născuți în 2001 și n-au evoluat niciodată pentru echipele de juniori ale „tricolorilor”.</p>
<p>Printre vedetele chemate la lot de Rangnick se numără Kevin Danso (Tottenham Hotspurs), Cristoph Baumgartner (Red Bull Leipzig), Konrad Laimer (Bayern Munchen), Marcel Sabitzer (Borussia Dortmund), Marko Arnautovic (Inter Milano) sau Michael Gregoritsch (Freiburg).</p>
<h2><span>Echipa națională a României are nevoie de puncte pentru a spera la Cupa Mondială 2026</span></h2>
<p>Pentru a spera la calificarea în Cupa Mondială 2026, din SUA, Mexic și Canada, „tricolorii” au nevoie de un rezultat pozitiv în Austria. Mircea Lucescu&amp;Co. au pornit cu stângul în această campanie, după ce au fost învinși de Bosnia &amp; Herțegovina, scor 1-0, pe Arena Națională.</p>
<p>România ocupă locul 2 în Grupa H, cu 3 puncte, fiind la trei „lungimi” în spatele Bosniei. Golaverajul naționalei noastre este de +3, grație victoriei la scor din San Marino, scor 5-1. Austria nu a jucat încă niciun meci în grupe, întrucât a fost angrenată în barajul de Nations League.</p>
<p>Pentru a se îndeplini marele vis, calificarea la Cupa Mondială, românii trebuie să obțină fie locul 1, care asigură prezența directă, fie locul 2, care va asigura prezența la barajul de calificare. Ultima calificare a naționalei noastre la turneul final a fost în 1998, în Franța.</p>

]]></description>
    </item>
    <item>
      <title>„Pun călugării la rugăciune”. Decizia lui Gigi Becali</title>
      <link>https://www.prosport.ro/fotbal-intern/nationala/pun-calugarii-la-rugaciune-decizia-lui-gigi-becali-20180699</link>
      <description><![CDATA[<img src="https://www.prosport.ro/wp-content/uploads/2025/05/„Pun-calugarii-la-rugaciune.-Decizia-lui-Gigi-Becali.jpg"/><br/><p>Gigi Becali a luat o decizie șocantă. Latifundiarul din Pipera a decis să pună călugării să se roage pentru victoria României în preliminariile Cupei Mondiale 2026.</p>
<p>Naționala României se pregătește pentru dubla cu Austria și Cipru. Mircea Lucescu a selecționat nu mai puțin de 8 jucători de la FCSB așa că Gigi Becali are acum interes ca „tricolorii” să învingă și să obțină calificarea la Mondialul din SUA, Mexic și Canada.</p>
<h2><span>Gigi Becali, devenit mare fan al naționalei: „facem rugăciune, e de interes”</span></h2>
<p>Latifundiarul din Pipera a recunoscut că în urmă cu câțiva ani nu urmărea meciurile naționalei României, dar acum a început să fie la curent și cu ce se întâmplă pe plan internațional.<span> A decis să pună călugării </span>să se roage pentru „tricolori”. Miliardarul consideră că „rugăciunea se face numai din interes”.</p>
<blockquote><p>„O să vedeți calificare, batem Austria. Pun călugării la rugăciune. Acum am interes, acum fac rugăciune. Rugăciunea se face numai din interes. Facem rugăciune de mulțumire, mulțumim pentru ce ne-a dat. E tot interes, să vadă Dumnezeu că suntem recunoscători, să ne dea mai mult. Totul e doar interes. Raiul e tot interes, în ghilimele”, a declarat Gigi Becali, la <span>DigiSport.</span></p></blockquote>
<h2><span>8 jucători de la FCSB, convocați de Mircea Lucescu: „Are vreunul curajul să zică că e fecesebist?”</span></h2>
<p><span>Mircea Lucescu a anunțat lotul final</span> pentru meciurile cu Austria și Cipru. Campioana României trimite, din nou, cei mai mulți jucători la națională. Este vorba de Ștefan Târnovanu, Vali Crețu, Mihai Popescu, Vlad Chiricheș, Adrian Șut, David Miculescu, Florin Tănase și Daniel Bîrligea.</p>
<p>Latifundiarul din Pipera este cel mai fericit și compară FCSB cu Barcelona când vine vorba de jucători selecționați. Gigi Becali nu crede că îl va contesta cineva pe Mircea Lucescu fiindcă a ales cei mai în formă fotbaliști ai momentului.</p>
<blockquote><p>„Aștept sa vad eu pe cel care are curajul să conteste acum selecția lui Mircea Lucescu. Are vreunul curajul să spună că Mircea e stelist? Sau fecesebist ca să nu se supere nu mai știu eu cine? Nu tată, Mircea Lucescu a luat la națională un număr atât de mare pentru că jucătorii mei merită. Așa cum și cei de la Barcelona merg la naționala lor tot în număr mare, așa vor merge și ai noștri de la FCSB”, a spus Gigi Becali pentru <span>ProSport.</span></p></blockquote>
<p>Primul meci va avea loc pe 7 iunie, la Viena, în compania selecționatei Austriei. Trei zile mai târziu, „tricolorii” se vor duela la București cu Cipru. Ambele partide vor începe de la ora 21:45.</p>

]]></description>
    </item>
  </channel>
</rss>
