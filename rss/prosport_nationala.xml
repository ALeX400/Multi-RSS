<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Răsturnare de situație! Ce se întâmplă cu celebrul milionar şi prietenul său, care l-a acuzat că i-a furat iubita, o cunoscută prezentatoare de la PRO TV</title>
      <link>https://www.prosport.ro/diverse/rasturnare-de-situatie-ce-se-intampla-cu-celebrul-milionar-si-prietenul-sau-care-l-a-acuzat-ca-i-a-furat-iubita-o-cunoscuta-prezentatoare-de-la-pro-tv-20184352</link>
      <description><![CDATA[<img src="https://www.prosport.ro/wp-content/uploads/2025/05/Rasturnare-de-situatie-Ce-se-intampla-cu-celebrul-milionar-si-prietenul-sau-care-l-a-acuzat-ca-i-a-furat-iubita-o-cunoscuta-prezentatoare-de-la-PRO-TV.jpg"/><br/><p>Ciprian Marica (39 de ani), renumitul milionar care este acționar la clubul de fotbal Farul Constanța, a dezvăluit recent că îl suspectează pe Gabriel Torje (35), care i-a fost bun prieten, că nu îi mai vorbește din cauza faptului că i-ar fi furat iubita.</p>
<p>După mărturisirea lui Marica, a venit și rândul lui Torje să își spună opinia. Iar lucrurile s-au sucit la 180 de grade.</p>
<h2><span>Gabriel Torje îl contrazice vehement pe Ciprian Marica: „Nu e adevărat! Eu, supărat? Nu!”</span></h2>
<p>Ciprian Marica și Gabriel Torje, foști internaționali români cu zeci de meciuri bifate la nivelul primei reprezentative, au avut ocazia de a se intersecta de mai multe ori pe parcursul carierelor pe care le-au dezvoltat în „sportul rege”.</p>
<p>Pe lângă întâlnirile de la lotul naționalei, Marica și Torje au fost colegi de echipă și în Turcia, la Konyaspor. De asemenea, faptul că au trecut ambii și pe la Dinamo i-a ajutat să dezvolte o relație de prietenie.</p>
<p>Și, nu în ultimul rând, trebuie menționat că Torje a trecut și pe la Farul Constanța, în intervalul iulie 2022 – ianuarie 2023, când Marica era deja acționar în rândul „marinarilor”. Însă, în acest punct, cei doi deja nu își mai vorbeau.</p>
<p>Pe scurt, Marica și Torje ar fi certați de aproximativ 10 ani, iar de curând, primul dintre cei menționați a oferit câteva detalii picante. Ciprian Marica a spus că nu își mai vorbește cu Torje, pentru că acesta din urmă s-ar fi supărat pe el. Motivul? Torje l-a acuzat pe Marica de faptul că i-a furat iubita, pe <span>Iulia Pârlea, cu care a format o relație în trecut și alături de care s-a vehiculat că a fost inclusiv logodit</span>.</p>
<p>Ciprian <span>Marica a confirmat faptul că a avut o idilă cu prezentatoarea PRO TV, însă a transmis că nu i-a înțeles supărarea lui Torje</span>, din moment ce relația dintre acesta și Iulia se rupsese deja de ani buni.</p>
<p>Contactat pentru a oferi o reacție, Gabriel Torje l-a contrazis vehement pe Ciprian Marica și a spus că nu este supărat pe el. Însă, nu i-a mai vorbit din simplul fapt că nu l-a mai întâlnit după perioada Konyaspor:</p>
<blockquote><p>Nu e adevărat. Nu ne-am mai întâlnit după ce am jucat în Turcia. Eu, supărat? Nu”, a declarat Gabi Torje, la <span>Digi Sport</span>.</p></blockquote>
<h2><span>Cum sună versiunea lui Marica</span></h2>
<p>Revenind la dezvăluirea lui Ciprian Marica, din care s-a alimentat întregul subiect, aceasta a fost făcută în cadrul unui podcast difuzat pe platforma Youtube.</p>
<p>Marica a spus că Gabriel Torje este singurul personaj care i-a fost prieten și cu care în prezent nu își mai vorbește:</p>
<blockquote><p>Nu există (n.r. – Cineva cu care să nu vorbească în ziua de azi)! A, ba da, mint! Mi-am adus aminte acum, este Gabi Torje. Este supărat pe mine și nu vorbește cu mine. Era supărat pe mine, nu știu dacă mai este. Nu am mai vorbit de atunci. Dacă ar fi din partea mea, nu am nici o supărare și chiar cred că supărarea lui era nejustificată. Era supărat că avusese el o gagică, acum 100 de ani, și am vorbit eu cu ea. Rămăsese supărat, cu toate că el nu era cu ea, nu avea nicio treabă cu ea, doar că a rămas supărat de atunci: «Bă, că mi-ai luat gagica!». «Dar stai, mă, că nu mai ești cu ea de ani». «Păi, da, dar a fost a mea». Și s-a supărat. Nu ne-am mai vorbit de atunci, nu ne-am mai văzut deloc, nu s-a nimerit. Nu a jucat la Farul, când eu eram acționar. (n.r. – Și nu v-ați întâlnit atunci?) Nu, dar repet, nu am avut nimic contra lui, Doamne ferește!”, Ciprian Marica, la <span>„Un PODCAST mișto”</span>.</p></blockquote>

]]></description>
    </item>
    <item>
      <title>A venit anunțul: 25.000.000 de euro pentru Radu Drăguşin. N-a contat că nu joacă de 5 luni</title>
      <link>https://www.prosport.ro/fotbal-extern/a-venit-anuntul-25-000-000-de-euro-pentru-radu-dragusin-n-a-contat-ca-nu-joaca-de-5-luni-20184331</link>
      <description><![CDATA[<img src="https://www.prosport.ro/wp-content/uploads/2025/05/A-venit-anuntul-25.000.000-de-euro-pentru-Radu-Dragusin.-N-a-contat-ca-nu-joaca-de-5-luni.jpg"/><br/><p>Radu Drăgușin (23 de ani), fotbalist estimat la 25.000.000 de euro de site-urile de specialitate, nu a mai jucat un meci de fotbal de 5 luni.</p>
<p>Fundașul central al celor de la Tottenham Hotspur, proaspăt medaliat pentru triumful echipei din Europa League, s-a accidentat la data de 30 ianuarie 2025. Verdictul medicilor? Ruptură la nivelul ligamentelor încrucișate de la genunchi.</p>
<h2><span>Specialiștii de la Transfermarkt au încredere în Radu Drăgușin: i-au menținut cota de 25.000.000 de euro și după ultima actualizare</span></h2>
<p><span>Radu Drăgușin a câștigat de curând primul trofeu la Tottenham, Europa League</span>, și în ciuda faptului că nu și-a putut ajuta colegii din teren la marea finală, a sărbătorit din plin după ultimul fluier al arbitrului.</p>
<p>Și asta pentru că <span>Drăgușin are și el un merit important la triumful lui Tottenham din Europa League</span>, adunând nu mai puțin de 7 meciuri în sezonul 2024 – 2025 al competiției.</p>
<p>După ce a petrecut alături de colegii din nordul Londrei, talentatul stoper român a revenit în sala de forță, unde continuă să tragă tare pentru momentul revenirii pe gazon.</p>
<p>Partea bună este că, deși nu a mai jucat un meci oficial de 5 luni de zile, Radu Drăgușin și-a păstrat cota, în opinia specialiștilor de la Transfermarkt. După ultima actualizare a platformei menționate, de la data de 30 mai 2025, în dreptul lui Radu Drăgușin a continuat să apară suma de 25.000.000 de euro. Așadar, începând din martie 2024 și până în prezent, fundașul lui Tottenham nu și-a pierdut niciun cent din cota de piață.</p>
<p>Situația este oarecum surprinzătoare, mai ales că Radu Drăgușin nu este un jucător cu greutate la nivel înalt și, așa cum am precizat deja, a lipsit o lungă perioadă de pe gazon, din cauza unei accidentări grave.</p>
<h2><span>Domină autoritar topul celor mai bine cotați fotbaliști români</span></h2>
<p>Faptul că Transfermarkt nu l-a taxat îl ajută pe Radu Drăgușin să domine în continuare, autoritar, topul celor mai bine cotați fotbaliști români.</p>
<p>Primul din spatele lui este Dennis Man, care e evaluat la fix jumătate din suma notată în dreptul lui Drăgușin. Concret, 12.500.000 de euro este cota lui Man, care în apogeul carierei a fost, însă, evaluat la 17.000.000 de euro.</p>
<p>După Drăgușin și Man, în top urmează Andrei Rațiu, poate cel mai în vogă internațional român al momentului, pe care Transfermarkt îl evaluează la 12.000.000 de euro.</p>
<p>Spre deosebire de Man, care s-a prăbușit în ultimele luni, cota lui Andrei Rațiu se află într-o ascensiune fulminantă! În iunie 2024, adică în urmă cu un an de zile, fundașul dreapta de la Rayo Vallecano era evaluat la doar 1.400.000 de euro.</p>
<p>Mai jos TOP 10 fotbaliști români din clasamentul cotelor Transfermarkt:</p>
<ol>
<li>Radu Drăgușin – 25.000.000 de euro</li>
<li>Dennis Man – 12.500.000 de euro</li>
<li>Andrei Rațiu – 12.000.000 de euro</li>
<li>Darius Olaru – 7.000.000 de euro</li>
<li>Florinel Coman – 6.000.000 de euro</li>
<li>Ștefan Târnovanu – 4.500.000 de euro</li>
<li>Alexandru Mitriță – 4.000.000 de euro</li>
<li>Daniel Bîrligea – 4.000.000 de euro</li>
<li>Denis Drăguș – 3.800.000 de euro</li>
<li>Adrian Șut – 3.800.000 de euro</li>
</ol>

]]></description>
    </item>
    <item>
      <title>A venit direct de la TAS. Decizia nu mai poate fi contestată: motivarea e indubitabilă pentru România!</title>
      <link>https://www.prosport.ro/fotbal-intern/a-venit-direct-de-la-tas-decizia-nu-mai-poate-fi-contestata-motivarea-e-indubitabila-pentru-romania-20184441</link>
      <description><![CDATA[<img src="https://www.prosport.ro/wp-content/uploads/2025/05/A-venit-direct-de-la-TAS.-Decizia-nu-mai-poate-fi-contestata-motivarea-e-indubitabila-pentru-Romania.jpg"/><br/><p>La mai bine de șase luni de la meciul despre care a scris presa din întreaga lume, TAS a oferit decizia finală și incontestabilă pentru România.</p>
<p>La ultimul meci de pe teren propriu din Nations League, România și Kosovo au avut un duel extrem de disputat, dat fiind faptul că se luptau pentru poziția de lider, care asigura prezența la barajul de calificare pentru Cupa Mondială din 2026. <span>Kosovarii au făcut scandal</span> pe final de meci și jucătorii au părăsit terenul, la scorul de 0-0, acuzând că din tribune s-au auzit scandări rasiste și xenofobe. România a câștigat meciul la masa verde, iar TAS a respins contestația kosovarilor.</p>
<h2><span>Motivarea TAS pentru respingerea contestației naționalei din Kosovo: „Sunt responsabili pentru abandonarea partidei”</span></h2>
<p>Meciul România – Kosovo s-a decis la Tribunalul de Arbitraj Sportiv, după ce UEFA a decis ca „tricolorii” să iasă învingători la  masa verde. Federația de Fotbal din Kosovo nu a acceptat decizia UEFA și a mers mai departe la Lausanne pentru a contesta decizia.</p>
<p>Kosovarii s-au simțit discriminați pe parcursul meciului, aceștia acuzând că din tribune s-a scandat „Serbia, Serbia” și căpitanul i-ar fi cerut de câteva ori centralului să pună capăt jocului.</p>
<p>„Pentru noi este imposibil să participăm la un meci în care suveranitatea și independența statutului pe care îl respectăm sunt puse la îndoială, deși suntem un membru UEFA cu drepturi egale. Pentru noi, a pune la îndoială existența țării noastre și naționalitatea noastră este mai mult decât comportament rasist. Este discriminare. Drapelul nostru a fost ars, iar după conferința de presă un jurnalist l-a atacat pe unul dintre jucătorii noștri în fața tuturor reprezentanților media”, a susținut selecționerul kosovarilor, Franco Foda, în declarația de la TAS.</p>
<p><span>TAS a analizat cu atenție</span> declarația selecționerului kosovarilor, în raport cu imaginile din timpul partidei și a motivat decizia de a respinge solicitarea Federației de Fotbal din Kosovo. Tribunalul de la Lausanne a precizat că, deși ar fi existat anumite scandări, acestea nu pot justifica părăsirea terenului în absența unei îndrumări valabile a arbitrului.</p>
<blockquote><p>„Jucătorii kosovari au luat o decizie unilaterală părăsind terenul, în absența unei îndrumări valabile a arbitrului, astfel că au fost responsabili pentru abandonarea meciului. Decizia fotbaliștilor kosovari a fost luată din cauza anumitor scandări, care, deși inacceptabile și subiectul altor sancțiuni din partea UEFA, nu pot justifica părăsirea terenului”, este motivarea de la TAS.</p></blockquote>
<h2><span>Sancțiuni drastice pentru România după meciul cu Kosovo</span></h2>
<p>FRF a fost sancționată cu amenzi drastice, deși a câștigat la masa verde duelul cu Kosovo. „Tricolorii” s-au ales cu porțile închise la următorul meci de de pe teren propriu din cauza scandărilor xenofobe ale suporterilor și cu o amendă de 50.000 de euro.</p>
<p>Pe lângă această amendă, UEFA a mai sancționat FRF și din alte motive:</p>
<ul>
<li>30.000 EUR pentru mesajele politice provocatoare transmise din tribune</li>
<li>9.000 EUR pentru aruncarea obiectelor spre terenul de joc</li>
<li>4.500 EUR pentru folosirea materialelor pirotehnice</li>
<li>8.000 EUR pentru folosirea laserelor</li>
<li>12.500 EUR pentru perturbarea momentului intonării imnului echipei oaspete</li>
<li>14.000 EUR pentru blocarea coridoarelor publice</li>
</ul>

]]></description>
    </item>
    <item>
      <title>Episodul cu Alibec i-a pus capac lui Pintilii. A pus mâna pe telefon şi l-a sunat pe Gigi Becali: „Plec”</title>
      <link>https://www.prosport.ro/fotbal-intern/superliga/episodul-cu-alibec-i-a-pus-capac-lui-pintilii-a-pus-mana-pe-telefon-si-l-a-sunat-pe-gigi-becali-plec-20184305</link>
      <description><![CDATA[<img src="https://www.prosport.ro/wp-content/uploads/2025/05/Episodul-cu-Alibec-i-a-pus-capac-lui-Pintilii.-A-pus-mana-pe-telefon-si-l-a-sunat-pe-Gigi-Becali-„Plec.jpg"/><br/><p>Mihai Pintilii (40 de ani), antrenor secund la FCSB, a rememorat un episod din trecut în prim-planul căruia se află și Denis Alibec (34), atacant proaspăt revenit la campioana României.</p>
<p>Pintilii s-a enervat atunci din cauza unei decizii a lui Gigi Becali, iar imediat după meci a pus mâna pe telefon și l-a sunat pe miliardar.</p>
<h2><span>Mihai Pintilii, despre momentul în care Gigi Becali i-a luat banderola de căpitan și i-a dat-o lui Denis Alibec</span></h2>
<p><span>Denis Alibec a plecat de la clubul lui Gică Hagi și a semnat cu FCSB</span>, unde va avea ocazia de a colabora din nou cu Gigi Becali.</p>
<p>Atacantul speră să contribuie la calificarea echipei în faza principală din UEFA Champions League, situație în care și-ar îndeplini unul dintre ultimele vise ale carierei de fotbalist.</p>
<p>Pornind de la revenirea lui Alibec la gruparea roș-albastră, <span>Mihai Pintilii și-a adus aminte</span> de unul dintre puținele episoade în care patronul FCSB a reușit să îl enerveze. Totul s-a întâmplat în intervalul ianuarie 2017 – iulie 2018, când Pintilii și Alibec au fost coechipieri la campioana ultimelor două sezoane din Superliga.</p>
<p>Pintilii era un jucător cu greutate la nivelul vestiarului pe atunci, nefiind la prima experiență în tricoul roș-albastru, iar faptul că Gigi Becali a îndrăznit să îi ia banderola de căpitan și să i-o dea lui Denis Alibec l-a scos din minți.</p>
<blockquote><p>L-am și sunat: «Plec!». S-a întâmplat atunci când mi-a luat banderola înaintea unui meci cu Universitatea Craiova și i-a dat-o lui Alibec. Ăsta a fost un moment care m-a afectat”, a rememorat Mihai Pintilii, potrivit <span>Gsp.ro</span>, atunci când a fost întrebat despre gesturile lui Gigi Becali care l-au deranjat.</p></blockquote>
<h2><span>A mai fost un episod care l-a supărat pe Pintilii: „L-am sunat și i-am spus”</span></h2>
<p>Tot la acest capitol, Mihai Pintilii și-a mai adus aminte de un episod în care a fost criticat public de Gigi Becali. Nu faptul că a fost certat l-a deranjat, ci acuzația care i-a fost adusă a fost cea care l-a scos din minți. Patronul FCSB a spus despre el că „doarme pe teren”. La fel, din dorința de a pune lucrurile la punct, actualul antrenor secund al roș-albaștrilor l-a sunat pe miliardar:</p>
<blockquote><p>Și a mai fost una, când a declarat public că «dorm pe teren». Chiar l-am sunat și i-am spus: «Nea Gigi, poți să spui orice despre mine, dar nu că dorm. Eu nu dorm, alerg, fac mereu ceva, mă zbat, lovesc pe cineva. Poți să spui că nu sunt tehnic, dar nu că dorm». «Iartă-mă, tată. Am greșit!», mi-a răspuns. Acum nu mă mai afectează nimic”, a completat fostul mijlocaș.</p></blockquote>
<p>Mihai Pintilii și-a încheiat cariera de fotbalist la FCSB, în februarie 2020, iar imediat după a intrat în staff-ul tehnic, din postura de antrenor secund al lui Bogdan Vintilă.</p>
<p>Din 2020 și până în prezent, Pintilii a mai lucrat cu Edi Iordănescu, Dinu Todoran, Leo Strizu, Nicolae Dică, Anton Petrea și Elias Charalambous.</p>

]]></description>
    </item>
    <item>
      <title>Aşa a ieşit bătaia lui Adrian Mutu cu ospătarul din Constanța: „Bă, dacă îți dau un pumn, te arunc în fântână”. De ce a „turbat” pe loc „Briliantul”</title>
      <link>https://www.prosport.ro/diverse/asa-a-iesit-bataia-lui-adrian-mutu-cu-ospatarul-din-constanta-ba-daca-iti-dau-un-pumn-te-arunc-in-fantana-de-ce-a-turbat-pe-loc-briliantul-20183617</link>
      <description><![CDATA[<img src="https://www.prosport.ro/wp-content/uploads/2025/05/Asa-a-iesit-bataia-lui-Adrian-Mutu-cu-ospatarul-din-Constanta-„Ba-daca-iti-dau-un-pumn-te-arunc-in-fantana.-De-ce-a-„turbat-pe-loc-„Briliantul-1400x933.jpg"/><br/><p>Ciprian Marica a vorbit despre bătaia în care a fost implicat Adrian Mutu cu un ospătar, în timp ce se aflau într-un cantonament la Constanța.</p>
<p>Ciprian Marica a prezentat versiunea sa a conflictului în care a fost implicat Adrian Mutu, colegul său de la echipa națională, care a lovit un ospătar, angajat al unei terase din Constanța, unde „tricolorii” au ieșit să se relaxeze.</p>
<h2><span>„Bă, dacă îți dau un pumn, te arunc în fântână”</span></h2>
<p>Incidentul a avut loc în 2006, înaintea partidei cu Bulgaria, din preliminariile EURO 2008.</p>
<p>„Îmi aduc aminte de niște ieșiri la malul mării, de la Rex, când mergeam cu echipa națională, și mai-mai să ne luăm la bătaie cu ăia pe acolo. Dacă știți povestea cu ospătarul…</p>
<p>Am ieșit ca băieții să mâncăm ceva, să ne simțim bine. Când bei prea mult sau exagerezi mai apar și scandaluri. Băi, sincer, ospătarul (n.r. a fost de vină). Ne făcea poze, erau vremurile când dacă dădeai pozele la ziarele de scandal, primeai niște bani. Făceau poze pe sub masă, te filmau, nu știu ce. L-am prins pe ospătar: Băi, ce faci, mă? Ne faci poze? Hai, gata, ai făcut vreo două…Dar ăla tot făcea.</p>
<p>Se ridică (n.r. Mutu), țin minte, și îi spune: Bă, nu mai face poze. Ți-am zis să nu mai faci?…Iar ăla îi spune: Băi, oi fi tu Adrian Mutu, dar dacă-ți dau un pumn, te arunc în fântâna asta…Era o apă curgătoare acolo, un fel de fântână.</p>
<p>Zic mamăăăă…Și de acolo a plecat. Apoi să ne despărțim, să ne… De acolo a plecat scandalul. Asta a fost replica: Dacă-ți dau un pumn, te arunc în fântână, a povestit Marica la <span>„un PODCAST mișto by Bursucu’”</span>.</p>
<h2><span>„M-a bătut cu o rangă înfăşurată într-un prosop”</span></h2>
<p>Ospătarul <span>agresat de Mutu</span> a povestit cum a decurs filmul altercației în care a fost victima „Briliantului”. Angajatul terasei a mărturisit că fostul atacant al naționalei l-a chemat în camera sa sub pretextul să-i dea un tricou al naționalei, dar aici l-a lovit cu o rangă înfășurată într-un prosop. „Mutu era în camera lui, bea. I-a pus pe doi să mă ţină, iar el m-a bătut cu o rangă înfăşurată într-un prosop, să nu lase urme…Mutu m-a lovit la coaste, a râs pervers, a lăsat bara și a început să dea cu pumnii. A vrut să dea în mine și cu o veioză, dar Contra a pus mâna pe el și l-a oprit să mai dea în mine” povestea acesta.</p>

]]></description>
    </item>
  </channel>
</rss>
