<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Soacrele, apariții spectaculoase la nunta lui Radu Drăguşin! Cum au venit îmbrăcate mama fotbalistului şi cuscra ei</title>
      <link>https://www.prosport.ro/diverse/soacrele-aparitii-spectaculoase-la-nunta-lui-radu-dragusin-cum-au-venit-imbracate-mama-fotbalistului-si-cuscra-ei-20366148</link>
      <description><![CDATA[<img src="https://www.prosport.ro//wp-content/uploads/2026/01/Soacrele-aparitii-spectaculoase-la-nunta-lui-Radu-Dragusin-Cum-au-venit-imbracate-mama-fotbalistului-si-cuscra-ei-1400x869.png"/><br/><p>Mama lui Radu Drăgușin (23 de ani) și mama Ioanei Stan (23), soacrele zilei de marți, 20 ianuarie 2026, în România, au fost protagonistele unor apariții spectaculoase.</p>
<p>Copiii lor își unesc destinele legal, printr-un certificat de căsătorie, cu ocazia unei cununii civile care e programată în București.</p>
<h2><span>Soacrele au atras toate privirile la nunta dintre Radu Drăgușin și Ioana Stan</span></h2>
<p>Radu Drăgușin și Ioana Stan se căsătoresc, marți, 20 ianuarie 2026, în București, iar <span>toate detaliile de la cununia civilă pot fi văzute în articolul ProSport de AICI</span>.</p>
<p>La evenimentul din București și-au făcut apariția, așa cum era de așteptat, familiile celor doi. Din partea lui Radu Drăgușin, cele mai multe priviri au fost atrase de mamă, tată, sora și fratele. De asemenea, la locație și-a făcut apariția și impresarul Florin Manea, care a contribuit la transferul lui Drăgușin, din ianuarie 2024, pe axa Genoa – Tottenham.</p>
<p>Însă, de departe, cele mai spectaculoase apariții le-au avut soacrele. Mama lui Radu Drăgușin a optat pentru o rochie neagră lungă, peste care a așezat elegant o haină de blană în nuanțe de gri și cafeniu. De partea cealaltă, mama Ioanei Stan s-a asortat cu a ei cuscră și a optat tot pentru o rochie neagră lungă, pe care completat-o cu o blană în aceeași nuanță. Și, nu în ultimul rând, mama Ioanei Stan a purtat și un plic argintiu.</p>
<h2><span>Ce a declarat tatăl lui Radu Drăgușin în ziua marelui eveniment</span></h2>
<p>Tatăl lui Radu Drăgușin s-a afișat vizibil emoționat la locație, însă a acceptat să poarte un scurt dialog cu reporterii. Chiar dacă Drăgușin nu este primul copil pe care l-a dus la cununia civilă, tatăl fotbalistului a spus că tot e încercat de emoții:</p>
<p>„(n.r. – Ce îi urați băiatului) Sănătate, Casă de piatră și restul…au ei grijă. (n.r. – Sunteți emoționat?) Dumneavoastră ce credeți? Deși nu e primul copil care mi se căsătorește, e normal să fie și emoții. (n.r. – Cum ați recționat când ați văzut-o prima dată pe aleasa inimii lui?) Am avut așa un sentiment că e parte din familie”, a punctat tatăl lui Radu Drăgușin.</p>
<p>Inevitabil, reporterii au dorit să afle ceva și despre viitorul fotbalistului, care ar putea schimba echipa în această iarnă. <span>S-a vehiculat că Drăgușin ar fi dorit foarte insistent de AS Roma</span>, din Serie A, dar și de RB Leipzig, din Bundesliga.</p>
<p>În momentul în care a fost întrebat dacă are vreo preferință vizavi de viitorul fundașului central din naționala României, tatăl lui Radu Drăgușin a punctat:</p>
<p>„(n.r. – Ce urmează pentru Radu în carieră?) El știe cel mai bine ce urmează, nu putem decât să fim alături de el și îi urez să fie sănătos. Cu sufletul sunt alături de el și de decizia lui. Nu putem decât să ne dorim să fie la Mondial. Toți jucătorii sunt importanți, importantă e victoria (n.r. – cu Turcia)”, a completat socrul mare.</p>

]]></description>
    </item>
    <item>
      <title>EXCLUSIV E gata! Nicolae Stanciu a semnat deja cu noua echipă! Căpitanul naționalei României se întoarce unde puțini se așteptau</title>
      <link>https://www.prosport.ro/fotbal-intern/e-gata-nicolae-stanciu-a-semnat-deja-cu-noua-echipa-capitanul-nationalei-romaniei-se-intoarce-unde-putini-se-asteptau-20366290</link>
      <description><![CDATA[<img src="https://www.prosport.ro//wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau-1400x933.jpg"/><br/><p>Căpitanul Generației de Suflet, Nicolae Stanciu a semnat deja cu noua echipă după despărțirea de Genoa și se pregătește de următoarea provocare în carieră!</p>
<p><span>ProSport</span> are toate detaliile despre transferul momentului în fotbalul românesc, unul care îl are protagonist pe tricolorul care a făcut milioane de români fericiți la EURO 2024.</p>
<h2><span>E gata! Nicolae Stanciu a semnat deja cu noua echipă!</span></h2>
<p>Sosit în vara anului trecut la Genoa, clubul de Serie A al românului Dan Șucu, mijlocașul Nicolae Stanciu a părăsit gruparea italiană și, aproape imediat, a semnat noul contract! În ciuda informațiilor vehiculate în ultima vreme, inclusiv de <span>Adrian Porumboiu, potrivit cărora jucătorul ar fi fost dispus să revină în fotbalul românesc la Rapid</span>, destinația e total diferită!</p>
<p>Potrivit surselor <span>ProSport</span>, anunțăm în exclusivitate că noul contract a fost deja semnat: fotbalistul de 32 de ani își continuă cariera la Dalian Yingbo FC, club din prima ligă a Chinei fondat în 2021 și care sezonul anterior a terminat pe locul 11 din 16 în campionat. Noul sezon din China debutează pe 6 martie!</p>
<div class="wp-caption aligncenter" id="attachment_19922866" style="width: 2570px"><img alt="" aria-describedby="caption-attachment-19922866" class="size-full wp-image-19922866" decoding="async" height="1220" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1.jpg" srcset="https://www.prosport.ro/wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1.jpg 2560w, https://www.prosport.ro/wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1-1400x667.jpg 1400w, https://www.prosport.ro/wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1-768x366.jpg 768w, https://www.prosport.ro/wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1-1536x732.jpg 1536w, https://www.prosport.ro/wp-content/uploads/2024/06/Ce-s-a-intamplat-cand-Stanciu-l-a-vazut-singura-data-fata-in-fata-pe-Lukaku.-Dezvaluire-inainte-de-Romania-Belgia-la-EURO-1-2048x976.jpg 2048w" width="2560"/><p class="wp-caption-text" id="caption-attachment-19922866">Foto: Mediafax Foto</p></div>
<p>Va fi clubul cu numărul 11 din cariera la profesioniști a lui Nicolae Stanciu, după ce a reprezentat în România pe Unirea Alba Iulia, FC Vaslui, și FCSB, în Belgia pe Anderlecht Bruxelles, în Cehia pe Sparta Praga și Slavia Praga, în Arabia Saudită pe Al Ahli și Damac, iar în China, pe Wuhan Three Towns.</p>
<p>Cu 84 de meciuri și 15 goluri pentru naționala României, Stanciu revine așadar în campionatul din China unde mai sunt legitimați Alexandru Mitriță (Zhejiang FC), Andrei Burcă și Alexandru Ioniță (ambii la Yunnan Yukun).</p>
<h2><span>Unde se întoarce căpitanul naționalei României</span></h2>
<p>Nicolae Stanciu se reîntoarce așadar în China după o perioadă 2022-2023 de vis petrecută în campionatul asiatic. La acea vreme, tricolorul a semnat cu Wuhan Three Towns, formație nou-promovată, dar a reușit să devină campion al Chinei și să cucerească inclusiv Supercupa Chinei, împotriva pronosticurilor care dădeau Shanghai Port mare favorită la titlu.</p>
<p>Per total, Stanciu a adunat 53 de meciuri la Wuhan Three Towns, cu nu mai puțin de 27 de pase de gol și 11 goluri marcate, un bilanț fantastic prin care și-a câștigat aprecierea publicului și a oamenilor de fotbal din China.</p>
<div class="wp-caption aligncenter" id="attachment_19646751" style="width: 1010px"><img alt="" aria-describedby="caption-attachment-19646751" class="size-full wp-image-19646751" decoding="async" height="720" loading="lazy" sizes="auto, (max-width: 1000px) 100vw, 1000px" src="https://www.prosport.ro//wp-content/uploads/2023/04/Nicolae-Stanciu-continua-sa-faca-show-in-China-Internationalul-roman-a-dat-doua-pase-de-gol-in-meciul-castigat-de-Wuhan-Three-Towns-cu-Qingdao-Hainiu-2.jpeg" srcset="https://www.prosport.ro/wp-content/uploads/2023/04/Nicolae-Stanciu-continua-sa-faca-show-in-China-Internationalul-roman-a-dat-doua-pase-de-gol-in-meciul-castigat-de-Wuhan-Three-Towns-cu-Qingdao-Hainiu-2.jpeg 1000w, https://www.prosport.ro/wp-content/uploads/2023/04/Nicolae-Stanciu-continua-sa-faca-show-in-China-Internationalul-roman-a-dat-doua-pase-de-gol-in-meciul-castigat-de-Wuhan-Three-Towns-cu-Qingdao-Hainiu-2-768x553.jpeg 768w" width="1000"/><p class="wp-caption-text" id="caption-attachment-19646751">Sursă foto: Instagram Wuhanthreetownsfc</p></div>
<p>Dalian Yingbo, noua formație a lui Nicolae Stanciu, îl are ca antrenor principal încă din 2022 pe Guoxu Li, iar meciurile de pe teren propriu le dispută pe Dalian Suoyuwan Football Stadium, cu o capacitate de 63.677 de locuri! Dalian e un oraș cu 7,5 milioane locuitori, destul de aproape de granița Chinei cu Coreea de Nord!</p>
<p>Românul va deveni cel mai valoros fotbalist din vestiarul ei, cu o cotă de piață actuală fixată de <span>transfermarkt.com</span> la 2 milioane de euro.  Coechipieri îi vor fi nord-macedoneanul Isnik Alimi, plecat de la Sepsi OSK Sf. Gheorghe chiar în această iarnă după ce sosise în țara noastră în vara lui 2023, dar și Cephas Malele, fostul vârf de atac de la FC Argeș și CFR Cluj!</p>
<ul>
<li><span>Descoperă aici confesiunea completă a lui Nicolae Stanciu într-un interviu de colecție!</span></li>
</ul>

]]></description>
    </item>
    <item>
      <title>SPECIAL RMN tricolor: cinci posturi în alarmă la echipa națională cu 65 de zile înaintea barajului Turcia – România pentru Mondial!</title>
      <link>https://www.prosport.ro/fotbal-intern/nationala/rmn-tricolor-cinci-posturi-in-alarma-la-echipa-nationala-cu-65-de-zile-inaintea-barajului-turcia-romania-pentru-mondial-20355193</link>
      <description><![CDATA[<img src="https://www.prosport.ro//wp-content/uploads/2026/01/RMN-tricolor-cinci-posturi-in-alarma-la-echipa-nationala-cu-65-de-zile-inaintea-barajului-Turcia-Romania-pentru-Mondial.jpg"/><br/><p>Începând de azi, 20 ianuarie, doar pe <span>ProSport</span> descoperi în fiecare marți, până la barajul Turcia – România pentru Mondial din 26 martie, radiografia completă și la zi a tuturor fotbaliștilor din circuitul echipei naționale!</p>
<p>Așa cum spune denumirea rubricii, un „RMN tricolor” la capătul căruia vom configura, săptămână de săptămână, primul 11 al României, dar și întregul lot de 23 de fotbaliști, pe baza evoluțiilor jucătorilor din ultimele 7 zile, la nivel de cluburi.</p>
<p>Deschidem provocarea din pregătirea semifinalei pentru barajul <span>CM 2026</span> cu un „RMN tricolor” pentru perioada 13-20 ianuarie, așadar. Care sunt fotbaliștii ce ne oferă speranță la acest moment, ce posturi reprezintă realmente semne de alarmă acum și, per total, cum se prezintă imaginea la zi a naționalei României, cu 65 de zile înaintea meciului așteptat de milioane de români!</p>
<h2><span>Portarul României: o confirmare reconfortantă, de la cel mai înalt nivel!</span></h2>
<p>Ionuț Radu (Celta Vigo) devine tot mai sigur de postul de titular în naționala României pentru barajul cu Turcia. Atât prin prisma evoluțiilor lui, cât și în contextul concurenței, după cum vom vedea mai jos. Integralist la 3-0 cu Rayo Vallecano (La Liga), Radu a avut trei intervenții salvatoare, fiind în top 3 cei mai buni fotbaliști de pe teren! Și, astfel, ajunge la 6 meciuri fără gol primit în primul eșalon spaniol până acum, în acest sezon.</p>
<p>În prima etapă a Superligii din 2026, Ștefan Târnovanu (FCSB) a făcut o partidă mediocră în deplasarea 0-1 cu FC Argeș, încasând gol la unul din cele două șuturi pe spațiul porții. În vreme ce Marian Aioani (Rapid) a ieșit fericit din 1-0 cu Metaloglobus, dar fără să fie prea solicitat în duelul dominat clar de giuleșteni.</p>
<div class="wp-caption aligncenter" id="attachment_20338558" style="width: 1410px"><img alt="" aria-describedby="caption-attachment-20338558" class="size-full wp-image-20338558" decoding="async" fetchpriority="high" height="800" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/12/Erou-Ionut-Radu-a-primit-o-nota-uriasa-dupa-ce-a-cutremurat-Santiago-Bernabeu-si-a-invins-o-pe-Real-Madrid-cu-Celta-Vigo.jpg" srcset="https://www.prosport.ro/wp-content/uploads/2025/12/Erou-Ionut-Radu-a-primit-o-nota-uriasa-dupa-ce-a-cutremurat-Santiago-Bernabeu-si-a-invins-o-pe-Real-Madrid-cu-Celta-Vigo.jpg 1400w, https://www.prosport.ro/wp-content/uploads/2025/12/Erou-Ionut-Radu-a-primit-o-nota-uriasa-dupa-ce-a-cutremurat-Santiago-Bernabeu-si-a-invins-o-pe-Real-Madrid-cu-Celta-Vigo-768x439.jpg 768w" width="1400"/><p class="wp-caption-text" id="caption-attachment-20338558">Foto: Profimedia</p></div>
<p>Horațiu Moldovan? Din nou rezervă neutilizată la Oviedo, în 2-3 din deplasare cu Osasuna (La Liga), plecarea lui de la club fiind cel puțin amânată. Iar același statut l-a avut Răzvan Sava pentru Udinese la 0-1 cu Inter Milano (Serie A). Lista portarilor români din circuitul naționalei legitimați în străinătate s-a mărit prin Otto Hindrich, ajuns de la CFR Cluj la Legia Varșovia (Polonia), unde rămâne de văzut cât și cum va apăra.</p>
<p>La 38 de ani, Florin Niță continuă să nu aibă echipă și, foarte probabil, iese tot mai sigur din calculele convocării pentru Turcia – România.</p>
<h2><span>Fundaș dreapta: Rațiu e încă accidentat, Manea ar fi prima variantă acum</span></h2>
<p>Titularul naționalei pe postul de fundaș dreapta, Andrei Rațiu (Rayo Vallecano) a acuzat dureri la coapsa stângă în meciul de campionat din 11 ianuarie în care a fost și schimbat (minutul 38), după care nu a mai apărut în lotul madrilenilor, absentând implicit la 0-3 cu Celta Vigo în deplasare, ultima rundă din La Liga. În acest moment, revenirea lui e preconizată pentru primele zile din luna februarie.</p>
<p>Soluții posibile din Superliga, Cristi Manea (Rapid) și Vali Crețu (FCSB) au fost titulari în prima rundă a anului din Superliga, cu giuleșteanul schimbat în minutul 81. Manea a făcut un joc bun spre foarte bun, cu o precizie a paselor de admirat și o implicare solidă în jocul giuleștenilor (1-0 cu Metaloglobus), în vreme ce Crețu, la 0-1 cu Argeș în deplasare, a jucat acceptabil, nu i se pot imputa prea multe, în ciuda rezultatului.</p>
<div class="wp-caption aligncenter" id="attachment_20253793" style="width: 2570px"><img alt="" aria-describedby="caption-attachment-20253793" class="size-full wp-image-20253793" decoding="async" height="1737" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958.jpg" srcset="https://www.prosport.ro/wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958.jpg 2560w, https://www.prosport.ro/wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958-1400x950.jpg 1400w, https://www.prosport.ro/wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958-768x521.jpg 768w, https://www.prosport.ro/wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958-1536x1042.jpg 1536w, https://www.prosport.ro/wp-content/uploads/2025/08/Rapid-decizie-clara-in-privinta-lui-Cristi-Manea-dupa-ce-fundasul-a-cerut-sa-plece-de-la-echipa-„Nu-mai-exista-nicio-discutie-scaled-e1755931475958-2048x1390.jpg 2048w" width="2560"/><p class="wp-caption-text" id="caption-attachment-20253793">Foto: Sport Pictures</p></div>
<p>La Gaziantep FK, Deian Sorescu a fost pe teren ultimele 34 de minute din 1-0 cu Kocaelispor din Cupa Turciei, dar apoi a rămas rezervă neutilizată în 1-1 cu Galatasaray, meci în deplasare contând pentru Superlig.</p>
<p>Interesant este însă că internaționalul U21 Tony Strata, fără prezență la seniori pentru România până acum, prinde tot mai multe minute, și cu impact, în prima ligă portugheză pentru Vitoria Guimaraes! Săptămâna asta a fost integralis,t 0-1 cu FC Porto dar având cea mai bună evoluție din echipa lui: lider la pase-cheie furnizate, 100% pase lungi corecte, 7 din 9 dueluri directe câștigate. De urmărit!</p>
<h2><span>Fundaș stânga: Bancu e în formă! Și variantele alternative merg spre bine</span></h2>
<p>Toate cele 5 soluții importante pentru naționala României în acest moment când vine vorba de postul de fundaș stânga activează în Superliga. Partea bună? Toți cei 5 apărători au fost titulari în ultima etapă, prima din 2026. Iar partea foarte bună este că soluția principală, Nicușor Bancu, a avut și cea mai consistentă evoluție, în tricoul Universității Craiova.</p>
<p>Bancu, devenit astfel titular și în <span>Echipa Etapei 22 din Superliga</span>, a contribuit cu eficiență la un 4-0 fără comentarii în deplasare cu Petrolul Ploiești, căpitanul oltenilor devenind și liderul meciului la dueluri directe câștigate, dar și la tackling-uri reușite, printre altele.</p>
<div class="wp-caption aligncenter" id="attachment_20305156" style="width: 2068px"><img alt="" aria-describedby="caption-attachment-20305156" class="size-full wp-image-20305156" decoding="async" height="1216" sizes="(max-width: 2058px) 100vw, 2058px" src="https://www.prosport.ro//wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League.jpg" srcset="https://www.prosport.ro/wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League.jpg 2058w, https://www.prosport.ro/wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League-1400x827.jpg 1400w, https://www.prosport.ro/wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League-768x454.jpg 768w, https://www.prosport.ro/wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League-1536x908.jpg 1536w, https://www.prosport.ro/wp-content/uploads/2025/10/Nicusor-Bancu-stie-cum-poate-obtine-Universitatea-Craiova-primul-succes-in-grupa-de-Conference-League-2048x1210.jpg 2048w" width="2058"/><p class="wp-caption-text" id="caption-attachment-20305156">Foto SPORT PICTURES</p></div>
<p>În <span>Dinamo – U Cluj 1-0</span>, atât Raul Opruț cât și Alex Chipciu au fost integraliști, cu un meci mult mai consistent în dreptul dinamovistului: 10 vs3 la dueluri directe câștigate, 11 vs 6 la acțiuni defensive reușite, strict pe comparația dintre cei doi fundași stânga.</p>
<p>La doar al doilea meci ca integralist după revenirea din accidentare, Andrei Borza (Rapid) a evoluat decent în 1-0 cu Metaloglobus, în creștere de formă dar cu senzația că încă mai caută nivelul pe măsura calităților lui. În vreme ce Kevin Ciubotaru (FC Hermannstadt), la 1-1 cu Farul în deplasare, tot o prestație decentă, fără a se evidenția considerabil.</p>
<h2><span>Fundașii centrali: primele două posturi în alarmă!</span></h2>
<p>Cuplul de stoperi Drăgușin – Burcă a lipsit enorm României în grupa preliminară CM 2026, iar situația rămâne una de alarmă importantă pentru tricolori în axul defensiv!</p>
<p>Pe de o parte, Andrei Burcă e legitimat la Yunnan Yukun, iar prima ligă din China se reia abia pe 6 martie, așadar nu va avea prea multe meciuri oficiale în picioare la data semifinalei barajului Turcia – România din 26 martie! În situație similară e Ionuț Necelearu (Akron), prima etapă din Rusia fiind programată abia pe 28 februarie.</p>
<p>Pe de altă parte, mutarea lui Radu Drăgușin se tot amână, la fel contextul pentru ca stoperul nostru să prindă mai multe minute, astfel că fundașul a fost iarăși rezervă neutilizată la Tottenham, în 1-2 cu West Ham (Premier League).</p>
<p>Un semn de încredere poate veni dinspre Lisav Eissat, integralist și căpitan pentru Maccabi Haifa în derby-ul cu Maccabi Tel Aviv, câștigat de echipa lui cu 4-1 și în care a oferit și pasa de gol la reușita finală! Meci solid, doar 3 pase greșite din 46, posibilă variantă pentru România la baraj dacă se menține contextul amar de mai sus!</p>
<div class="wp-caption aligncenter" id="attachment_20363098" style="width: 2570px"><img alt="" aria-describedby="caption-attachment-20363098" class="size-full wp-image-20363098" decoding="async" height="1304" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-scaled.jpg" srcset="https://www.prosport.ro/wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-scaled.jpg 2560w, https://www.prosport.ro/wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-1400x713.jpg 1400w, https://www.prosport.ro/wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-768x391.jpg 768w, https://www.prosport.ro/wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-1536x783.jpg 1536w, https://www.prosport.ro/wp-content/uploads/2026/01/Rasturnare-de-situatie-Dinamo-ar-putea-sa-l-cumpere-pe-Lisav-Eissat-dupa-ce-negocierile-israelienilor-cu-polonezii-au-fost-sistate-2048x1043.jpg 2048w" width="2560"/><p class="wp-caption-text" id="caption-attachment-20363098">Foto: Mediafax Foto</p></div>
<p>Virgil Ghiță a fost integralist pentru Hannover în 2.Bundesliga la 1-3 în deplasare cu Kaiserslautern, meci în care nu i se pot imputa prea multe deși formația lui conducea cu 1-0 în minutul 67! Fără erori importante, Ghiță joacă totuși într-un sistem diferit în Germania, cu trei fundași centrali. Iar Bogdan Racovițan așteaptă încă prima partidă oficială din 2026 pentru Rakow, echipa poloneză disputând până acum doar amicale.</p>
<p>Dinspre Universitatea Craiova, Vladimir Screciu a făcut un meci bun spre foarte bun în 4-0 cu Petrolul Ploiești, în vreme ce Adrian Rus nu a fost în lot, acuzând dureri la genunchi. De menționat că Screciu a fost utilizat la națională și ca mijlocaș defensiv, chiar și în ultimul meci din 2025 al tricolorilor, victoria de palmares cu San Marino.</p>
<p>La Rapid, situație cumva identică: Alex Pașcanu evoluând relativ bine, un minus doar la raportul duelurilor câștigate, în 1-0 cu Metaloglobus, în vreme ce Denis Ciobotariu a rămas pe bancă.</p>
<h2><span>Mijlocașul defensiv: „factorul Marin”, cu Răzvan și Marius pe val</span></h2>
<p>În ultimele trei meciuri din 2025, la 1-0 cu Austria, 1-3 în Bosnia-Herțegovina și 7-1 cu San Marino, naționala României a utilizat un 4-3-3 cu un singur mijlocaș cu rol preponderent defensiv. Mergem pe acest sistem în rubrica noastră, așadar, cu un „șesar” și doi mijlocași de profil „inter”.</p>
<p>Răzvan Marin a fost integralist pentru AEK Atena în derby-ul cu Panathinaikos și în top 5 jucători ai echipei lui ca evoluție! S-a terminat 4-0 pentru AEK, românul a avut 90% pase corecte și 3 din 4 driblinguri reușite, meci foarte bun! Asta după ce, cu câteva zile în urmă, a prins doar 33 minute pe teren, menajat pentru derby, în Cupa Greciei la 0-1 cu OFI Creta.</p>
<div class="wp-caption aligncenter" id="attachment_20298245" style="width: 2570px"><img alt="" aria-describedby="caption-attachment-20298245" class="size-full wp-image-20298245" decoding="async" height="1380" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat.jpeg" srcset="https://www.prosport.ro/wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat.jpeg 2560w, https://www.prosport.ro/wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat-1400x755.jpeg 1400w, https://www.prosport.ro/wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat-768x414.jpeg 768w, https://www.prosport.ro/wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat-1536x828.jpeg 1536w, https://www.prosport.ro/wp-content/uploads/2025/10/Razvan-Marin-il-infrunta-pe-Mircea-Lucescu.-„Sa-spuna-direct-daca-nu-sunt-bun-nu-ca-sunt-accidentat-2048x1104.jpeg 2048w" width="2560"/><p class="wp-caption-text" id="caption-attachment-20298245">Foto: Mihai Pop ProSport</p></div>
<p>Marius Marin, căpitan la Pisa în Serie A, a fost titular și 68 de minute pe teren în 1-1 cu Atalanta, având o evoluție tot în top 5 jucători ai formației lui. Exact și prompt, pierzând foarte rar posesia și remarcându-se cu precădere în planul defensiv (golul încasat a venit după ieșirea lui de pe teren).</p>
<p>Adrian Șut a debutat la Al Ain în campionatul din Emiratele Arabe Unite, titular și 83 de minute pe teren în 2-2 acasă cu Al Wahda. Un meci mediocru pentru el, de înțeles cumva în contextul transferului recent.</p>
<p>Din Superliga, Tudor Băluță (Universitatea Craiova) a intrat pentru ultimele 25 de minute în 4-0 cu Petrolul, fără minusuri sau plusuri majore, în vreme ce Mihai Lixandru a fost cel mai bun om de la FCSB în 0-1 cu FC Argeș, dar asta e o consolare palidă pentru roș-albastru. De notat că a fost folosit fundaș central și de data asta.</p>
<p>Cum spuneam, și Vladimir Screciu (Universitatea Craiova) e o soluție clară ca „închizător” la națională, dar îl utilizăm săptămâna aceasta la stoperi în configurația noastră, pe postul de bază de la club și unde naționala, am văzut, suferă evident.</p>
<h2><span>Cei doi ofensivi de la mijloc: îngrijorare și soluții din Superliga</span></h2>
<p>Nicolae Stanciu, căpitanul Generației de Suflet, nu a fost nici măcar în lotul oaspeților la Parma – Genoa 0-0 din Serie A, iar ulterior s-a anunțat oficial despărțirea de echipa lui Dan Șucu. Iar <span>ProSport</span><span> a anunțat în exclusivitate aici noua destinație, cu care românul a semnat deja: Dalian Yingbo din China!</span> Revenim la „cazul Burcă”: abia la început de martie fotbal în meciuri oficiale!</p>
<div class="wp-caption aligncenter" id="attachment_20338009" style="width: 1210px"><img alt="" aria-describedby="caption-attachment-20338009" class="size-full wp-image-20338009" decoding="async" height="900" loading="lazy" sizes="auto, (max-width: 1200px) 100vw, 1200px" src="https://www.prosport.ro//wp-content/uploads/2025/12/giovanni-becali-i-a-cerut-lui-dan-sucu-sa-faca-transferul-care-sa-i-aduca-rapidului-titlul-in-romania-ia-l-pe-nicolae-stanciu-1-1-1.jpg" srcset="https://www.prosport.ro/wp-content/uploads/2025/12/giovanni-becali-i-a-cerut-lui-dan-sucu-sa-faca-transferul-care-sa-i-aduca-rapidului-titlul-in-romania-ia-l-pe-nicolae-stanciu-1-1-1.jpg 1200w, https://www.prosport.ro/wp-content/uploads/2025/12/giovanni-becali-i-a-cerut-lui-dan-sucu-sa-faca-transferul-care-sa-i-aduca-rapidului-titlul-in-romania-ia-l-pe-nicolae-stanciu-1-1-1-768x576.jpg 768w" width="1200"/><p class="wp-caption-text" id="caption-attachment-20338009">FOTO Sportpictures</p></div>
<p>Nici Ianis Hagi n-a bifat minute în campionat săptămâna asta, după ce intrase din minutul 61 pentru Alanyaspor în Cupa Turciei, fără realizări notabile la 2-2 cu Fatih Karagumruk. Mijlocașul are o infecție a tractului respirator așa că a rămas în afara lotului pentru 2-3 cu Fenerbahce în Superlig.</p>
<p>Pe zona interilor, cumva din „linia a doua”, Vlad Dragomir a fost integralist pentru FC Pafos în campionatul din Cipru, dar formația lui a pierdut 0-2 în deplasare cu Olympiakos Nicosia, iar românul a ieșit cel mai slab dintre coechipieri, cu 15 din 17 dueluri directe pierdute și o ocazie bună ratată. Meci de uitat!</p>
<p>Dacă nici Darius Olaru, nici Florin Tănase, n-au avut prestații mai convingătoare pentru FCSB în 0-1 la FC Argeș, de remarcat măcar evoluțiile lui Cătălin Cîrjan (Dinamo) și Alexandru Cicâldău (Universitatea Craiova), amândoi cu aport consistent în dinamica ofensivă a formațiilor lor, determinanți în multe momente spre două victorii importante, 1-0 cu U Cluj și 4-0 în deplasare cu Petrolul Ploiești.</p>
<p>Una peste alta, noi semne de alarmă importante așadar, dincolo de zona stoperilor!</p>
<h2><span>Extremă dreapta: baza e în Man, cu Dobre „pe turnantă”</span></h2>
<p>Dennis Man a fost titular pentru PSV Eindhoven în Cupa Olandei și a avut timp să marcheze pentru 2-0, cu o evoluție apreciată, deși a ieșit după doar 29 de minute din cauza unui disconfort muscular. Simplă măsură de precauție, potrivit antrenorului său. Peste câteva zile, în campionat, a fost utilizat doar din minutul 71: PSV a reușit golul pentru 2-1 final la Fortuna Sittard după intrarea lui și românul a încheiat cu un bilanț pozitiv în care se evidențiază 2 dueluri câștigate din tot atâtea în care a fost implicat, un dribling încercat și reușit, un șut pe poartă.</p>
<div class="wp-caption aligncenter" id="attachment_20362389" style="width: 1290px"><img alt="Nota fabuloasă pe care a primit-o Dennis Man, deși a ieșit accidentat după doar 29 de minute în Den Bosch – PSV" aria-describedby="caption-attachment-20362389" class="size-full wp-image-20362389" decoding="async" height="735" loading="lazy" sizes="auto, (max-width: 1280px) 100vw, 1280px" src="https://www.prosport.ro//wp-content/uploads/2026/01/Nota-fabuloasa-pe-care-a-primit-o-Dennis-Man-desi-a-iesit-accidentat-dupa-doar-29-de-minute-in-Den-Bosch-–-PSV.jpg" srcset="https://www.prosport.ro/wp-content/uploads/2026/01/Nota-fabuloasa-pe-care-a-primit-o-Dennis-Man-desi-a-iesit-accidentat-dupa-doar-29-de-minute-in-Den-Bosch-–-PSV.jpg 1280w, https://www.prosport.ro/wp-content/uploads/2026/01/Nota-fabuloasa-pe-care-a-primit-o-Dennis-Man-desi-a-iesit-accidentat-dupa-doar-29-de-minute-in-Den-Bosch-–-PSV-768x441.jpg 768w" width="1280"/><p class="wp-caption-text" id="caption-attachment-20362389">FOTO: Profimedia 14 ian 2026</p></div>
<p>Alex Dobre rămâne principala alternativă la Man în acest moment. Rapidistul a marcat golul victoriei în 1-0 cu Metaloglobus și, chiar dacă n-a avut o evoluție impresionantă, raportat la alte partide, s-a remarcat din nou și a fost decisiv. Olimpiu Moruțan a jucat ultimele 24 de minute pentru Aris Salonic, prestația slabă, în 0-1 cu Larissa din campionatul grec, apoi a semnat cu Rapid, devine coechipierul lui Alex Dobre și e de văzut impactul său în noua provocare.</p>
<p>David Miculescu, intrat la pauză în FC Argeș – FCSB 0-1, prestație dezolantă. La fel și Andrei Cordea (CFR Cluj), mult sub nivelul arătat pe final de 2025 și care îl recomanda pentru revenirea la națională. Șters în victoria 1-0 cu Oțelul Galați în care a fost integralist.</p>
<h2><span>Extremă stânga: Mihăilă e tot rezervă, Baiaram continuă bine</span></h2>
<p>La Rizespor, Valentin Mihăilă, titularul ultimelor meciuri ale naționalei României pe post de extremă stânga, a prins doar 32 de minute pe teren în 0-2 cu Erzurumspor din Cupa Turciei: eșec în fața unei formații de eșalon inferior în care românul a intrat la scorul rămas final pe tabelă. Fără impact.</p>
<p>Apoi, doar ultimele 16 minute pe teren pentru Mihăilă în 1-3 din Superlig la Goztepe, ultimul gol al gazdelor venind la trei minute după intrarea lui. Extrema noastră a reușit totuși să trimită un șut în bară, un altul pe lângă poartă și a forțat destul de inspirat în atac.</p>
<div class="wp-caption aligncenter" id="attachment_20330516" style="width: 1330px"><img alt="O forță a Europei, care a băgat peste 400 de milioane de euro în transferuri, îl vrea pe Baiaram de la Craiova!" aria-describedby="caption-attachment-20330516" class="size-full wp-image-20330516" decoding="async" height="743" loading="lazy" sizes="auto, (max-width: 1320px) 100vw, 1320px" src="https://www.prosport.ro//wp-content/uploads/2025/11/O-forta-a-Europei-care-a-bagat-peste-400-de-milioane-de-euro-in-transferuri-il-vrea-pe-Baiaram-de-la-Craiova.webp" srcset="https://www.prosport.ro/wp-content/uploads/2025/11/O-forta-a-Europei-care-a-bagat-peste-400-de-milioane-de-euro-in-transferuri-il-vrea-pe-Baiaram-de-la-Craiova.webp 1320w, https://www.prosport.ro/wp-content/uploads/2025/11/O-forta-a-Europei-care-a-bagat-peste-400-de-milioane-de-euro-in-transferuri-il-vrea-pe-Baiaram-de-la-Craiova-768x432.webp 768w" width="1320"/><p class="wp-caption-text" id="caption-attachment-20330516">FOTO: SPORT PICTURES</p></div>
<p>Ștefan Baiaram (Universitatea Craiova) forțează tot mai mult titularizarea în naționala României, și asta deși la club evoluează atacant central. Asta pentru că „olteanul”, intrat în minutul 65 al deplasării la Petrolul Ploiești, a marcat cu inspirație și finalizare de calitate pentru 3-0, a greșit o singură pasă și a reconfirmat forma excelentă de la finalul lui 2025.</p>
<p>Florinel Coman a fost titular pentru Al Gharafa în deplasarea din campionatul Qatarului cu Al Arabi, dar e ieșit accidentat după doar jumătate de oră de joc. În vreme ce Claudiu Petrila, titular pentru Rapid, a fost schimbat la pauză în 1-0 cu Metaloglobus, după 45 de minute sub așteptările setate până azi de talentul și travaliul extremei giuleștene.</p>
<h2><span>Atacantul… încă doare!</span></h2>
<p>Post cu rană deschisă de foarte multă vreme la naționala României. Teoretic, soluția atacantului central pentru barajul de Mondial cu Turcia ar trebui să vină dinspre acest trio: Daniel Bîrligea – Denis Drăguș – Louis Munteanu. Asta dacă Daniel Paraschiv, recent sosit la Rapid, sau un Denis Alibec revenit spectaculos, nu vor schimba tabloul opțiunilor.</p>
<p>Cu mai puține șanse, evident, sunt George Pușcaș, ajuns în China unde campionatul începe în prima săptămână din martie, Ianis Stoica (Estrela Amadora) sau Vladislav Blănuță (Dinamo Kiev): ultimii doi, riscant de titularizat în premieră la naționala de seniori într-un meci cu astfel de miză, chiar dacă forma lor la club ar fi, să presupunem, excepțională până atunci…</p>
<div class="wp-caption aligncenter" id="attachment_20323380" style="width: 2570px"><img alt="" aria-describedby="caption-attachment-20323380" class="size-full wp-image-20323380" decoding="async" height="1600" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900.jpg" srcset="https://www.prosport.ro/wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900.jpg 2560w, https://www.prosport.ro/wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900-1400x875.jpg 1400w, https://www.prosport.ro/wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900-768x480.jpg 768w, https://www.prosport.ro/wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900-1536x960.jpg 1536w, https://www.prosport.ro/wp-content/uploads/2025/11/Fara-precedent-Omul-pus-de-Gigi-Becali-sa-readuca-disciplina-la-FCSB-l-a-desfiintat-pe-Birligea-si-ameninta-ca-l-scoate-din-lot-„Nu-e-bascalie-O-sa-stea-in-tribuna-scaled-e1763321925900-2048x1280.jpg 2048w" width="2560"/><p class="wp-caption-text" id="caption-attachment-20323380">Foto: Sport Pictures</p></div>
<p>În 0-1 la FC Argeș, Daniel Bîrligea a jucat 65 de minute pentru FCSB și a fost unul din cei mai slabi fotbaliști ai campioanei! Cu numai 59% pase corecte, un singur duel câștigat din șase, o ocazie uriașă ratată nonșalant…</p>
<p>Louis Munteanu e așteptat să debuteze la DC United în MLS, dar prima etapă de peste Ocean e abia pe 21 februarie. Singura consolare, totuși fragilă: Denis Drăguș a fost titular la primul meci pentru Gaziantep FK după experiența Eyupspor, cu o evoluție acceptabilă, să spunem, timp de 63 de minute în 1-1 la Galatasaray din Superlig.</p>
<p>Per total, cinci posturi în alarmă pentru România cu 65 de zile înaintea barajului din deplasare contra Turciei! Stoperii, soluțiile principale pentru mijlocașii centrali ofensivi și vârful de atac! Aproape jumătate de echipă!</p>
<h2><span>Primul 11 și lotul României pe baza evoluțiilor din săptămâna 13-20 ianuarie</span></h2>
<p>Iată cum s-ar putea configura lotul de 23 de tricolori pentru Turcia – România, barajul de Mondial, exclusiv pe baza evoluțiilor la cluburi din ultima săptămână și, folosind același sistem de referință, echipa de start la marele meci de peste 65 de zile:</p>
<p>I. Radu – Manea, Screciu, Eissat, Bancu – Cicâlădu, R. Marin, Cîrjan – Man, Drăguș, Baiaram</p>
<p>Rezerve: Aioani, Târnovanu – Strata, Ghiță, Pașcanu, Opruț – Olaru, M. Marin, Fl. Tănase – Dobre, Bîrligea, Mihăilă</p>
<p>Accidentați: Rațiu, Ad. Rus, Hagi, Fl. Coman</p>

]]></description>
    </item>
    <item>
      <title>România a primit vestea de la FIFA. E din ce în ce mai jos în clasament</title>
      <link>https://www.prosport.ro/fotbal-intern/nationala/romania-a-primit-vestea-de-la-fifa-e-din-ce-in-ce-mai-jos-in-clasament-20366296</link>
      <description><![CDATA[<img src="https://www.prosport.ro//wp-content/uploads/2026/01/Romania-a-primit-vestea-de-la-FIFA.-E-din-ce-in-ce-mai-jos-in-clasament-scaled-e1768922924422-1400x943.jpg"/><br/><p data-end="243" data-start="0">Echipa națională a României, care încă speră la calificarea la Campionatul Mondial din vara anului 2026, a primit o veste neplăcută de la FIFA. „Tricolorii” sunt din ce în ce mai jos în clasamentul mondial, fiind aproape de ieșirea din TOP 50.</p>
<p data-end="586" data-start="245">Cu speranța calificării la un turneu final, <span>echipa națională a coborât în clasamentul coeficienților</span> mondiali până pe poziția 49, cu două locuri mai jos față de ultima actualizare. Cu doar două luni înainte de barajul cu Turcia, „tricolorii” trebuie să se pregătească intens, inclusiv din punct de vedere mental, pentru „iadul” din Istanbul.</p>
<h2 data-end="627" data-start="588"><span>România, „picaj” în clasamentul FIFA</span></h2>
<p data-end="866" data-start="629">Viitoarea adversară a României, echipa națională a Turciei, se află pe poziția 25, cu 1.582,69 puncte. Partida care <span>se va disputa în cel mai mare oraș al țării, Istanbul</span>, pe 26 martie, ar putea aduce noi speranțe de calificare românilor.</p>
<p data-end="1166" data-start="868">Dacă Lucescu &amp; Co. vor trece de turci, atunci vor înfrunta câștigătoarea dintre Slovacia și Kosovo. Prima dintre cele două este clasată pe locul 44 în clasamentul FIFA, după o urcare de un loc, cu 1.485,65 de puncte. De cealaltă parte, Kosovo, veche adversară a românilor, este clasată sub România.</p>
<p data-end="1411" data-start="1168">Rrahmani &amp; Co. ocupă locul 79 în clasamentul FIFA, după ce au urcat un loc, cu 1.308,84 puncte. În cazul în care România va triumfa în acest mini-turneu de patru echipe, biletul spre Cupa Mondială va fi asigurat, iar grupa este deja cunoscută.</p>
<h2 data-end="1477" data-start="1413"><span>România, în lupta pentru calificarea la Campionatul Mondial 2026</span></h2>
<p data-end="1739" data-start="1479">Dacă vor ajunge pe tărâm nord-american, „tricolorii” vor juca în Grupa D, alături de gazda Statele Unite ale Americii, Paraguay și Australia. Cu adversari considerați relativ accesibili, Lucescu &amp; Co. s-ar putea lupta pentru calificarea în fazele eliminatorii.</p>
<p data-end="2040" data-start="1741">Până acum, marile surprize, considerate țări mult mai slab cotate decât echipa națională a României, dar care și-au asigurat deja biletul spre Cupa Mondială din vara anului 2026, sunt Haiti, Curaçao, Capul Verde, Iordania, Uzbekistan sau Qatar, națiuni fără o tradiție importantă la turneele finale.</p>
<p data-end="2291" data-start="2042">În cazul în care se vor califica la Mondiale, primul meci al românilor se va disputa la Vancouver, pe 13 iunie 2026, în compania Australiei, de la ora 7:00 dimineața. A doua partidă va avea loc pe 19 iunie, împotriva Paraguayului, de la aceeași oră.</p>
<p data-end="2573" data-is-last-node="" data-is-only-node="" data-start="2293">Ultimul posibil meci al „tricolorilor” se va disputa la Los Angeles, pe stadionul Inglewood, de la ora 5:00 dimineața, pe 25 iunie, împotriva Statelor Unite ale Americii. Practic, „tricolorii” vor juca primul meci în Canada, iar următoarele două vor avea loc în statul California.</p>

]]></description>
    </item>
    <item>
      <title>EXTRA Radu Drăgușin s-a însurat! Primele imagini de la cununia civilă</title>
      <link>https://www.prosport.ro/sport-life/radu-dragusin-se-insoara-primele-imagini-de-la-cununia-civila-20366060</link>
      <description><![CDATA[<img src="https://www.prosport.ro//wp-content/uploads/2026/01/Screenshot-2026-01-20-at-19.15.39-1400x965.jpg"/><br/><p>Marți, 20 ianuarie 2026, Radu Drăgușin (23 de ani) și partenera sa, Ioana Stan (23), se căsătoresc la București, iar <span>ProSport</span> vă prezintă primele imagini (VEZI GALERIA FOTO) cu ei doi în calitate de soț și soție.</p>
<p>Radu și Ioana Drăgușin au făcut doar cununia civilă, în cadrul unui eveniment programat în jurul orei 14:00, însă cel mai important este că au decis să semneze documentele și vor primi certificatul de căsătorie.</p>
<h2><span>Admiratoarele își pot lua gândul de la Radu Drăgușin! Fundașul naționalei s-a însurat cu Ioana Stan</span></h2>
<p>Radu Drăgușin și Ioana Stan formează un cuplu de aproape 6 ani de zile, iar în 2025, fundașul lui Tottenham Hotspur și-a luat inima în dinți și a făcut pasul cel mare.</p>
<p><span>Drăgușin a cerut-o de soție pe Ioana, iar aceasta a spus „DA”</span> fără să stea pe gânduri. Momentul intim a fost împărtășit și publicului larg, prin intermediul unor postări pe care cei doi le-au realizat pe platformele de socializare.</p>
<p>„Tu, Eu, pentru totdeauna”, a scris Radu Drăgușin, în dreptul imaginilor în care așeza inelul de logodnă pe degetul partenerei.</p>
<p>Încă de la acel moment, sora lui Radu Drăgușin, Meira, anunța cu mult entuziasm că se va ocupa în detaliu de pregătirea nunții celor doi:</p>
<p>„Eu nu plâng, tu plângi. Inima mea e copleșită, deoarece doi dintre oamenii pe care îi iubesc cel mai mult au spus DA pentru totdeauna. Fratele meu și iubita sa, care pentru mine e o soră pe viață, s-au logodit. Vâzându-vă împreună e ca și cum as vedea iubirea pură, genul care inspiră și oferă căldură tuturor celor din jurul vostru. Sunt recunoscătoare că am putut fi aproape de voi în acest moment și abia aștept să văd cum vă construiți viitorul împreună”, a transmis Meira Drăgușin.</p>
<p>Și lucrurile au avansat foarte rapid. La doar câteva luni <span>după ce a cerut-o în căsătorie pe Ioana Stan, Radu Drăgușin</span> a și programat nunta. Cununia civilă mai precis, care reprezintă oficializarea legământului dintre cei doi prin intermediul unui certificat de căsătorie.</p>
<p>Evenimentul a fost programat marți, 20 ianuarie 2026, în jurul orei 14:00, iar în galeria foto a articolului vă puteți delecta cu câteva imagini surprinse de fotoreporterii <span>ProSport</span>. Prima care a ajuns a fost mama lui Radu Drăgușin, doamna Svetlana.</p>
<p><img alt="" class="aligncenter size-full wp-image-20366089" decoding="async" height="1368" loading="lazy" sizes="auto, (max-width: 912px) 100vw, 912px" src="https://www.prosport.ro//wp-content/uploads/2026/01/WhatsApp-Image-2026-01-20-at-13.32.59-1.jpeg" srcset="https://www.prosport.ro/wp-content/uploads/2026/01/WhatsApp-Image-2026-01-20-at-13.32.59-1.jpeg 912w, https://www.prosport.ro/wp-content/uploads/2026/01/WhatsApp-Image-2026-01-20-at-13.32.59-1-768x1152.jpeg 768w" width="912"/></p>
<h2><span>Cine este Ioana Stan, tânăra care se iubește de aproape 6 ani cu cel mai bine cotat fotbalist român</span></h2>
<p>Cu o cotă de piață de 22 de milioane de euro, potrivit Transfermarkt, Radu Drăgușin este cel mai bine evaluat fotbalist român. El este în continuare legitimat la Tottenham Hotspur, în nordul Londrei, unde e însoțit și de partenera sa de viață, care marți i-a devenit soție.</p>
<p>Jurnaliștii britanici i-au făcut deja portretul Ioanei, iar astfel s-a aflat că iubita lui Radu Drăgușin este studentă la arhitectură:</p>
<p>„Ioana, studentă la arhitectură, împărtășește frecvent online imagini romantice alături de iubitul ei, fotbalistul Radu Drăgușin, în vârstă de 23 de ani. Și ea este originară din România și este fiica lui Gabriel Stan, fostul viceprimar al orașului Constanța. Cei doi formează un cuplu din 2020, potrivit presei, iar Ioana s-a mutat în Anglia împreună cu Radu, care joacă pentru clubul din nordul Londrei”, scriau jurnaliștii de la <span>The Sun</span>, în vara lui 2025.</p>
<p>Despre Ioana Stan a vorbit în termeni laudativi și Florin Manea, impresarul lui Radu Drăgușin și unul dintre oamenii care au contribuit la transferul lui la Tottenham Hotspur:</p>
<p>„E o fată educată, cu picioarele pe pământ. Nu e genul care vrea în cluburi. Îl iubește sincer pe Radu și îl ajută în carieră. Vine la meciuri, e fana lui numărul unu. Înțelege viața de sportiv și e dispusă la sacrificii”, precizat în urmă cu mai multe luni și Florin Manea.</p>

]]></description>
    </item>
  </channel>
</rss>
