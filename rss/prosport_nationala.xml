<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Stoica e pe val în Portugalia. A marcat din nou pentru Estrela și ar putea fi o soluție pentru Mircea Lucescu</title>
      <link>https://www.prosport.ro/fotbal-extern/ianis-stoica-e-pe-val-in-portugalia-a-marcat-din-nou-pentru-estrela-si-e-o-solutie-pentru-mircea-lucescu-20284497</link>
      <description><![CDATA[<img src="https://www.prosport.ro//wp-content/uploads/2025/09/Ianis-Stoica-e-pe-val-in-Portugalia.-A-marcat-din-nou-pentru-Estrela-si-e-o-solutie-pentru-Mircea-Lucescu-e1759045950481-1400x896.jpg"/><br/><p>Ianis Stoica (22 de ani) a fost titular, sâmbătă, 27 septembrie 2025, în partida Estrela – AVS Futebol SAD 3-0 și a marcat al doilea său gol în Portugalia.</p>
<p>Fostul atacant de la FCSB, U Cluj și FC Hermannstadt este utilizat constant de antrenor și ar putea fi o soluție pentru Mircea Lucescu în viitor la națională.</p>
<h2><span>Ianis Stoica a marcat în etapa 7 din Portugalia, în victoria clară din meciul Estrela – AVS Futebol SAD 3-0</span></h2>
<p>Transferat de la FC Hermannstadt în vară, pentru 1.3 milioane de euro, <span>Ianis Stoica a avut nevoie de un singur minut pentru a marca pentru Estrela la debut</span>.</p>
<p>Concret, pe 11 august, la doar câteva zeci de secunde după ce a fost trimis pe teren în partida Estoril – Estrela 1-1, atacantul a înscris primul său gol.</p>
<p>Au urmat cinci meciuri fără gol pentru Ianis, însă cu minute bifate de fiecare dată, fie din postura de rezervă, fie din cea de titular, iar sâmbătă, 27 septembrie, fotbalistul a lovit din nou.</p>
<p>După ce la titularizat în runda precedentă, în deplasarea cu Tondela, 0-0, antrenorul de la Estrela a mizat din nou pe Ianis Stoica din primul minut și de data aceasta a fost răsplătit. Echipa a primit vizita lui AVS Futebol SAD în runda 7 și meciul a început ca din tun.</p>
<p>Gazdele au preluat conducerea în minutul 21, printr-un gol marcat de Kikas, după care, în minutul 24, tabela a indicat scorul de 2-0. Marcator? Ianis Stoica! Fostul atacant de la FCSB, U Cluj și FC Hermannstadt a fost servit cu o centrare pe bara a doua și, din alunecare, a izbutit să împingă mingea în plasă.</p>
<p>Estrela a mai lovit o dată în minutul 41, când Kikas și-a trecut o dublă în cont și totodată a stabilit scorul final al confruntării, 3-0.</p>
<h2><span>Ar putea fi o soluție pentru Mircea Lucescu?</span></h2>
<p>Ianis Stoica a fost menținut pe teren până în minutul 62, când locul i-a fost luat de Oumar Ngom, mijlocaș din Mauritania.</p>
<p><span>Mircea Lucescu îi urmărește cu mare atenție pe „tricolori” în această perioadă</span>, iar dacă Ianis Stoica va continua să confirme în tricoul lui Estrela ar putea reprezenta o soluție pentru naționala mare a României.</p>
<ul>
<li>Înainte de pauza generată de meciurile echipelor naționale, Estrela mai are programat un singur joc, pe 4 octombrie, în etapa 8 din Portugalia, în deplasare cu Gil Vicente</li>
</ul>
<p>În schimb, meciurile României din octombrie sunt programate pe 9 și 12 octombrie. Mai întâi, fotbaliștii lui „Il Luce” vor da piept cu Moldova, într-o partidă amicală ce va avea loc pe Arena Națională, după care, tot la București va veni reprezentativa Austriei, de data aceasta pentru un joc oficial, din preliminariile Cupei Mondiale din 2026.</p>
<ul>
<li>Potrivit site-ului de specialitate Transfermarkt, Ianis Stoica are o cotă de piață de două milioane de euro</li>
</ul>

]]></description>
    </item>
    <item>
      <title>Șoc pentru Mircea Lucescu. Era minutul 85 când s-a accidentat și a început să plângă</title>
      <link>https://www.prosport.ro/fotbal-intern/nationala/soc-pentru-mircea-lucescu-era-minutul-85-cand-s-a-accidentat-si-a-inceput-sa-planga-20284706</link>
      <description><![CDATA[<img src="https://www.prosport.ro//wp-content/uploads/2025/09/Soc-pentru-Mircea-Lucescu.-Era-minutul-85-cand-s-a-accidentat-si-a-inceput-sa-planga-1400x787.jpg"/><br/><p>Selecționerul naționalei de fotbal a României, Mircea Lucescu, are probleme înaintea meciului cu Austria, deoarece un jucător s-a accidentat și a început să plângă.</p>
<p>Prima reprezentativă de fotbal a țării noastre joacă, luna viitoare, cu Republica Moldova și Austria, dar Denis Drăguș s-a accidentat și nu știe dacă va putea fi la lot.</p>
<h2><span>Internaționalul român s-a accidentat minutul 85 și a început să plângă, iar Mircea Lucescu trebuie să caute o soluție</span></h2>
<p>Selecționerul Mircea Lucescu <span>a anunțat, pe 22 septembrie, lista preliminară a jucătorilor</span> din străinătate pe care îi are în vedere pentru posibila convocare la partidele cu Republica Moldova (amical) și Austria (preliminariile CM 2026), care au loc pe 9 și 12 octombrie.</p>
<p>Printre cei care au primit telegrame de convocare se află și atacantul Denis Drăguș, legitimat la echipa turcă Eyüpspor. Acesta s-a accidentat pe finalul meciului de pe teren propriu cu Goztepe, încheiat la egalitate, 0-0. „Tricolorul” a părăsit terenul în minutul 85 cu ochii în lacrimi.</p>
<p>Nașul lui de cununie, antrenorul Marius Șumudică, a spus că jucătorul i-a transmis că a simțit ceva la bicepsul femural. Toate speranțele se pun acum în <span>celebrul „vraci” Marijana Kovacevici</span>.</p>
<p>„El vrea să dea totul la fiecare meci, a făcut un sprint foarte lung, iar în luptă cu un adversar s-a dezechilibrat și a călcat tare în pământ. Eu am o relație foarte bună cu Marijana de când antrenam în zona Golfului, îi trimiteam toți jucătorii.</p>
<p>Am vorbit deja cu ea, așteptăm astăzi să-l trimitem pe Denis la rezonanța magnetică, iar dacă nu e afectat tendonul, cu siguranță Marijana va interveni și în câteva zile îl va reface. Dacă e afectat tendonul va lipsi între 4 și 6 săptămâni, depinde de gravitate.</p>
<p>Am vorbit cu el imediat după meci. Mi-a spus că îl durea când călca. La accidentări de genul trebuie să aștepți 24 de ore, nu poți să faci imediat testele respective”, a spus tehnicianul, potrivit <span>Fanatik</span>.</p>
<h2><span>Lucescu a convocat 21 de fotbaliști români care evoluează în străinătate</span></h2>
<p>Marius Șumudică a mai precizat că, în perioada în care cei doi au colaborat la Gaziantep, îi spunea fotbalistului să se mai menajeze, dar Drăguș dădea totul la fiecare antrenament și avea cifre la ședințele de pregătire cel puțin la fel de bune ca la un meci oficial.</p>
<p>În perspectiva celor două partide care vor avea loc la jumătatea lunii octombrie, Mircea Lucescu a convocat 21 de fotbaliști români care evoluează în străinătate, iar lotul final, care include și jucătorii din competiția internă, va fi anunțat ulterior.</p>
<p>Au primit telegrame de convocare portarii Horațiu Moldovan, Răzvan Sava și Ionuț Radu, fundașii Andrei Rațiu, Deian Sorescu, Andrei Burcă, Virgil Ghiță, Bogdan Racovițan, Ionuț Nedelcearu, Radu Drăgușin, Lisav Eissat, mijlocașii Marius Marin, Răzvan Marin, Vlad Dragomir, Olimpiu Moruțan, Nicolae Stanciu, Ianis Hagi și atacanții Dennis Man, Valentin Mihăilă, Florinel Coman și Denis Drăguș.</p>

]]></description>
    </item>
    <item>
      <title>Suporterii lui PSV au reacționat după ce Dennis Man a dat pasa la golul victoriei: „I-a pus-o pe un platou de argint!”</title>
      <link>https://www.prosport.ro/fotbal-extern/suporterii-lui-psv-au-reactionat-dupa-ce-dennis-man-a-dat-pasa-la-golul-victoriei-i-a-pus-o-pe-un-platou-de-argint-20284669</link>
      <description><![CDATA[<img src="https://www.prosport.ro//wp-content/uploads/2025/09/Suporterii-lui-PSV-au-reactionat-dupa-ce-Dennis-Man-a-dat-pasa-la-golul-victoriei-„I-a-pus-o-pe-un-platou-de-argint-1400x874.png"/><br/><p>Sâmbătă, 27 septembrie, Dennis Man (27 de ani) a pasat decisiv la golul victoriei din partida Excelsior – PSV Eindhoven 1-2 și i-a impresionat pe suporterii olandezi.</p>
<p>Internaționalul român a pătruns superb în careul advers, după care i-a pasat în centru lui Ismael Saibari (24), care a îndeplinit o simplă formalitate și a împins balonul în plasă.</p>
<h2><span>PSV a învins-o pe Excelsior datorită lui Dennis Man, iar suporterii știu asta! Cum au descris acțiunea românului din finalul partidei</span></h2>
<p><span>Dennis Man a fost trimis pe teren în minutul 70 al disputei Excelsior – PSV 1-2 și la doar două minute distanță a dat o pasă de gol</span> extrem de importantă. Este vorba despre reușita lui Ismael Saibari, din minutul 72, care a stabilit și scorul final al confruntării și le-a permis oaspeților să plece acasă cu toate cele trei puncte în cont.</p>
<p>Man a avut o incursiune superbă în flancul drept, a pătruns în careu și, deși putea încerca să finalizeze chiar el, a dat dovadă de altruism și l-a servit în centru pe Saibari. Acesta a rămas cu toată poarta goală în față și nu a făcut decât să împingă balonul în plasă.</p>
<p>Suporterii lui PSV Eindhoven și-au dat seama că golul victoriei de pe terenul lui Excelsior a fost creația lui Man și au evidențiat acest lucru:</p>
<p>„Intrat de pe banca de rezerve și aflat la prima atingere, Dennis Man a pătruns cu mingea în careu foarte lejer și apoi i-a pus-o pe un platou de argint lui Ismael Saibari. Internaționalul marocan a ratat mai multe ocazii pe parcursul partidei, dar de data aceasta a primit mingea cu poarta goală și a fost sigur că va aduce această victorie extrem de importantă”, se arată pe <span>PSV.Supporters.nl</span>.</p>
<h2><span>Peter Bosz, antrenorul lui PSV, a avut și el cuvinte de laudă pentru Dennis Man</span></h2>
<p>Faptul că victoria de la Excelsior a fost obținută datorită lui Dennis Man <span>a fost remarcat și de antrenorul Peter Bosz</span>, care l-a certat ușor pe Ismael Saibari pentru ocaziile ratate anterior golului.</p>
<p>„Este foarte pozitiv faptul că Ismael ajunge des în poziții de gol, dar uneori este prea impulsiv. Trebuie să-și păstreze calmul pentru a trimite mingea în poartă. De data aceasta nu a fost atât de dificil, deoarece Dennis a făcut o treabă excelentă. Dacă Ismael va reuși acest lucru (n.r. – să fie mai calm), va marca mult mai mult. Cu siguranță va reuși. Astăzi a avut și ocazii mari”, a declarat Peter Bosz, citat de <span>Vi.nl</span>.</p>
<p>Dennis Man a jucat 4 meciuri pentru PSV Eindhoven, iar pasa decisivă de sâmbătă seară a fost prima sa contribuție ofensivă adusă în tricoul olandezilor.</p>
<p>Potrivit site-ului de specialitate Transfermarkt, cota de piață a lui Dennis Man este de 10 milioane de euro.</p>

]]></description>
    </item>
    <item>
      <title>Mircea Lucescu a luat decizia în cazul Ianis Hagi. A fost să-l vadă la Istanbul și i-a spus-o clar și lui</title>
      <link>https://www.prosport.ro/fotbal-intern/nationala/mircea-lucescu-a-luat-decizia-in-cazul-ianis-hagi-a-fost-sa-l-vada-la-istanbul-si-i-a-spus-o-clar-si-lui-20283953</link>
      <description><![CDATA[<img src="https://www.prosport.ro//wp-content/uploads/2025/09/Mircea-Lucescu-a-luat-decizia-in-cazul-Ianis-Hagi.-A-fost-sa-l-vada-la-Istanbul-si-i-a-spus-o-clar-si-lui-1400x788.jpg"/><br/><p>Mircea Lucescu a fost prezent la meciul dintre Alanyaspor și Galatasaray pentru a-l observa pe Ianis Hagi.</p>
<p>Selecționerul României a anunțat luni, 22 septembrie, <span>lista preliminară a stranierilor</span> pentru meciurile din octombrie: amicalul cu Moldova și meciul din preliminariile Cupei Mondiale, cu Austria.</p>
<p>Deși lista finală nu a fost încă publicată, „Il Luce” a confirmat că Ianis Hagi va reveni în lotul naționalei, după ce a fost omis la acțiunea precedentă.</p>
<h2><span>Mircea Lucescu a luat decizia în cazul Ianis Hagi</span></h2>
<p>Ianis Hagi a evoluat aproximativ 20 de minute în <span>meciul pierdut de Alanyaspor cu Galatasaray (0-1)</span>, într-o partidă la care a asistat și Mircea Lucescu, venit să-l observe pe internaționalul român.</p>
<p>„Il Luce” a recunoscut că „Prințul” mai are de muncit la condiția fizică, dar a subliniat că prezența sa în vestiarul naționalei rămâne extrem de valoroasă.</p>
<p>„Am fost și la Istanbul să-l văd pe Ianis Hagi. Se simte că trei luni nu a jucat, dar a pus în joc tot ceea ce îl caracterizează și mai ales precizia paselor. Mai are de lucrat, am și discutat cu el, are încă de recuperat din punct de vedere fizic.</p>
<p>E în creștere, dar să nu uităm că el nu joacă de trei luni. Pregătirea care a făcut-o cu Farul a fost mai superficială, știind că nu joci nu dai absolut totul. E un jucător extrem de util pentru echipa națională, e un jucător care iubește foarte tare echipa națională, iar asta vine de la taică-su în primul rând care a știu să-i transmită această responsabilitate și această dragoste.</p>
<p>Sperând că va juca meci de meci, va veni în grupul echipei naționale care are nevoie de el. L-am chemat și pentru forța lui de a uni grupul. Nu știu în ce măsură va fi folosit, vom vedea și lucrul ăsta”, a spus Mircea Lucescu, la <span>Fanatik</span>.</p>
<h2><span>Lista preliminară a lotului pentru meciurile cu Moldova și Austria</span></h2>
<p>Portari: Horațiu Moldovan – Real Oviedo (Spania), Răzvan Sava – Udinese (Italia), Ionuț Radu – Celta Vigo (Spania);</p>
<p>Fundași: Andrei Rațiu – Rayo Vallecano (Spania), Deian Sorescu – Gaziantep FK  (Turcia), Andrei Burcă – Yunnan Yukun (China), Virgil Ghiță – Hannover 96 (Germania), Bogdan Racovițan – Rakow (Polonia), Ionuț Nedelcearu – Akron Togliatti (Rusia), Radu Drăgușin – Tottenham (Anglia), Lisav Eissat – Maccabi Haifa (Israel);</p>
<p>Mijlocași: Marius Marin – Pisa (Italia), Răzvan Marin – AEK Atena (Grecia), Vlad Dragomir – Pafos (Cipru), Olimpiu Moruțan – Aris Thessaloniki (Grecia), Nicolae Stanciu – Genoa (Italia), Ianis Hagi – Alanyaspor (Turcia);</p>
<p>Atacanți: Dennis Man – PSV (Țările de Jos), Valentin Mihailă – Caykur Rizespor (Turcia), Florinel Coman – Al Gharafa (Qatar), Denis Drăguș – Eyupspor (Turcia).</p>

]]></description>
    </item>
    <item>
      <title>Românul fugit din țară regretă că a ales să plece în Elveția și nu să rămână în Germania: „Primeam pensie până muream”</title>
      <link>https://www.prosport.ro/fotbal-extern/romanul-fugit-din-tara-regreta-ca-a-ales-sa-plece-in-elvetia-si-nu-sa-ramana-in-germania-primeam-pensie-pana-muream-20283929</link>
      <description><![CDATA[<img src="https://www.prosport.ro//wp-content/uploads/2025/09/Romanul-fugit-din-tara-regreta-ca-a-ales-sa-plece-in-Elvetia-si-nu-sa-ramana-in-Germania-„Primeam-pensie-pana-muream-1400x835.png"/><br/><p>Marcel Răducanu (70 de ani), românul fugit din țară pe vremea dictatorului Nicolae Ceaușescu, regretă și acum că a ales să plece în Elveția și nu să rămână în Germania.</p>
<p>Atunci când a părăsit România, fostul mijlocaș al naționalei a lăsat-o pe Steaua București pentru a semna cu Hannover. A ajuns ulterior la Borussia Dortmund, unde a petrecut 7 sezoane consecutive, după care a dat curs unei oferte de la FC Zurich.</p>
<h2><span>Marcel Răducanu regretă și acum că a plecat din Germania și a semnat cu FC Zurich, în Elveția. De ce alegerea lui s-a dovedit a fi o mare greșeală</span></h2>
<p><span>Marcel Răducanu a împărțit vestiarul Stelei cu o mulțime de legende din anii ’70 și ’80</span>, însă nu a mai prins triumful din 1986, când roș-albaștrii au cucerit Cupa Campionilor Europeni, deoarece a ales să fugă din țară din cauza regimului opresiv din acele vremuri.</p>
<p>Declarat oficial dezertor și comandat la șase ani de închisoare în țară, Răducanu nu a mai putut onora nici convocările de la echipa națională și astfel a rămas doar cu 18 selecții.</p>
<p>Totuși, după plecarea din România, cariera lui a avut parte în continuare de ascensiune. A semnat inițial cu Hannover, după care a bătut imediat palma cu Borussia Dortmund, alături de care a rămas legat până în 1988.</p>
<p>Evoluțiile lui din Bundesliga au fost entuziasmante, izbutind să înscrie și o dublă împotriva lui Bayern Munchen, în sezonul 1982-1983, însă în cele din urmă, la finalul anilor ’80, a decis să părăsească Germania și să dea curs unei oferte de la FC Zurich. Acest moment este regretat și azi de Marcel Răducanu, care sugerează că a făcut cea mai mare greșeală în 1988, atunci când a luat drumul Elveției.</p>
<p>„În viață, iei niște decizii pe care le crezi ok. Plec în Elveția, trei ani contract, ok. Rămâneam în Germania, cuceream Cupa Germaniei, în 89. Luam și eu un trofeu. Am ajuns și invalid în Elveția. Rămâneam în Germania, îmi dădeau pensie până muream. Sunt chestii care s-au întâmplat pentru că am luat decizii greșite. Acum ce să mai faci?”, a declarat Marcel Răducanu, la <span>„Un Podcast”</span>.</p>
<h2><span>Bayern Munchen l-ar fi dorit și ea, dar Dortmund i-a fixat un preț prea mare</span></h2>
<p>Înainte de a semna cu FC Zurich, Marcel Răducanu ar fi fost dorit și de Bayern Munchen, însă negocierile cu Borussia Dortmund nu s-au finalizat din cauza prețului prea mare solicitat în tranzacție:</p>
<p>„(n.r. – Bănuiesc că oferte din Germania aveați, nu?) Așa am auzit. Am vorbit cu Matthaus (n.r. – legendarul Lothar Matthaus) pe teren, să mergem împreună la Bayern Munchen. El s-a dus. Pe mine a cerut Borussia Dortmund 2.000.000 (n.r. – dolari sau mărci). Erau bani mulți, cam 20.000.000 de euro acum. Aveam contract. Pe Matthaus nu știu câți bani au dat atunci. Apoi, am mai primit o ofertă de la Como, care promovase în prima ligă a Italiei”, a completat Marcel Răducanu.</p>
<p>În cele din urmă, <span>Marcel Răducanu a revenit în Germania</span>, în 1991, la Ludenscheid, de unde s-a și retras.</p>
<p>Două titluri de campion și două Cupe ale României a câștigat Marcel Răducanu pe plan intern, toate trofeele fiind adjudecate alături de Steaua București.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/kx9G55asglw?si=aDpEkqHOHtQr6pl7" title="YouTube video player" width="560"></iframe></p>

]]></description>
    </item>
  </channel>
</rss>
