<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a primit un mesaj de la Vincenzo Montella prin intermediul jurnaliștilor turci: „Îl iubesc!”</title>
      <link>https://www.prosport.ro/fotbal-intern/nationala/mircea-lucescu-a-primit-un-mesaj-de-la-vincenzo-montella-prin-intermediul-jurnalistilor-turci-il-iubesc-20386152</link>
      <description><![CDATA[<img src="https://www.prosport.ro//wp-content/uploads/2026/02/Anunt-de-ultima-ora-despre-starea-de-sanatate-a-lui-Mircea-Lucescu-„Asta-am-aflat22.webp"/><br/><p><span>Selecționerul Turciei, Vincenzo Montella, a transmis un mesaj pentru Mircea Lucescu, în contextul problemelor de sănătate cu care se confruntă tehnicianul României înaintea barajului direct dintre cele două naționale.</span></p>
<p><span>Într-o conferință de presă, citat de presa turcă, Montella a vorbit despre relația pe care o are cu antrenorul român și i-a urat acestuia însănătoșire grabnică.</span></p>
<h2><span>Selecționerul Turciei, mesaj pentru „Il Luce”</span></h2>
<p><span>Montella a precizat că dincolo de rivalitatea sportivă dinaintea duelului din luna martie, respectul față de Lucescu rămâne la fel de mare.</span></p>
<p><span>Italianul a subliniat că Turcia se va pregăti la capacitate maximă pentru emciul programat pe 26 martie, dar a insistat că, înainte de orice, își dorește ca tehnicianul român să fie bine.</span></p>
<p><span>Mircea Lucescu a efectuat în ultimele zile mai multe investigații medicale în Belgia, după problemele apărute recent, care au ridicat semne de întrebare în privința prezenței sale pe bancă la meciul de la Istanbul. Potrivit informațiilor apărute în România, <span>starea sa s-a stabilizat</span>, iar șansele ca el să conducă echipa la baraj au crescut.</span></p>
<p><span>Decizia finală privind <span>prezența lui Lucescu pe banca naționalei</span> urmează să fie anunțată oficial de Federația Română de Fotbal după revenirea acestuia în țară și după o discuție finală între părți.</span></p>
<p><span>România și Turcia se vor întâlni pe 26 martie, la Istanbul.</span></p>
<h2><span>„Avem o relație foarte specială”</span></h2>
<p><span>„Vreau să-i transmit cele mai bune urări lui Mircea Lucescu. Sper să-și recapete sănătatea. Avem o relație foarte specială. </span><span>Este un antrenor pe care îl iubesc și îl respect foarte mult. Este un antrenor care a lăsat aici amintiri frumoase. Sper să-și recapete sănătatea. Vom juca împotriva unei echipe talentate. Trebuie să fim 100% pregătiți până în martie.</span></p>
<p><span>Vom fi în măsură să facem tot posibilul în fiecare situație. Ne vom gândi la adversar, dar în primul rând trebuie să ne gândim la noi înșine. Ne vom pregăti pentru meci în cel mai bun mod posibil.</span></p>
<p><span>Vrem să facem tot posibilul și să ne îndreptăm încrezători spre obiectivul nostru”, a declarat Vincenzo Montella, citat de sabah.com.tr.</span></p>

]]></description>
    </item>
    <item>
      <title>Ce i-a mărturisit Gică Hagi unui jurnalist român despre revenirea ca selecționer al României: „Eram la hotelul Simonei Halep…”</title>
      <link>https://www.prosport.ro/fotbal-intern/nationala/ce-i-a-marturisit-gica-hagi-unui-jurnalist-roman-despre-revenirea-ca-selectioner-al-romaniei-eram-la-hotelul-simonei-halep-20386094</link>
      <description><![CDATA[<img src="https://www.prosport.ro//wp-content/uploads/2026/02/A-venit-mesajul-lui-Gica-Hagi-despre-barajul-Turcia-Romania.-„Ne-dorim-1400x748.jpg"/><br/><p><span>Gheorghe Hagi ar lua în calcul o revenire pe banca echipei naționale a României, la peste două decenii de la primul său mandat ca selecționer. </span></p>
<p><span>Informația a fost dezvăluită de jurnalistul Decebal Rădulescu, care a povestit o discuție purtată cu fostul căpitan al „tricolorilor” la începutul acestui an.</span></p>
<h2><span>Hagi ar reveni la națională</span></h2>
<p><span>Întâlnirea ar fi avut loc în primele zile din ianuarie, în Poiana Brașov, la hotelul deținut de Simona Halep, unde mai mulți oameni din sport au petrecut Revelionul. Potrivit relatării, <span>Hagi i-ar fi spus direct</span>: „Am o poftă teribilă să mă întorc”.</span></p>
<p><span>Declarația vine într-un moment în care Federația Română de Fotbal analizează variante pentru banca tehnică, în contextul problemelor de sănătate ale actualului selecționer, Mircea Lucescu. </span></p>
<p><span>România urmează să dispute pe 26 martie, la Istanbul, semifinala barajului pentru Cupa Mondială împotriva Turciei, iar conducerea FRF a anunțat că o decizie privind staff-ul tehnic va fi comunicată în perioada următoare.</span></p>
<p><span>Hagi nu este la prima asociere cu funcția de selecționer după retragerea din cariera de jucător. El a mai condus naționala în 2001, după plecarea lui Ladislau Boloni. Atunci, România a încheiat grupa preliminară pentru Cupa Mondială din 2002 pe locul secund, în spatele Italiei, și a ajuns la barajul cu Slovenia. Deși pornea favorită, echipa a ratat calificarea după 1-2 la Ljubljana și 1-1 la București, iar Hagi și-a prezentat demisia.</span></p>
<p><span>În acest moment, nu există un anunț oficial privind o schimbare pe banca naționalei.</span></p>
<p><span>„Băi… uite, m-am întâlnit cu Hagi pe 2-3 ianuarie. Era la hotelul Simonei Halep, în Poiana Brașov. Nici eu, nici Hagi nu am stat la hotelul Simonei Halep. </span><span>Hagi a stat la casa lui, dar a făcut acolo Revelionul. (n.r. Gică) Popescu l-a făcut la Copos, iar eu puțin mai sus de Copos. Știi ce mi-a zis Hagi? «Decebal, am o poftă teribilă de a mă întoarce la (n.r. națională)…» ”, a afirmat acesta, conform </span><span>iamsport.ro.</span></p>
<h2><span>„Întotdeauna a fost prima opțiune”</span></h2>
<p><span>Numele lui Hagi a fost constant luat în calcul de-a lungul anilor. <span>Directorul tehnic al FRF</span>, Mihai Stoichiță, a confirmat recent că fostul internațional „a fost de mai multe ori o opțiune” pentru federație, dar situația sa contractuală cu Farul nu a permis o mutare.</span></p>
<p><span>„Nu poți să iei legătura cu alt antrenor atâta timp cât ai antrenor. Nu e normal și nu e frumos. Dar, bineînțeles, Gică Hagi a fost o opțiune pentru Federația Română de Fotbal de mai multe ori. </span><span>Nu o singură dată. De mai multe ori. Dar situația sa contractuală cu clubul Farul nu i-a permis să plece de acolo. Bineînțeles că, în momentul în care Mircea Lucescu va părăsi echipa națională, te gândești la Gică Hagi. Întotdeauna a fost prima opțiune”, a declarat oficialul FRF.</span></p>

]]></description>
    </item>
    <item>
      <title>Mihai Stoichiță, anunț bombă despre Mircea Lucescu și despre șansele ca el să fie selecționerul interimar al României în Turcia!</title>
      <link>https://www.prosport.ro/fotbal-intern/nationala/mihai-stoichita-anunt-bomba-despre-mircea-lucescu-si-despre-sansele-ca-el-sa-fie-selectionerul-interimar-al-romaniei-in-turcia-20386040</link>
      <description><![CDATA[<img src="https://www.prosport.ro//wp-content/uploads/2026/02/Mihai-Stoichita-anunt-bomba-despre-Mircea-Lucescu-si-despre-sansele-ca-el-sa-fie-selectionerul-interimar-al-Romaniei-in-Turcia-scaled-e1771608146433-1400x910.jpg"/><br/><p>Mihai Stoichiță a făcut un anunț bombă despre Mircea Lucescu și despre șansele ca el să fie selecționerul interimar al echipei naționale a României la barajul cu Turcia.</p>
<p>Cel care ocupă funcția de director tehnic în cadrul Federației Române de Fotbal nu ia în calcul această variantă și a precizat că a discutat cu „Il Luce”, cel care i-a transmis că se simte bine.</p>
<h2><span>Mihai Stoichiță, informații despre Mircea Lucescu</span></h2>
<p>În ultima perioadă, Mircea Lucescu s-a confruntat cu mai multe probleme importante de sănătate și a fost internat la Spitalul Universitar din București. Externat, <span>„Il Luce” a mers în Belgia, pentru a obține o altă opinie din partea cadrelor medicale</span>. Astfel, s-a vorbit foarte mult despre faptul că Federația Română de Fotbal caută un nou selecționer, care să stea pe bancă la meciul pe care România îl va disputa în fața Turciei, în barajul pentru Cupa Mondială din 2026. Mihai Stoichiță a declarat că a discutat cu Mircea Lucescu și că a aflat că experimentatul tehnician se simte bine.</p>
<p>„Mircea Lucecu o să vină, este bine. Am vorbit cu el ieri. Nu pot spune mesajul, că nu sunt doctor. O să vină şi vom vedea ce hotărâre ia, că aparţine dânsului, nu nouă.</p>
<p>A fost o şedinţă normală, pe care o ţinem săptămânal, cu prezentarea diferitelor proiecte tehnice, o şedinţă de strategie tehnică.</p>
<p>Nu pot presupune, doar Mircea Lucescu hotărăşte. Eu cred că o să continue, că e un luptător şi mi se pare că dorinţa lui e să califice echipa la Campionatul Mondial. E doar o presupunere, hotărârea e a dumnealui”, a declarat Mihai Stoichiță, conform <span>orangesport.ro</span>.</p>
<h2><span>Mihai Stoichiță refuză să fie selecționer</span></h2>
<p>În ultimele zile <span>s-a vorbit foarte mult despre posibilitatea ca Mihai Stoichiță să stea pe banca tehnică </span>a echipei naționale la barajul cu Turcia. Acesta a precizat că nu ia în calcul această variantă.</p>
<p>„(n.r. – Dacă există posibilitatea ca Mihai Stoichiţă să stea pe banca României în baraj) Nu, nu. Rolul meu e clar şi am mai spus-o, că am mai fost în situaţia asta acum câţiva ani, când cu Mutu am stat pe bancă, când s-au îmbolnăvit de Covid, că era un caz de forţă majoră, cu două zile înainte de meci. Nu, nu voi fi, în niciun caz, am alte atribuţii la federaţie.</p>
<p>Prin fişa postului sunt obligat dacă se întâmplă ceva cu o zi înainte, cu două zile înainte, adică să nu mai ai nicio soluţie, altfel nu vă mai gândiţi la treaba asta”, a mai declarat Mihai Stoichiță, conform sursei menționate anterior.</p>

]]></description>
    </item>
    <item>
      <title>FRF, anunțul momentului despre situația selecționerului Mircea Lucescu!</title>
      <link>https://www.prosport.ro/fotbal-intern/nationala/frf-anuntul-momentului-despre-situatia-selectionerului-mircea-lucescu-20385864</link>
      <description><![CDATA[<img src="https://www.prosport.ro//wp-content/uploads/2026/02/FRF-anuntul-momentului-despre-situatia-selectionerului-Mircea-Lucescu-.jpeg"/><br/><p>Federația Română de Fotbal (FRF) va face, pe parcursul următoarelor 48 de ore, un anunț foarte important despre situația selecționerului Mircea Lucescu (80 de ani).</p>
<p>Pe scurt, forul condus de Răzvan Burleanu (41) va comunica exact numele tehnicianului care va sta pe bancă la barajul Turcia – România, programat pe 26 martie.</p>
<h2><span>Ore decisive: FRF va anunța selecționerul pentru barajul Turcia – România! Va fi Mircea Lucescu pe bancă?</span></h2>
<p>La mijlocul acestei săptămâni, <span>ProSport a scris în exclusivitate despre situația nefericită în care selecționerul Mircea Lucescu nu va putea sta pe bancă la barajul de Mondial cu Turcia</span>.</p>
<p>Sursele noastre au aflat câteva detalii importante, iar cel mai esențial a fost faptul că Răzvan Burleanu nu mai trebuie să se uite după înlocuitori. În eventualitatea în care se va decide că „Il Luce” nu e apt medical pentru a fi în iarbă la Istanbul, acolo va coborî Mihai Stoichiță, directorul tehnic al FRF care are o bogată experiență în antrenorat și, de asemenea, a contribuit activ la pregătirea barajului cu Turcia.</p>
<p>Mihai Stoichiță nu va fi de unul singur pe banca tehnică, ci împreună cu „armata” lui Mircea Lucescu, în fruntea căreia se află secundul Jerry Gane.</p>
<p>Însă, așa cum s-a scris și în materialul <span>ProSport</span>, nimic nu e bătut în cuie, deoarece încă se așteaptă vești despre evoluția stării de sănătate a lui „Il Luce”.</p>
<p>FRF a anunțat că în acest weekend va da un comunicat oficial legat de situația legendarului antrenor, iar în acel moment se va ști, în proporție de 100%, cine va conduce banca tehnică a României la barajul cu Turcia.</p>
<p>Însă, așa cum <span>ProSport a dezvăluit în exclusivitate, opțiunile sunt doar două</span>: Mircea Lucescu, în eventualitatea în care și-a revenit după problemele fizice din ultimele luni, sau Mihai Stoichiță, care a condus deja o campanie de analiză a turcilor, în vederea barajului din martie.</p>
<h2><span>Ce a declarat Răzvan Burleanu în februarie</span></h2>
<p>Președintele Federației Române de Fotbal, Răzvan Burleanu, a confirmat deja public că termenul limită până la care vor fi luate în calcul actualizări cu privire la starea de sănătate a lui Mircea Lucescu este 20 februarie. Dacă până vineri seară nu este 100% clar că „Il Luce” va fi pe bancă, atunci Mihai Stoichiță va intra în scenă cu puteri depline.</p>
<p>„Până pe 20 februarie aşteptăm să vedem care este starea domnului Lucescu. Avem pregătite toate scenariile”, a declarat șeful FRF.</p>
<p>Totodată, Răzvan Burleanu a mai punctat:</p>
<p>„Cu siguranță vom merge în orice direcție abia după ce vom cunoaște starea medicală a domnului Lucescu, pe de o parte validată de medicii la nivel național și apoi confirmată de medicii de la nivel internațional ”, a completat președintele forului național.</p>

]]></description>
    </item>
    <item>
      <title>„Nu aș zice nu naționalei României!”. Portughezul din Superliga anunță că vrea să joace pentru „tricolori”</title>
      <link>https://www.prosport.ro/fotbal-intern/nationala/nu-as-zice-nu-nationalei-romaniei-portughezul-din-superliga-anunta-ca-vrea-sa-joace-pentru-tricolori-20385643</link>
      <description><![CDATA[<img src="https://www.prosport.ro//wp-content/uploads/2026/02/PETROLUL-PLOIESTI-SEPSI-OSK-SFSNTU-GHEORGHE-PLAY-OUT-SUPERLIGA-SUPERBET-4.04.2025-1-1400x933.jpg"/><br/><p>Aflat în prezent în al optulea sezon consecutiv în România, <span>fotbalistul petrolist Ricardinho</span> este considerat de mult timp unul dintre cei mai buni fundași dreapta din Superliga. Născut în Barcelos, fotbalistul și-a petrecut aproape întreaga carieră de tineret la Gil Vicente, unde a jucat și în prima divizie, înainte de a se impune în Segunda Liga</p>
<p>Fotbalistul portughez a acordat un interviu în presa din țara natală, rubrica „În jurul lumii/Conversații la masa rotundă!”, în care a dezvăluit că acesta va fi probabil ultimul lui sezon în România, deoarece visează să se întoarcă la Gil Vicente, din motive familiale, dar că motivația sa fotbalistică rămâne activă! Unul dintre obiectivele sale este să atingă pragul de 500 de meciuri la profesioniști și n-ar refuza <span>naționala României</span>!</p>
<h2><span>Ricardinho anunță că vrea să joace pentru naționala României</span></h2>
<p>Ești în al optulea sezon în România, cu aproape 260 de meciuri jucate acolo, și continui să fii esențial la Petrolul, marcând chiar și goluri decisive!</p>
<p>Am o poveste interesantă: am marcat în fiecare sezon de când sunt aici și, chiar dacă nu asta e neapărat datoria mea,  simțeam puțină presiune asupra mea pentru că nu marcasem încă, în ceea ce probabil va fi ultimul meu sezon în România. Mereu ies în cornere, dar mingea nu venea la mine și începusem să mă stresez puțin. Dar a venit acel gol, în minutul 92, și am decis meciul împotriva Unirii Slobozia, scor 1-0, iar cei care au văzut sărbătoarea mea înțeleg, cu acea o explozie de energie! Pe lângă faptul că am oferit echipei o victorie foarte importantă, chiar îmi doream să marchez un gol.</p>
<p>Ai avut întotdeauna acest talent de a intra în careul advers la loviturile fixe?</p>
<p>În primul meu sezon, prima dată când am intrat a fost neașteptat. Un coechipier era înrecuperare și l-am întrebat pe antrenor dacă pot să intru, iar el a spus da. Și imediat, la primul corner, am marcat! Am terminat sezonul cu 5 goluri și am marcat 2 sau 3 din cornere. De atunci, a devenit ceva obișnuit; diverșii antrenori pe care i-am avut aici știu deja că pot marca oricând din astfel de situații.</p>
<h2><span>„Vreau să mă întorc în Portugalia ca să am un copil”</span></h2>
<p>Ai spus că acesta va fi probabil ultimul tău sezon în România. De ce? Și ai deja o destinație în minte?</p>
<p>Nu pot spune cu siguranță încă, pentru că fotbalul este întotdeauna incert. Am o ofertă de reînnoire a contractului, dar soția mea este în Portugalia, așa cum a fost în ultimii 8 ani, și devine puțin complicat să gestionezi viața de familie. De asemenea, vrem să avem un copil și să ne stabilim viața în Portugalia. Ideea mea este să mă întorc. Vom vedea ce se întâmplă la sfârșitul sezonului.</p>
<p>Obiectivele Petrolului pentru acest sezon au fost în principal concentrate pe menținerea în Superligă sau trebuiau să lupte pentru ceva mai mult? Cupa, de exemplu?</p>
<p>Cupa nu a fost un obiectiv major, cel puțin având în vedere ce se întâmpla în meciurile noastre. Am rotit mult echipa, programul televiziunilor nu a fost favorabil pentru că ne obliga să jucăm la fiecare trei zile, plus deplasările… Petrolul este un club istoric, cu o bază numeroasă de fani care face ca atmosfera de acasă să fie foarte plăcută, orașul arată frumos în zilele de meci, dar a avut multe probleme financiare acum câțiva ani și acum se restructurează și se pregătește pentru lucruri mai mari. Deocamdată, obiectivul trebuie să fie menținerea în prima ligă, nu se poate ascunde asta. Avem o echipă bună, dar mai sunt multe de făcut înainte să ne putem gândi la alt nivel.</p>
<h2><span>„De la 22-23 de ani am spus că vreau să joc în străinătate”</span></h2>
<p>Cum a apărut posibilitatea de a merge în România în vara aceea a anului 2018? Ți-a trecut vreodată prin minte că poți sta atât de mult?</p>
<p>Sincer, nu mă așteptam. Am plecat de la Gil Vicente la 24 de ani, eram căpitan, dar cei care mă cunosc știu că spuneam mereu, de pe la 22 sau 23 de ani, că trebuie să joc în străinătate, să am acea experiență de a merge peste hotare, să simt cum e să fii străin. Ceea ce credeam pe atunci, și cred că este la fel și acum, era că în Portugalia străinii sunt prea apreciați în comparație cu calitatea pe care o au jucătorii portughezi. Dar obiectivul era să stau doi sau trei ani.</p>
<p>În primul sezon am avut un an extraordinar, iar apoi în al doilea an, care a fost ultimul din contractul meu cu Voluntari, am avut o ruptură de ligament, la ligamentul încrucișat anterior. Sezonul acela s-a încheiat în august pentru mine. A fost o lovitură în stomac, pentru că pe atunci mă gândeam deja la ceva mai sus. Când m-am întors eram fără contract, era în perioada COVID, apoi am reînnoit contractul pentru încă 2 ani și la sfârșitul acelui contract am terminat pe locul patru și am ajuns în finala Cupei, am fost ales cel mai bun fundaș dreapta din campionat și am reînnoit contractul din nou… A fost o succesiune de evenimente și am ajuns să rămân. Îmi place felul în care mă tratează aici, cum mă prețuiesc și îmi recunosc fotbalul.</p>
<p>Te-ai adaptat repede sau nu? Acum trebuie să vorbești românește!</p>
<p>Când am ajuns prima dată a fost dificil, nu mi-e rușine să o spun, pentru că vorbeam doar portugheză, iar engleza era foarte limitată. În primele două luni, un coechipier brazilian, Wallace da Silva, care era căsătorit cu o româncă, m-a ajutat mult, dar apoi a plecat și m-am gândit: „Cum o să mă descurc acum?” Eu sunt foarte extrovertit, îmi place să vorbesc și știam că, pentru a mă adapta complet, trebuie să știu să vorbesc românește.</p>
<p>În acele două luni am învățat multe, aveam un caiet și aplicații pe telefon și studiam româna și engleza în fiecare zi. După cinci-șase luni mergeam deja la conferințe și dădeam interviuri în limba română, iar astăzi mă simt confortabil vorbind limba. După ce am învățat-o, mi-am dat seama că a fost mai ușor decât credeam.</p>
<p>„Nu aș refuza naționala României”</p>
<p>Având în vedere atâția ani în care am jucat fotbal românesc, a fost vreodată vorba de naturalizare, așa cum a fost cazul lui Camora?</p>
<p>E o întrebare curioasă, pentru că în ultimii 3 sau 4 ani a existat un fel de conspirație: sunt jurnaliști, care în conferințe sau interviuri flash, mă întreabă asta, iar răspunsul meu este mereu: mă simt foarte bine aici, oamenii mă plac foarte mult! Și nu aș zice nu, dar mi-ar plăcea să simt această dorință și din partea antrenorului echipei naționale și a Federației Române. Pentru cariera mea ar fi foarte bine și ar fi o modalitate de a le mulțumi pentru cum m-au tratat. Dar până acum nu s-a întâmplat, și nu voi fi supărat dacă nu se va întâmpla.</p>
<p>Cum e să trăiești acolo? Clima, mâncarea, oamenii, comunicarea…</p>
<p>Clima e destul de diferită de cea din Portugalia, mult mai uscată. Vara temperature ajunge la 38 de grade Celsius, iar iarna, în Barcelos, de unde sunt eu, plouă zilnic timp de 3 luni; aici plouă rar, acum ninge des. Și e frig… Am jucat la -18 grade Celsius, sunt momente când nu-ți mai simți nasul, urechile… De exemplu, de ieri până azi a nins 30 de ore încontinuu.</p>
<p>În ceea ce privește oamenii, știu că mulți portughezi au o altă părere decât a mea, dar toți cei care au jucat aici cu mine, chiar și doar ca adversari, ajung să gândească la fel ca mine: românii sunt foarte săritori. Dar sunt și ori totul, ori nimic, ori te plac, ori nu, nu se se prefac. Am fost foarte bine primit. La început, când învățam limba, am făcut multe greșeli gramaticale, așa cum este normal, dar colegii mei de echipă români au fost cei care m-au ajutat și m-au încurajat să învăț. Chiar și când mergeam la restaurant sau la supermarket, oamenii încercau mereu să mă ajute.</p>
<p>Mâncarea este mai mult sau mai puțin similară cu a noastră, nu mi s-a părut dificilă din acest punct de vedere. Au preparate tipice, le place foarte mult carnea de porc, dar tind mai mult spre mâncarea italiană, pizza, pastele și așa mai departe. Se mănâncă foarte bine și aici. Dar, bineînțeles, Portugalia este Portugalia, iar mâncarea portugheză este într-adevăr foarte bună!</p>
<h2><span>„În România, toți antrenorii spun: joacă înainte”</span></h2>
<p>Și în ceea ce privește fotbalul? Te-a surprins în vreun fel sau ți-a îndeplinit așteptările?</p>
<p>E mai bazat pe fizic decât fotbalul portughez, nu este la fel de tactic, orice antrenor e auzit spunând „joacă înainte”, posesia mingii sau schimbarea jocului sunt tratate diferit. Jocul devine foarte deschis și foarte repede, și pot fi 3-4 contraatacuri pentru fiecare echipă în 10 minute. Cred că mulți străini nu se pot adapta, chiar dacă sunt jucători foarte buni. Aici, noi, străinii, suntem cei care trebuie să ne adaptăm, ei nu renunță la stilul lor. A fost puțin complicat la început, dar un portughez se adaptează la orice. Dintre cluburile de aici din Prima Ligă, 50% dintre cele mari ar reușit să fie confortabil în Portugalia.</p>
<p>Ai vreo întâmplare inedită de acolo?</p>
<p>Îți pot spune două, una din primul an și una din acest sezon. În primul sezon am avut un antrenor italian, Cristiano Bergodi, care acum antrenează Universitatea Cluj. În decembrie toți mijlocașii noștri centrali au primit cartonașe galbene și nu puteau juca în penultimul meci dinainte de pauza de iarnă. Așa că, la antrenament, l-a pus pe fundașul stânga la mijloc și pe mine fundaș stânga, dar lucrurile nu mergeau bine și i-am spus antrenorului secund că pot fi eu mijlocaș central. După 15 minute a făcut schimbarea și a funcționat, am intrat în joc ca mijlocaș și am fost cel mai bun jucător de pe teren, toată lumea m-a felicitat la final. Și chiar am terminat acel meci purtând o mască, pentru că am primit un cot în față.</p>
<p>Duminică am avut liber și luni, înainte de antrenament, antrenorul secund m-a sunat să merg să vorbesc cu Bergodi. Am crezut că o să mă felicite pentru prestația mea, am ajuns acolo și mi-a spus: „Mulțumesc, ne-a plăcut foarte mult, dar dacă vrei poți pleca în vacanță vinerea asta!” M-am uitat la el: „Dar de ce, Mister? Credeam că o să joc din nou la mijlocul terenului?” Și mi-a răspuns: „Aș vrea. Dar ai primit un cartonaș galben și ești suspendat!” Am avut trei cartonașe galbene înainte de meciul ăla și eram relaxat, credeam că e ca în Portugalia, unde primești suspendare doar la al cincilea, dar aici e la al patrulea!</p>
<h2><span>„Eugen Neagoe mi-a dat 50 de euro amendă”</span></h2>
<p>Și a doua întâmplare?</p>
<p>Celălalt episod a fost chiar recent cu Guilherme Soares, colegul meu de la Petrolul. Aici e normal ca atunci când sunt pauze de la echipa națională să avem o zi liberă în plus, iar jucătorii străini profită de asta ca să meargă în țara lor. Dar antrenorul ăsta pe care îl avem acum, Eugen Neagoe, e foarte strict și în vacanța din septembrie, când tocmai sosise ne-a dat doar două zile libere. Eu și Guilherme am verificat zborurile și am decis să mergem oricum în Portugalia. Am vorbit cu el, i-am explicat situația și i-am spus că vom fi cu siguranță la antrenament luni la ora 14:30, conform programului, deși în mod normal ajungem întotdeauna mai devreme. El a spus: „Desigur, Ricardo, tu și Guilherme puteți merge, atâta timp cât sunteți aici la ora 14.30 ca să vă antrenați” Așa că am călătorit duminică, am plătit 600 de euro ca să petrecem 30 de ore în Portugalia, iar apoi zborul de întoarcere a fost luni seară, ajungând la București a doua zi la prânz, de acolo până la Ploiești încă o jumătate de oră. Nu am dormit în noaptea aceea iar zborul spre București a avut o întârziere de 45 de minute, dar am ajuns la vestiar abia la ora 14:15, așa că pentru noi totul a fost normal.</p>
<p>Antrenorul începe să vorbească, ne explică planul pentru săptămână și la final spune: „Aa, și e o amendă de 50 de euro pentru Ricardo și Guilherme pentru că au întârziat !” Apoi ne-a vorbit și ne-a cerut scuze, a spus că e o sumă simbolică, dar era ca să dea un exemplu, mai ales că suntem jucători importanți în lot. Am acceptat, am râs și am plătit, Guilherme chiar a spus „50 de euro, simbolic, antrenorule? ”.Dar pentru noi nu a fost nicio problemă. Poate că alți jucători cu alt temperament nu ar fi acceptat atât de bine, ar fi ridicat probleme, dar asta nu se întâmplă cu mine. Cred că și de aceea mă plac atât de mult aici.</p>
<h2><span>„Mi-ar plăcea să mă întorc la Gil Vicente”</span></h2>
<p>Ești din Barcelos și cariera ta este strâns legată de Gil Vicente. Mai visezi la o revenire?</p>
<p>Mi-ar plăcea, nu ascund asta. Știu că s-au schimbat multe la club de când am plecat, și asta e un lucru bun, acum e un club care încearcă să intre în top 6 din Portugalia. Știu că e destul de complicat să te poți întoarce și nu sunt genul de persoană care să aibă vise, prefer să decid eu ce trebuie să fac. Mi-ar plăcea foarte mult să mă pot întoarce în Prima Divizie din Portugalia și, bineînțeles, mi-ar plăcea să mă întorc la Gil Vicente într-o zi.</p>
<p>Cum a fost primul tău sezon ca senior în Portugalia? A fost întotdeauna planul să te întorci la Gil Vicente în anul următor?</p>
<p>Planul meu a fost întotdeauna să mă întorc, chiar dacă a fost o diferență uriașă și un salt mare. Adevărul este că am avut un sezon foarte bun la Vilaverdense, tot ca mijlocaș central, jucând alături de André Cunha. Eram considerat jucătorul revelație al grupei mele de vârstă, iar lucrurile s-au întâmplat natural. La sfârșitul sezonului, oficialii lui Gil Vicente au venit să vorbească cu mine și mi-au spus că voi fi integrat în lot în sezonul următor. Am avut abordări din Liga a Doua, dar accentul a fost întotdeauna pe a rămâne la Gil Vicente.</p>
<p>Între timp, antrenorul João de Deus mi-a spus că, dacă vreau să rămân, va trebui să joc ca fundaș dreapta. M-am dus acasă, m-am uitat la videoclipuri ca să aflu mai multe despre post, pentru că nu știam nimic despre ce înseamnă să fii fundaș dreapta și am decis să accept. Am preferat să rămân în Prima Ligă jucând ca fundaș dreapta decât să merg să joc în Liga a doua ca mijlocaș. Și cred că a ieșit bine pentru mine!</p>
<p>Ai retrogradat chiar în primul tău sezon ca jucător senior la Gil Vicente. A fost o lovitură grea…</p>
<p>João de Deus a plecat chiar la începutul sezonului, iar apoi a fost schimbarea cu José Mota. Am retrogradat, dar cred că a fost un an bun la nivel individual pentru mine, am învățat multe, lucruri care vor rămâne cu mine pentru tot restul carierei mele. Cu José Mota m-am impus ca fundaș dreapta, a fost foarte ok cu mine. Chiar și după greșelile individuale pe care le-am făcut, am crescut mult datorită lor. Totuși, am jucat 10 meciuri.</p>
<h2><span>„Cadu m-a întrebat dacă vreau să joc în România”</span></h2>
<p>Apoi ai petrecut trei sezoane în liga a doua, până când a apărut o altă retrogradare, ceea ce cu siguranță nu era în planurile tale…</p>
<p>A fost un an cu multe probleme, schimbări de președinți, restructurări, a fost foarte dificil. Cred că am avut 3 antrenori în acel sezon. Dar fost o altă lecție de viață importantă. La sfârșitul acelui sezon am avut oferte din liga a doua, dar între timp Cadu, care a jucat cu mine doi ani în Portugalia și este o legendă în România, m-a întrebat dacă sunt interesat să merg acolo. La momentul respectiv nu am acordat prea multă atenție cifrelor, am vrut doar să am acea oportunitate de a pleca în străinătate. A fost o decizie dificilă, dar astăzi pot spune că a fost cea mai bună decizie din cariera mea.</p>
<p>În România, ai avut cel mai bun sezon al tău în 2021/22, terminând pe locul patru și ajungând în finala Cupei. Crezi că ai fi putut juca pentru echipe care luptă în mod regulat pentru aceste obiective?</p>
<p>Din 2020/21 încoace, a existat interes din partea cluburilor mari care luptă pentru campionat, dar din păcate, părțile nu au ajuns niciodată la o înțelegere. Acum un an și jumătate, Clujul a fost interesat, dar nu s-a întâmplat. Și Universitatea Craiova a fost tentată de mine timp de 3 sau 4 ani, dar nici asta nu s-a întâmplat. Mai ales la sfârșitul acelui sezon 2021/22, în vacantă, mă gândeam deja la alte cluburi, la alte nivel, dar nu s-a întâmplat, și atunci a fost destul de greu să revin la realitate și să continui la Voluntari.</p>
<p>Unde ți-a plăcut cel mai mult să joci până acum? Ce tip de fotbal ți s-a potrivit cel mai bine?</p>
<p>Desigur, mi-a plăcut foarte mult să joc în Portugalia, cu familia mea și la clubul meu iubit. Dar la nivel individual și profesional, în România oamenii m-au tratat întotdeauna diferit față de cum am fost tratat în Portugalia.</p>
<h2><span>„Bergodi mi-a perfecționat jocul defensiv”</span></h2>
<p>Ce aspect consideri că a evoluat cel mai mult de-a lungul carierei tale? Și unde crezi că te mai poți îmbunătăți? </p>
<p>Faptul că am petrecut aproximativ un an și jumătate cu un antrenor Italian (n.r. Cristiano Bergodi) m-a făcut să mă perfecționez mult în defensivă și, din moment ce nu aveam acea bază, a fost chiar destul de important. Poziționarea corpului, tactic, el este cu adevărat italian! A fost foarte atent la detalii, am evoluat foarte bine cu dânsul. La aproximativ doi ani după ce am lucrat cu el, m-am l-am întâlnit la aeroport mergând în România, era la Craiova sau Rapid și mi-a spus că sunt jucătorul cu cea mai bună dezvoltare tactică și defensivă de la Voluntari. Pe lângă faptul că era un antrenor bun, este și o persoană bună și, când e așa, ajungem să ne bucurăm să învățăm.</p>
<p>La ce pot îmbunătăți… Cred că în ofensivă. Am aproape 32 de ani, rotesc și ajut pe multe poziții, de exemplu pot juca și ca fundaș central într-o linie de trei, sau la mijlocul terenului, dar din aceaste poziții ajung să nu mai am aceeași calitate și fluiditate la nivel ofensiv pe care o ca fundaș dreapta.</p>
<h2><span>„Javier Zanetti a fost idolul meu, ca fundaș dreapta”</span></h2>
<p>Care sunt idolii tăi din copilărie? În cine te-ai văzut reflectat ca jucător activ?</p>
<p>Am avut întotdeauna doi idoli. Pe Javier Zanetti, un jucător atât de complet, care putea juca oriunde, și pe care l-am admirat întotdeauna foarte mult adaptabilitatea lui. Și celălalt cu care am jucat este André Cunha (fost fotbalist portughez cu peste 350 de meciuri în prima ligă). Când aveam 16 sau 17 ani la academia de tineret, am început să mă antrenez cu echipa de seniori și el a devenit idolul meu, l-am admirat mult, cum conducea mingea, intensitatea lui și chiar și la nivel personal, cum vorbea cu coechipierii săi. Mergeam mereu la meciurile lui Gil Vicente să-l văd, eram super impresionat să-l văd jucând, nu mi-e rușine să o spun. Și apoi am avut norocul să joc cu el în primul meu an ca jucător senior.</p>
<p>Ce antrenori au avut cel mai mare impact asupra ta?</p>
<p>José Mota, pentru că mi-a confirmat adaptarea la postul de fundaș dreapta și m-a ajutat mult. Cu el am debutat în Primeira Liga. Pedro Ribeiro pentru metodologia sa de antrenament. Bergodi pentru creșterea mea tactică și defensivă și Liviu Ciobotariu, pentru că alături de el am avut cel mai bun sezon al meu și am ajuns în finala Cupei.</p>
<h2><span>„Vreau și cred că pot să joc până la 36-37 de ani”</span></h2>
<p>Ce mai speri să realizezi în carieră?</p>
<p>Nu mă consider încă bătrân, sunt într-o formă fizică excelentă și plănuiesc să joc până la 36 sau 37 de ani. Vom vedea ce-mi spune corpul. Îmi pare puțin rău că nu am putut juca în competiții europene, știu că va fi greu de acum, dar îmi plac provocările mari. Aș vrea să joc 500 de meciuri la profesioniști. Nu sunt departe, am aproape de 400, chiar și cu două sezoane în care am jucat foarte puțin (primul la Gil Vicente și cel cu accidentarea la Voluntari), și cred că este ceva de care aș fi mândru, chiar dacă sunt deja mândru de cariera pe care am avut-o până acum. Îmi place să joc fotbal, este ceva care mă motivează și, atâta timp cât voi continua să mă simt așa, nu mă voi opri.</p>
<p>Ricardo José Veiga Varzim Miranda s-a născut la 24 martie 1994, la Barcelos. A jucat între 2010 și 2018 la Gil Vicente, cu excepția unui sezon (2013-2014) când a fost împrumutat la Vilaverdense. Între 2018 și 2024 a evoluat la Voluntari, iar de doi ani este la Petrolul. În Superliga României are 233 de meciuri și 15 goluri. Anul acesta a fost titular în toate cele 27 de etape disputate până acum, marcând un gol, cel al victoriei cu Unirea Slobozia, reușit în minutul 92.</p>

]]></description>
    </item>
  </channel>
</rss>
