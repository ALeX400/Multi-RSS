<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Starul lui Bayern Munchen vrea să distrugă România: „Nu putem rata Mondialul!”</title>
      <link>https://www.prosport.ro/fotbal-intern/nationala/starul-lui-bayern-munchen-vrea-sa-distruga-romania-nu-putem-rata-mondialul-20293347</link>
      <description><![CDATA[<img src="https://www.prosport.ro//wp-content/uploads/2025/10/Starul-lui-Bayern-Munchen-vrea-sa-distruga-Romania-„Nu-putem-rata-Mondialul-e1759940902683.jpg"/><br/><p>Naționala României se pregătește de marele meci cu Austria, programat duminică, 12 octombrie, de la 21:45.</p>
<p>Elevii lui Mircea Lucescu sunt foarte motivați pentru a redresa situația din grupa de calificare la Mondial după rezultatul de egalitate înregistrat în Cipru, scor 2-2.</p>
<h2><span>Starul lui Bayern Munchen vrea să distrugă România: „Nu putem rata Mondialul!”</span></h2>
<p>Konrad Laimer, mijlocașul naționalei Austriei și al lui Bayern Munchen, a făcut o serie de declarații incendiare înainte de marele meci cu România, de pe Arena Națională.</p>
<p>Superstarul austriecilor nici nu se gândește la un egal în duelul cu tricolorii lui Mircea Lucescu, mizând totul pe o victorie. De altfel, austriecii au 4 victorii din tot atâtea meciuri până acum în grupa de calificare, motiv pentru care Laimer își dorește victorii în toate meciurile din grupă.</p>
<p>„Nu putem rata Mondialul. Vrem totul”, a spus în presa locală Konrad Laimer, mijlocașul lui Bayern Munchen.</p>
<p>Duelul cu România are o miză uriașă și pentru Marko Arnautovic. Veteranul austriecilor are nevoie de doar trei goluri pentru a egala recordul lui Toni Polster la capitolul goluri marcate pentru naționala Austriei (44 în 95 de partide)</p>
<p>„Între calificarea la Mondial și acest titlu de golgeter, e limpede că îmi doresc să joc la turneul final”, a spus și Marko Arnautovic, potrivit presei din Austria.</p>
<h2><span>Mircea Lucescu, scos din sărite înainte de meciul cu Austria. Selecționerul nu a vrut amicalul cu Moldova</span></h2>
<p>Mircea Lucescu <span>a vorbit înaintea amicalului cu Moldova</span> și a spus că duelul cu frații de peste Prut nu era necesar, în contextul meciului cu Austria.</p>
<p>Ba mai mult, „Il Luce” e convins că partida cu Republica Moldova mai mult încurcă socotelile înainte de meciul de duminică cu austriecii, fiind complet nemulțumit de programul naționalei.</p>
<p>„După meciul ăsta, pe un teren greu, nu poți să spui că pentru duminică te faci perfect. Încurcă! Încurcă foarte tare. Pe șase dintre jucători trebuie să îi las deoparte ca să fie proaspeți pentru meciul cu Austria.</p>
<p>(n.r. Nu veți juca cu prima echipă cu Moldova?) Bineînțeles (n.r. că nu). Atunci, de ce am făcut meciul ăsta, dacă eu nu pot să dau posibilitatea unor noi jucători să joace?</p>
<p>Ce fac, îi introduc direct în meciul cu Austria? Nu se poate face asta. Meciurile oficiale sunt extrem de importante. Și meciul cu Canada, într-adevăr, e vina mea, dar a trebuit să văd niște jucători. Rezultatul e întotdeauna responsabilitatea antrenorului”, a declarat Mircea Lucescu, la conferința de presă premergătoare meciului România – Moldova.</p>

]]></description>
    </item>
    <item>
      <title>Episoade savuroase cu Constantin Budescu în recital: de la regretul carierei, mărturisit în taină, la clubul din Spania care i s-ar fi potrivit cel mai bine! EXCLUSIV</title>
      <link>https://www.prosport.ro/fotbal-intern/episoade-savuroase-cu-constantin-budescu-in-recital-de-la-regretul-carierei-marturisit-in-taina-la-clubul-din-spania-care-i-s-ar-fi-potrivit-cel-mai-bine-exclusiv-20292545</link>
      <description><![CDATA[<img src="https://www.prosport.ro//wp-content/uploads/2025/10/Episoade-savuroase-cu-Constantin-Budescu-in-recital.jpg"/><br/><p>Aflat acum la CS Tunari, în Liga 2, Constantin Budescu rămâne un adevărat personaj în lumea fotbalului românesc, poveștile din jurul acestuia fiind extraordinare.</p>
<p>Valeriu Răchită este convins că Budescu ar fi făcut față și în campionatul Spaniei, care i s-ar fi potrivit perfect în prima parte a carierei sale.</p>
<h2><span>Valeriu Răchită, chemat la grătar de Constantin Budescu: „E viața lui!”</span></h2>
<p>La un moment dat un jucător foarte important și pentru naționala României, Budescu a avut mereu o relație apropiată cu Valeriu Răchită. Fostul apărător ne-a transmis că l-a dat afară inclusiv din antrenament pe puștiul pus mereu pe glume.</p>
<p>Acum, cei doi se văd des la câte un grătar, Răchită vorbind deschis despre marea pasiune a lui Budescu.</p>
<p>„Vorbim la două-trei zile. «Hai la grătar», e viața lui. El este un băiat extraordinar și mă bucur pentru el că și-a făcut viața din toate punctele de vedere. Mi-a zis acum 5-6 ani: «dacă aveam mintea de acum la 19 ani, atunci când mă dădeați afară din antrenament, eram mult mai sus»”, a dezvăluit Vivi Răchită, pentru<span> ProSport.</span></p>
<ul>
<li>19 este locul pe care îl ocupă CS Tunari în Liga 2, acolo unde Budescu a ajuns în această vară</li>
</ul>
<h2><span>Constantin Budescu ar fi putut juca la Villarreal: „În Spania îl vedeam!”</span></h2>
<p>Vivi Răchită este sigur că Budescu ar fi putut să facă față chiar și într-o ligă de top a Europei. Iar o variantă excelentă pentru „Budi” ar fi putut să fie Villarreal,<span> echipă unde a lăsat o impresie foarte bună Gică Craioveanu.</span></p>
<p>Dacă Budescu joacă acum pentru nou-promovata Tunari, Villarreal a prins noul format din Champions League, acolo unde se bate de la egal la egal cu formațiile tari din Europa.</p>
<p>„El tot timpul a fost mai pufos ca să zicem așa. Și la talentul pe care îl are, el nu este un jucător care să muncească până la epuizare. El având talentul, a zis că merge doar din talent. El putea fi un jucător care să joace la echipe tari din Europa, la ce talent a avut”, este convins fostul fundaș al Petrolului.</p>
<p>„Budescu a avut mereu oferte! Eu în Spania îl vedeam. Mi-ar fi plăcut la Villarreal (n.n. să se transfere Budescu). Mi-a plăcut Villarreal tot timpul, a fost și Riquelme acolo. Ce pase se dau (n.n. în Spania), pase cu exteriorul. S-a retras Budescu din Liga 1 și a dispărut pasa cu exteriorul. Ai mai văzut vreo pasă cu exteriorul în primele etape din Liga 1? Pasa cu exteriorul a dispărut, dar și pasa cu călcâiul”, a continuat Răchită, cu zâmbetul pe buze.</p>
<h2><span>Constantin Budescu, show total după ce a ajuns la naționala României! Victor Pițurcă: „Să-l aduci și când e accidentat!”</span></h2>
<p>În interviul pe care ni l-a acordat la Păulești, Răchită și-a adus aminte și de modul în care a pus umărul pentru ca Budescu să ajungă sub comanda lui Victor Pițurcă la prima reprezentativă a României.</p>
<p>La vremea respectivă, Budescu era în mare formă la Astra Giurgiu, echipă alături de care a câștigat campionatul în 2016, sub comanda lui Marius Șumudică.</p>
<p><span>După victoria foarte importantă obținută în fața Greciei, scor 1-0</span>, Budescu a făcut show total și l-a dat pe spate pe Victor Pițurcă.</p>
<p>„La echipa națională l-am adus în 2014, atunci când am fost colaboratorul lui Victor Pițurcă. L-am bătut la cap pe Victor Pițurcă până l-a adus la lot. «Copilul tău, copilul tău. Nea Piți, haideți să-l vedeți». Atunci când l-a văzut ce calitate are, mi-a zis «ai avut dreptate». Mergem și câștigăm în Grecia, cu acel gol al lui Marica din penalty și cartonașul roșu, în acea campanie care s-a încheiat cu calificarea la Campionatul European din Franța. După meci, intransigentul Victor Pițurcă a zis «aveți liber acolo în hotel». Și Budescu a zis «pot să pun eu muzică?». Budescu avea boxa cu el și una dintre melodii, pe care i-a dedicat-o lui Victor Pițurcă, a fost «m-a făcut mama oltean». I-a cântat-o lui Victor Pițurcă la 01:00 noaptea în hotelul din Atena. Iar Pițurcă a zis: «Vivi, să-l aduci pe Budi la lot și când e accidentat»”, și-a adus aminte Răchită despre jucătorul care a evoluat la prima reprezentativă până în 2021.</p>
<ul>
<li>90 de minute a bifat Budescu în ultima etapă din Liga 2. Echipa acestuia, CS Tunari, a cedat cu scorul de 2-4 în fața Metalului Buzău</li>
</ul>
<div class="wp-caption aligncenter" id="attachment_20257247" style="width: 1180px"><img alt="" aria-describedby="caption-attachment-20257247" class="wp-image-20257247 size-full" decoding="async" fetchpriority="high" height="727" sizes="(max-width: 1170px) 100vw, 1170px" src="https://www.prosport.ro//wp-content/uploads/2025/08/Constantin-Budescu-a-revenit-A-semnat-oficial-cu-noua-echipa.jpg" srcset="https://www.prosport.ro/wp-content/uploads/2025/08/Constantin-Budescu-a-revenit-A-semnat-oficial-cu-noua-echipa.jpg 1170w, https://www.prosport.ro/wp-content/uploads/2025/08/Constantin-Budescu-a-revenit-A-semnat-oficial-cu-noua-echipa-768x477.jpg 768w" width="1170"/><p class="wp-caption-text" id="caption-attachment-20257247">Constantin Budescu reprezintă și o lovitură de imagine pentru cei de la Tunari, echipă unde joacă și alte nume cunoscute, precum Ricardo Grigore și Neluț Roșu</p></div>

]]></description>
    </item>
    <item>
      <title>Avertisment pentru Mircea Lucescu: „România nu va avea meci ușor cu Moldova. Fotbalul de aici a progresat, iar selecționerul primei reprezentative este un tip foarte ambițios!”. EXCLUSIV</title>
      <link>https://www.prosport.ro/fotbal-intern/nationala/avertisment-pentru-mircea-lucescu-romania-nu-va-avea-meci-usor-cu-moldova-fotbalul-de-aici-a-progresat-iar-selectionerul-primei-reprezentative-este-un-tip-foarte-ambitios-exclus-20292915</link>
      <description><![CDATA[<img src="https://www.prosport.ro//wp-content/uploads/2025/10/Gabi-Balint-il-vrea-la-nationala-in-cazul-in-care-Mircea-Lucescu-isi-da-demisia.-„El-e-cel-mai-indicat-dar-ii-trebuie-un-ciclu-de-patru-ani.-EXCLUSIV.webp"/><br/><p>Ștefan Stoica, selecționerul U 20 al Moldovei, consideră că România va avea un test util înaintea partidei cu Austria.</p>
<p>Mircea Lucescu a sunat<span> adunarea înaintea partidelor</span> cu Moldova și Austria. Primul este un amical și se va disputa pe 9 octombrie, cu începere de la ora 21:00.</p>
<h2><span>Avertisment pentru Mircea Lucescu: „Moldova a fost la un pas de baraj pentru Campionatul European de anul trecut”</span></h2>
<p><span>ProSport</span> a luat legătura cu unul dintre oamenii care cunosc fotbalul din Republica Moldova, fostul atacant al Univeristății Craiova,<span> Ștefan Stoica,</span> actualmente selecționer al reprezentativei U 20 a Moldovei.</p>
<p>Ștefan Stoica a spus că pe lângă naționala U 20 a Moldovei momentan el se ocupă și de naționala U 19 a Moldovei, cea care a fost condusă de actualul selecționer al primei reprezentative a Moldovei, Lilian Popescu.</p>
<p>„Mă aflu acum în cantonament cu naționala U 19 a Moldovei. Ne pregătim pentru partida cu Bulgaria. După câte știți eu conduc naționala U 20 a Moldovei, dar după ce Lilian Popescu, cel care era la U 19, a fost numit selecționerul primei reprezentative a Moldovei eu am fost detașat să mă ocup o perioadă și de naționala U 19…Am condus în trecut și naționala U 21 a Moldovei.</p>
<p>România și Moldova vor avea un test extrem de util. Aici în Moldova vreau să știți că fotbalul a progresat, iar la nivel de națională Moldova chiar a fost la un pas să meargă la barajul pentru Campionatul European de anul trecut. Nu vă culcați pe o ureche că veți avea un meci foarte ușor.  Moldova a făcut o campanie în preliminariile trecute foarte bună și s-a aflat în grupă cu Cehia, Polonia, Albania și Insulele Feroe. Nu a avut o grupă deloc ușoară”, a spus Ștefan Stoica.</p>
<h2><span>„Lilian Popescu este un antrenor foarte ambițios”</span></h2>
<p>Antrenorul a continuat: „Federația de Fotbal din Moldova este organizată foarte bine din toate punctele de vedere, iar echipele de club au început să facă o treabă destul de bună. Zimbru este într-un mare progres și face concurență serioasă celor de la Tiraspol. Revenind la naționala mare a Moldovei vreau să vă spun că Lilian Popescu este un antrenor foarte ambițios. A fost selecționer la U 19 și îi cunoaste bine pe tinerii jucători, iar unii dintre ei au ajuns la prima reprezentativă. Cu o parte dintre acești jucători am avut și eu onoarea să lucrez. Sunt câțiva debutanți selecționați și pentru meciul cu România, pe lângă cei pe care voi îți știți de la voi din campionat, Mă refer la un Vadim Rață, Postolachi sau Bodișteanu. Ok, România e România și poate că e normal să considerați că naționala condusă de Mircea Lucescu are prima șansă în acest meci, dar o să vedeți că România nu va avea un test atât de facil”.</p>
<h2><span>Lotul României pentru meciurile cu Moldova și Austria</span></h2>
<p>PORTARI<br/>
Ionuț RADU (Celta de Vigo | Spania, 4/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>FUNDAȘI<br/>
Andrei RAȚIU (Rayo Vallecano | Spania, 33/1), Cristian MANEA (FC Rapid 1923, 25/2), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Mihai POPESCU (FCSB, 5/1), Lisav EISSAT (Maccabi Haifa | Israel, 0/0), Alexandru CHIPCIU (Universitatea Cluj, 47/6), Raul OPRUȚ (Dinamo, 4/0), Kevin CIUBOTARU (Hermannstadt, 0/0);</p>
<p>MIJLOCAȘI<br/>
Marius MARIN (Pisa | Italia, 33/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Dennis MAN (PSV | Țările de Jos, 39/10), Olimpiu MORUȚAN (Aris Thessaloniki | Grecia, 16/1),  Ianis HAGI (Alanyaspor | Turcia, 47/6), Florin TĂNASE (FCSB, 23/5), Cătălin CÎRJAN (Dinamo, 0/0), Ștefan BAIARAM (Universitatea Craiova, 0/0), Valentin MIHĂILĂ (Caykur Rizespor | Turcia, 31/5), Alexandru DOBRE (FC Rapid 1923, 4/0);</p>
<p>ATACANȚI<br/>
Louis MUNTEANU (CFR Cluj, 1/0), Daniel BÎRLIGEA (FCSB, 4/1), David MICULESCU (FCSB, 4/0).</p>
<h2><span>Lotul Moldovei pentru meciul cu România</span></h2>
<p>Portari: Cristian Avram (Araz-Naxcivan PFK/Azerbaidjan, 15 selecţii/0 goluri marcate), Dumitru Celeadnic (Ordabasî Şimkent/Kazahstan, 11/0), Andrei Cojuhar (NK Veres Rivne/Ucraina, 3/0);</p>
<p>Fundaşi: Oleg Reabciuk (Spartak Moscova/Rusia, 59/0), Sergiu Plătică (FC Petrocub, 54/0), Artur Crăciun (LKS Lodz/Polonia, 35/0), Vladislav Baboglo (FC Karpatî Lvov/Ucraina, 21/2), Iurie Iovu (Dundee United/Scoţia, 4/0), Daniel Dumbravanu (FC Voluntari/România, 8/0), Ion Borş (FC Petrocub, debutant), Mihail Ştefan (FC Zimbru Chişinău, debutant), Mihail Gherasimencov (Cavalry FC/Canada, debutant);</p>
<p>Mijlocaşi: Vadim Raţă (FC Argeş/România, 58/3), Mihail Caimacov (NK Slaven Belupo/Croaţia, 37/3), Nichita Moţpan (FC Fakel Voronej/Rusia, 30/3), Victor Bogaciuc (FC Petrocub, 13/2), Ştefan Bodişteanu (FC Botoşani/România, 6/0), Sergiu Perciun (FC Torino/Italia, 3/0), Vladimir Fratea (FC Zimbru Chişinău/debutant), Danila Forov (FC Sheriff Tiraspol, debutant), Ilie Botnari (CSF Bălţi, debutant);</p>
<p>Atacanţi: Ion Nicolaescu (Maccabi Tel Aviv FC, Israel, 54/17), Virgiliu Postolachi (FC Universitatea Cluj/România, 31/1), Mihail Lupan (FC Petrocub, debutant).</p>

]]></description>
    </item>
    <item>
      <title>Mircea Lucescu, atac la fotbaliștii naționalei înaintea meciului crucial cu Austria: „Au decis unii să joace cum nu trebuia și am pierdut cele 3 puncte”</title>
      <link>https://www.prosport.ro/fotbal-intern/nationala/mircea-lucescu-atac-la-fotbalistii-nationalei-inaintea-meciului-crucial-cu-austria-au-decis-unii-sa-joace-cum-nu-trebuia-si-am-pierdut-cele-3-puncte-20293319</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-atac-la-fotbalistii-nationalei-inaintea-meciului-crucial-cu-Austria-„Au-decis-unii-sa-joace-cum-nu-trebuia-si-am-pierdut-cele-3-puncte.jpeg"/><br/><p>Mircea Lucescu își pune vestiarul în cap cu o declarație controversată înaintea meciului crucial cu Austria.</p>
<p><span>Selecționerul României se pregătește </span>pentru amicalul cu Moldova și meciul din preliminariile Cupei Mondiale cu Austria. La conferința de presă a uimit pe toată lumea când a dat vina pe jucătorii săi pentru semi-eșecul cu Cipru. Naționala a pierdut 2 puncte, deși a condus cu 2-0 pe tabelă, iar acum Lucescu face ultimele calcule înainte de baraj, șansele de calificare directă la Mondialul din 2026 fiind aproape nule.</p>
<h2><span>Mircea Lucescu, reacție neașteptată la adresa „tricolorilor”: „Au decis să joace altfel”</span></h2>
<p>Naționala României ocupă abia locul 3 în grupa H din preliminariile pentru Campionatul Mondial din 2026. Elevii lui Lucescu nu au făcut o campanie de calificare peste așteptări și au șanse foarte mici să mai termine pe primul loc.</p>
<p>Înaintea amicalului cu Moldova, Mircea Lucescu și-a schimbat discursul în ceea ce privește vinovatul pentru punctele pierdute în Cipru. Dacă la finalul acelui duel afirma că el e vinovat că a încercat să le ofere mai multe șanse unor jucători care aveau nevoie, acum a dat vina chiar pe elevii săi pentru prestația modestă.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Din păcate, am făcut un regres extraordinar, un pas înapoi, și de aceea am fost extrem de dezamăgit la meciul cu Cipru. Aveam 2-0, puteam să rămânem să controlăm jocul. Cineva, câțiva, au decis să joace altfel. Și, am jucat așa cum nu trebuia și am pierdut cele trei puncte pe care trebuia să le câștigăm”, a declarat Mircea Lucescu, la conferința de presă premergătoare meciului România – Moldova.</div>
</blockquote>
</div>
</div>
<h2 role="presentation"><span>Amicalul cu Moldova, meci de test pentru anumiți „tricolori”</span></h2>
<div role="presentation"><span>Selecționerul nu e deloc mulțumit</span> că trebuie să dispute un amical cu țara vecină înaintea celui mai important meci din acest an. A anunțat că nu are de ales și va introduce o formulă de start improvizată pentru a-i vedea la treabă și pe cei cărora nu le-a acordat prea multe șanse la prima reprezentativă.</div>
<div role="presentation">
<blockquote><p>„Vom juca cu o echipă… Niciun jucător nu a jucat până acum cu celălalt, niciodată!”. Pe parcursul dialogului cu presa, selecționerul a tot repetat această idee: „De ce s-a făcut meciul ăsta, dacă nu ca să pot da posibilitatea noilor jucători să joace? Să-i introduc direct cu Austria? Nu se poate face așa!”, a mai spus tehnicianul.</p></blockquote>
</div>
<div role="presentation">Lisav Eissat ar putea debuta în tricoul naționalei la prima sa convocare, în timp ce Ianis Hagi a revenit în lot, după absența de la ultimele două partide.</div>

]]></description>
    </item>
    <item>
      <title>Cinci momente incredibile cu Mircea Lucescu în prim-plan! N-a scăpat nici Ianis Hagi! Cum l-a enervat și reporterul ProSport: „Vă spun eu!”. SPECIAL</title>
      <link>https://www.prosport.ro/fotbal-intern/cinci-momente-incredibile-cu-mircea-lucescu-in-prim-plan-n-a-scapat-nici-ianis-hagi-cum-l-a-enervat-si-reporterul-prosport-va-spun-eu-special-20293130</link>
      <description><![CDATA[<img src="https://www.prosport.ro//wp-content/uploads/2025/10/Cinci-momente-incredibile-cu-Mircea-Lucescu-in-prim-plan.jpg"/><br/><p>Ajuns la vârsta de 80 de ani, Mircea Lucescu pare că face față tot mai greu provocării din această perioadă, aceea de a duce naționala României la Campionatul Mondial.</p>
<p>Până și o întrebare banală venită din partea reporterului <span>ProSport </span>l-a făcut pe Mircea Lucescu să intre efectiv peste Ianis Hagi, din dorința de a ține echipa concentrată pentru un amical cu Moldova pe care nu l-ar fi vrut.</p>
<p>Tehnicianul pare că n-ar mai vrea să primească vreo întrebare din partea reprezentanților presei, fiind convins că jurnaliștii caută mereu scandalul din jurul naționalei.</p>
<h2><span>A scos din senin o foaie cu lista jucătorilor de bază care n-au putut evolua pentru România</span></h2>
<p>Ultimele conferințe de presă au arătat un Mircea Lucescu destul de uzat, care se bazează probabil mult și pe felul în care staff-ul tehnic îl ajută în pregătirea meciurilor.</p>
<p><span>La conferința de presă de la Buftea</span>, Lucescu a anticipat probabil unele întrebări și a surprins jurnaliștii venind cu o foaie pe care erau trecuți jucătorii pe care nu s-a putut baza o lungă perioadă de timp, în frunte cu Radu Drăgușin și Darius Olaru.</p>
<p>Selecționerul a citit efectiv numele tuturor fotbaliștilor indisponibili, în ordinea în care aceștia au fost trecuți special pentru această întâlnire cu jurnaliștii.</p>
<h2><span>Programarea amicalului cu Moldova ar fi trebuit să fie o oportunitate excelentă, dar meciul l-a dat peste cap</span></h2>
<p>Până și faptul că naționala trebuie să joace un amical înaintea partidei cu Austria a făcut ca Lucescu să fie din nou extrem de nervos. Asta chiar dacă deja știe toată lumea că fiecare națională trebuie să aibă anumite date din calendar ocupate. Iar dacă nu joacă în preliminarii, atunci trebuie să-și stabilească o partidă de pregătire.</p>
<p>Deși meciul de joi este o oportunitate să vadă și jucătorii tineri, precum Cîrjan și Munteanu, Lucescu ar fi preferat să aibă pe cap doar meciul cu Austria.</p>
<p>Reacția incredibilă a lui Lucescu a amintit și de felul în care acesta s-a comportat înaintea meciului cu Canada. Ce s-a întâmplat atunci, știm cu toții! Jucătorii noștri au părut blazați și parcă resemnați, așa că oaspeții și-au făcut treaba și ne-au bătut cu scorul de 3-0. Scurt și la obiect!</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/s-Cy9kba9Fw?start=49&amp;feature=oembed" title="Mircea Lucescu, înaintea amicalului cu Moldova: „Ne încurcă foarte tare! De ce l-am făcut?”" width="500"></iframe></div>
<h2><span>Ofițerul de presă nu găsește „remediul” pentru „nea Mircea”</span></h2>
<p>Oamenii care lucrează pentru Federația Română de Fotbal s-au obișnuit deja cu stilul lui Mircea Lucescu, despre care <span>ProSport</span> a scris în mai multe rânduri, <span>pe baza informațiilor culese din interiorul echipei naționale.</span></p>
<p>Ofițerul de presă Cătălin Popescu a părut că a pierdut „bătălia” cu selecționerul, amuzându-se de momentele în care tehnicianul arată că vârsta nu iartă, totuși, pe nimeni. Cătălin se amuză în cele mai multe momente și încearcă să modereze, așa cum poate, o discuție de cele mai multe ori tensionată între tehnician și oamenii care sunt și vocea suporterilor la conferințele de presă.</p>
<h2><span>Întrebarea banală a reporterului ProSport l-a înfuriat pe Lucescu: „Vă spun eu!”</span></h2>
<p>Reporterul <span>ProSport</span> prezent la conferința de presă a fost curios să afle de la Ianis Hagi cum va aborda naționala noastră un meci cu o echipă care a încasat recent nu mai puțin de 11 goluri în fața Norvegiei.</p>
<p>Sesizând probabil că jucătorii noștri ar putea să se relaxeze și temându-se probabil de o catastrofă, Lucescu l-a întrerupt pe Ianis Hagi și a anunțat că partida cu Moldova va fi una foarte grea. Rămâne de văzut ce probleme poate să pună o reprezentativă care s-a făcut de râs în aceste preliminarii pentru Campionatul Mondial, încasând șapte goluri de la formații modeste, precum Estonia și Israel.</p>
<p>Lucescu a făcut referire la partida din Italia din deplasare, una în care într-adevăr Moldova a avut câteva momente bune, dar în acest meci nu s-a pus niciodată problema învingătoarei. În repriza secundă, adversara noastră de joi a avut o singură ocazie de gol, în prelungiri, atunci când meciul era practic jucat.</p>
<p>„Va fi un meci foarte greu cu Moldova, vă spun eu. Niciun meci nu seamănă cu altul. Un rezultat negativ ieri poate fi urmat de unul pozitiv. Nu are legătură una cu alta, dimpotrivă, poate crește foarte mult motivația și poate întări grupul.</p>
<p>I-am văzut jucând cu Italia, puteau să câștige acel meci în deplasare. Nu e o echipă slabă. Am văzut și meciul cu Israel, iar Israel are jucători cu valoare individuală superioară”, a spus Lucescu, vizibil iritat de întrebarea <span>ProSport.</span></p>
<h2><span>Cine va fi căpitanul României și mult așteptatul debut, anunțate după finalul conferinței de presă</span></h2>
<p>După ce a părăsit scaunul pe care s-a aflat la Buftea, Mircea Lucescu a părut că poate a avut un comportament nepotrivit și a dat două „subiecte”, la care puțini se mai așteptau, având în vedere că tehnicianul se pregătea să plece.</p>
<p>Astfel, selecționerul României nu s-a ferit și a anunțat că Ianis Hagi va fi căpitan în duelul cu Moldova, lăsând de înțeles că acesta poate purta banderola și în cazul în care va juca bine în fața vecinilor noștri.</p>
<p>Apoi, <span>Lucescu a subliniat și că Lisav Eissat va începe din primul minut</span> pe Arena Națională. Cele mai importante știri au fost anunțate practic pe ultima sută de metri, atunci când este posibil ca unii dintre cameramani să-și fi încheiat deja treaba.</p>
<p>În urma selecționerului României au rămas multe zâmbete, dar și impresia că poate naționala ar avea nevoie de un suflu nou, cu tot respectul pentru o carieră impresionantă, care însă se apropie de final. Pentru că așa este natural și normal. Vârsta nu iartă pe nimeni!</p>

]]></description>
    </item>
  </channel>
</rss>
