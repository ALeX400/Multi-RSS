<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi, gata să joace pentru un gigant din Turcia: „Este în primii trei pentru mine!”. EXCLUSIV</title>
      <link>https://www.prosport.ro/fotbal-intern/nationala/ianis-hagi-gata-sa-joace-pentru-un-gigant-din-turcia-este-in-primii-trei-pentru-mine-exclusiv-20270951</link>
      <description><![CDATA[<img src="https://www.prosport.ro//wp-content/uploads/2025/09/Ianis-Hagi-gata-sa-joace-pentru-un-gigant-din-Turcia.jpg"/><br/><p>Ianis Hagi a ales până la urmă să joace pentru Alanyaspor, dar Daniel Pancu este convins că de fapt obiectivul jucătorului naționalei României este să prindă transferul carierei.</p>
<p>Fostul atacant al lui Beșiktaș îl vede pe Ianis evoluând pentru granzii din campionatul Turciei și să calce astfel pe urmele „Regelui”.</p>
<h2><span>Adevăratul plan al lui Ianis Hagi după transferul în Turcia: „Acesta va fi obiectivul lui!”</span></h2>
<p>Într-un interviu special pe care ni l-a acordat la arena „Arcul de Triumf”, acolo unde a pregătit și naționala U21 într-un amical cu Olanda, Daniel Pancu a vorbit și despre alegerea de ultimă oră pe care a făcut-o Ianis Hagi.</p>
<p>Tehnicianul care a pregătit tineretul României la Euro îl avertizează pe Ianis că va avea de tras la noua sa echipă, unde nivelul este mai scăzut decât la Rangers, în condițiile în care scoțienii s-au calificat în Europa League.</p>
<p>De când a rămas liber de contract, <span>Ianis Hagi a avut pe masă și varianta de a juca la FCSB</span>, acolo unde a fost dorit în mod special de Gigi Becali.</p>
<p>În plus, <span>Ianis Hagi a găsit timp să se și relaxeze și să uite de perioada grea</span> prin care a trecut în ultimele luni.</p>
<p>„A stat mult, probabil că nu i-au convenit anumite aspecte la echipele cu care a negociat. A ales până la urmă să meargă undeva unde să joace. Doar că Alanya fiind o echipă de mijlocul-jos al clasamentului se schimbă datele problemei. În primul rând, calitatea colegilor nu este aceeași ca la Rangers sau la echipa națională, dar a ajuns la o vârstă, 27 de ani (n.n. pe 22 octombrie), în care este matur bine”, a mărturisit Daniel Pancu, pentru <span>ProSport.</span></p>
<p>Pancu lasă de înțeles că Alanyaspor va fi doar o bornă din cariera lui Ianis Hagi, care deja visează să joace în Turcia la cel mai înalt nivel. Mai ales că este născut la Istanbul, orașul în care tatăl său a scris istorie cu Galatasaray.</p>
<p>„Din generația lui, Ianis este între primii trei ca favoriți pentru mine. Și are calitățile pentru a juca bine în campionatul Turciei. Probabil, visul lui este să-i calce pe urme tatălui, la una dintre cele mari ale Istanbulului. Sunt echipele care contează cu adevărat și cred că obiectivul lui acesta va fi”, este convins Pancu.</p>
<h2><span>Ce îl așteaptă pe Ianis Hagi în Turcia: „Îi interesează doar să atace!”</span></h2>
<p>Daniel Pancu știe ce îl așteaptă pe Ianis Hagi în Turcia, într-un campionat unde golurile și spectacolul sunt pe primul plan.</p>
<p>În cazul în care va deveni repede un om de bază, Ianis Hagi poate fi o variantă iar pentru Mircea Lucescu, în contextul în care naționala României încă speră să prindă locul 2 în preliminariile Campionatului Mondial. Deocamdată, Ianis a lipsit la ultima acțiune a echipei naționale, în care singurele goluri ale reprezentativei noastre au fost reușite de Denis Drăguș.</p>
<p>„Campionatul Turciei a fost mereu la un nivel bun. Cu stilul acesta avântat, show-ul pe primul plan, ei au rezultate în Europa mult sub potențialul lor. Îi interesează doar să atace, să marcheze goluri. Nu contează câte goluri iau, turcii tot în față se duc”, a completat Pancu, în interviul pe care ni l-a acordat pe stadionul unde va avea loc o campanie de donare de sânge pe 17 septembrie, de la ora 08:30.</p>
<ul>
<li>1,5 milioane de euro mai este cota lui Ianis Hagi, conform Transfermarkt</li>
</ul>

]]></description>
    </item>
    <item>
      <title>Neluțu Sabău, mesaj manifest despre Mircea Lucescu. „Mă surprind unii foarte superficiali, ca să dea bine, să mai râdem”</title>
      <link>https://www.prosport.ro/fotbal-intern/nationala/nelutu-sabau-mesaj-manifest-despre-mircea-lucescu-ma-surprind-unii-foarte-superficiali-ca-sa-dea-bine-sa-mai-radem-20271150</link>
      <description><![CDATA[<img src="https://www.prosport.ro//wp-content/uploads/2025/09/Nelutu-Sabau-mesaj-manifest-despre-Mircea-Lucescu.-„Ma-surprind-unii-foarte-superficiali-ca-sa-dea-bine-sa-mai-radem.jpg"/><br/><p>Contestat, după ultimele rezultate ale echipei naționale, selecționerul Mircea Lucescu este susținut de Ioan Ovidiu Sabău.</p>
<p>Antrenorul Universității Cluj a apărut pe listele cu potențiali înlocuitori pentru Lucescu. „Nu știu de așa ceva (n.red – râde). Ce să comentez?”, a reacționat Sabău.</p>
<h2><span>„Dacă vrem să înțelegem, este cel mai în măsură”</span></h2>
<p>Antrenorul îi sfătuiește pe șefii FRF să asculte concluziile actualului selecționer și să-l mențină la echipa națională: „Avem unul dintre cei mai mari pe care i-a avut România. Trebuie să-l ascultăm. Concluziile dânsului sunt foarte, foarte importante. Dacă vrem să înțelegem, este cel mai în măsură, pentru că cunoaște foarte bine, este permanent în fenomen, știe despre ce este vorba. Cred că cei din Federație ar trebui să îl asculte, pentru că dacă se pune sub semnul întrebării un astfel de antrenor…”, a fost reacția de dezamăgire a lui Sabău, când a fost întrebat despre posibila înlăturare a selecționerului.</p>
<h2><span>„Foarte mulți au refuzat să preia echipa națională”</span></h2>
<p><span>FRF a ajuns la Mircea Lucescu</span> după ce alți antrenori au refuzat echipa națională. În ultimii ani, Gică Hagi, Răzvan Lucescu, Dan Petrescu sau Cosmin Olăroiu au fost numele de antrenori care nu au putut fi aduși la prima reprezentativă, în ciuda interesului manifestat dinspre FRF pentru ei. Sabău amintește de acest aspect. „A venit într-un moment în care foarte mulți au refuzat și nu au vrut să preia echipa națională, din ce am citit și ce am auzit și eu. Este un om care poate să ajute foarte, foarte mult fotbalul românesc. Și concluziile dânsului, pe care le-am citit, sunt foarte, foarte corecte”, a spus Sabău.</p>
<h2><span>„Îi voi fi recunoscător toată viața”</span></h2>
<p>Sabău nu crede că<span> venirea unui alt selecționer</span> ar rezolva problemele de la echipa națională. „Dacă nu înțelegem ce avem de făcut și nu ascultăm un astfel de om, aceleași discuții vor fi. Că va veni Hagi, că va veni Boloni, că va veni Chivu, Olăroiu și așa mai departe, ne vom lovi de aceleași probleme”, este de părere antrenorul lui U Cluj.</p>
<p>Neluțu Sabău are o relație specială cu Mircea Lucescu. Este antrenorul care l-a antrenat la Dinamo, la echipa națională și care l-a dus mai apoi în Serie A, la Brescia și Reggiana. Când Sabău s-a întors în România, pe finalul carierei de jucător, a făcut-o tot cu Mircea Lucescu antrenor, la Rapid.</p>
<p>În 71 de partide l-a antrenat Il Luce pe Sabău. „Pe mine, domnul Lucescu m-a ajutat foarte, foarte mult. Am învățat atât de multe lucruri. A format foarte, foarte mulți jucători adevărați, profesioniști. Îi mulțumesc, îi voi fi recunoscător toată viața. O perioadă de 9-10 ani de zile am lucrat cu dânsul. Îi port un respect și o apreciere deosebite”, a declarat Sabău.</p>

]]></description>
    </item>
    <item>
      <title>Mirel Rădoi, anunț despre varianta de a deveni selecționer</title>
      <link>https://www.prosport.ro/fotbal-intern/nationala/mirel-radoi-anunt-despre-varianta-de-a-deveni-selectioner-20271227</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-anunt-despre-varianta-de-a-deveni-selectioner-1400x772.jpg"/><br/><p>Fostul selecţioner al României, Mirel Rădoi, a comentat ultimele rezultate ale tricolorilor şi situaţia lui Mircea Lucescu, precum şi faptul că doi jucători pe care-i pregăteşte la club, Ştefan Baiaram şi Vladimir Screciu, nu au fost folosiţi deloc în meciurile cu Canada şi Cipru, deşi s-au aflat în lot.</p>
<p>Antrenorul Universităţii Craiova admite că nu a fost o acţiune reuşită a naţionalei României, dar nu crede că <span>Mircea Lucescu ar trebui schimbat din funcţie</span>.</p>
<p>De asemenea, Mirel Rădoi a exclus posibilitatea de a antrena în paralel şi Universitatea Craiova şi <span>naţionala României</span>. Rădoi îşi sfătuieşte jucătorii să aibă răbdare şi să nu fie dezamăgiţi că nu au participat la această acţiune.</p>
<h2><span>Mirel Rădoi: „Parcă toată lumea se aştepta ca România să clacheze cu Cipru”</span></h2>
<p>„Nu a fost o acţiune reuşită a naţionalei, dar nu aş face o dramă. Nu se vor încheia aceste discuţii, şi dacă vom ajunge la Mondial, se va spune că altcineva trebuia convocat. Mircea Lucescu este mai mult decât un coleg pentru noi şi apoi am fost şi eu acolo şi ştiu ce uşor e să vorbeşti când nu eşti în funcţie. Din punctul meu de vedere, nu ar trebui să plece Mircea Lucescu de la naţională şi nici nu sunt în măsură să declar ceva despre asta, sunt specialişti care îşi pot da cu părerea. Jucătorii trebuie  să se bucure că sunt la naţională, va veni şi momentul lor.</p>
<p>Va fi și momentul lui Baiaram să joace, trebuie doar să aibă răbdare și să muncească. Nu există aşa ceva, să antrenez şi Craiova şi naţionala! Sunt suporterul echipei naționale și sunt obligat să sper în continuare la calificarea la Cupa Mondială. Ciudat este că parcă se simțea că se aștepta toată lumea ca România să clacheze cu Cipru. Parcă s-au aşteptat aceste rezultate ca să se vorbească despre vârstă, să se releve adevărata faţă a unora. De la tragerea la sorți am realizat că Austria e favorită și că noi ne luptăm cu Bosnia. Acum, când șansele sunt minime, am devenit frustrați, jucătorii nu mai sunt buni, antrenorul a uitat fotbalul și avem tot felul de discuții. Una-două, vorbim de demisie, apoi voi ziceţi că nu dăm continuitate.</p>
<p>Puţini au venit cu soluţii. Ca suporteri, îmi doresc să fim cu toții alături de ei, indiferent de rezultate, că nu ai cum să-i schimbi pe toţi. Ca naţie, ne orientăm spre lucruri negative. Dacă noi ne luăm de ei, încredere lor va dispărea și rezultatele nu vor mai veni. Hai să îi susținem, indiferent cei care sunt cei 23 de selectați”, a declarat Mirel Rădoi.</p>

]]></description>
    </item>
    <item>
      <title>Imagini de milioane de vizualizări cu Radu Drăguşin şi belgianca influencer</title>
      <link>https://www.prosport.ro/fotbal-extern/imagini-de-milioane-de-vizualizari-cu-radu-dragusin-si-belgianca-influencer-20270993</link>
      <description><![CDATA[<img src="https://www.prosport.ro//wp-content/uploads/2025/09/Imagini-de-milioane-de-vizualizari-cu-Radu-Dragusin-si-belgianca-influencer-1400x900.png"/><br/><p>Cei de la Tottenham Hotspur au postat pe platformele de socializare un videoclip cu Radu Drăgușin (23 de ani) și belgianca influencer Celine Dept (25).</p>
<p>Aparent, talentatul fundaș al naționalei României a acționat pe post de ghid pentru tânăra care doar pe Youtube are o comunitate de peste 50 de milioane de abonați.</p>
<h2><span>Videoclip viral cu Radu Drăgușin și Celine Dept, influencerița din Belgia care face furori pe internet</span></h2>
<p><span>Revenirea lui Radu Drăguşin la Tottenham e tot mai aproape</span>, după ce fundașul român a reluat antrenamentele alături de lotul lui Thomas Frank. Totuși, procesul nu va fi unul ușor și, cel mai probabil, stoperul va fi integrat treptat în programul echipei.</p>
<p>În plus, <span>Radu Drăgușin nu a fost inclus pe lista de Liga Campionilor de Tottenham</span>, astfel că îi va putea ajuta pe londonezi doar în competițiile interne, cel puțin până la primăvară.</p>
<p>Între timp, fundașul român a făcut furori pe platformele de socializare ale clubului, într-un videoclip în care protagonistă a fost Celine Dept, cea mai cunoscută influenceriță din Belgia.</p>
<p>Aceasta a fost invitată pentru a vizita stadionul modern al lui Tottenham, finalizat în 2019, iar ghid i-a fost nimeni altul decât Radu Drăgușin.</p>
<p>În descrierea clipului amuzant postat pe rețelele de socializare, Celine Dept a ținut să își exprime recunoștința vizavi de fundașul român:</p>
<p>„Mulțumesc pentru ajutor, Radu Drăgușin”, a scris Celine Dept, pe <span>Instagram</span>.</p>
<p>În secțiunea de comentarii, stoperul naționalei i-a răspuns influenceriței din Belgia:</p>
<p>„Oricând”, a scris Drăgușin, alături de mai multe emoji-uri, între care și unul care râde cu lacrimi.</p>
<ul>
<li><span>Videoclipul cu Radu Drăgușin și Celine Dept poate fi văzut AICI</span>.</li>
</ul>
<h2><span>Cine este Celine Dept! Și-a creat o comunitate uluitoare în online</span></h2>
<p>Celine Dept a fost jucătoare de fotbal pentru Cercle Brugge KSV, printre alte cluburi, și are o pasiune puternică pentru tot ceea ce înseamnă sport.</p>
<p>Cariera de influenceriță și-a început-o în 2019, atunci când a s-a apucat să urce videoclipuri interactive pe platforma TikTok. Fanii i-au apreciat conținutul în număr mare, iar în ianuarie 2020, Celine Dept avea deja aproximativ 3 milioane de urmăritori pe TikTok.</p>
<p>Însă, adevăratul succes l-a cunoscut pe platforma Youtube, care este renumită pentru faptul că remunerează copios creatorii de conținut. Iar aici, Celine Dept are în prezent o comunitate de 51.9 milioane de abonați.</p>
<p>Totodată, ea a devenit prima persoană din Belgia care a depășit borna celor 10 milioane de abonați pe platforma Youtube.</p>
<p>La capitolul vizualizări, statisticile înregistrate în dreptul ei sunt, din nou, impresionante. Doar pe canalul de Youtube, ea a înregistrat aproape 50 de miliarde de vizualizări.</p>

]]></description>
    </item>
    <item>
      <title>Marian Iancu: „Mi-am câștigat dreptul să vorbesc despre Lucescu, deoarece l-am eliminat și pe el, dar și pe Ahmetov. Atunci erau câștigătorii Cupei UEFA”. EXCLUSIV</title>
      <link>https://www.prosport.ro/fotbal-intern/nationala/marian-iancu-mi-am-castigat-dreptul-sa-vorbesc-despre-lucescu-deoarece-l-am-eliminat-si-pe-el-dar-si-pe-ahmetov-atunci-erau-castigatorii-cupei-uefa-exclusiv-20270769</link>
      <description><![CDATA[<img src="https://www.prosport.ro//wp-content/uploads/2025/09/Marian-Iancu-„Mi-am-castigat-dreptul-sa-vorbesc-despre-Lucescu-deoarece-l-am-eliminat-si-pe-el-dar-si-pe-Ahmetov.-Atunci-erau-castigatorii-Cupei-UEFA22.-EXCLUSIV.jpeg"/><br/><p>Marian Iancu a explicat pentru<span> ProSport</span> de ce consideră că el este cam singurul om din fotbalul românesc care are curajul să îi spună lui Mircea Lucescu lucrurile în față.</p>
<p>Mircea Lucescu, 80 de ani, se pare că este omul care nu prea acceptă să i se spună în față când greșește, iar după partida cu Cipru, 2-2, selecționerul României <span>a lansat atacuri grosolane împotriva unor colegi jurnaliști</span>, dar și împotriva fostului patron al lui Poli Timișoara, Marian Iancu.</p>
<p>Deranjat de unele dezvăluiri apărute în presă despre activitatea sa<span>, dar și de afirmațiile lui Marian Iancu,</span> seniorul Lucescu nu s-a ferit de cuvinte și a pus tunurile pe cei de care a fost deranjat teribil.</p>
<h2><span>Marian Iancu: „Mi-am câștigat dreptul să vorbesc despre Mircea Lucescu, dar el se face și mai tare de râs singur cu fiecare afirmație pe care o face legată de națională”!</span></h2>
<div class="wp-caption aligncenter" id="attachment_20223750" style="width: 1290px"><img alt="Marian Iancu este ferm convins înainte de Rapid - CFR Cluj: „Nu va pierde!”" aria-describedby="caption-attachment-20223750" class="size-full wp-image-20223750" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro//wp-content/uploads/2025/07/Marian-Iancu-este-ferm-convins-inainte-de-Rapid-CFR-Cluj-„Nu-va-pierde.webp" srcset="https://www.prosport.ro/wp-content/uploads/2025/07/Marian-Iancu-este-ferm-convins-inainte-de-Rapid-CFR-Cluj-„Nu-va-pierde.webp 1280w, https://www.prosport.ro/wp-content/uploads/2025/07/Marian-Iancu-este-ferm-convins-inainte-de-Rapid-CFR-Cluj-„Nu-va-pierde-768x432.webp 768w" width="1280"/><p class="wp-caption-text" id="caption-attachment-20223750">SURSA FOTO: CAPTURĂ VIDEO PROSPORT LIVE, Marian Iancu</p></div>
<p>Marian Iancu a spus pentru pentru <span>ProSport</span> că el și-a câștigat dreptul să vorbească despre Mircea Lucescu. „Nu mă mai miră deloc de ce Mircea Lucescu este lăsat să ofere public aceste explicații penibile legate de echipa națională. Îmi e clar că el este practic lăsat să se facă și mai tare singur de râs. Se face din ce în ce și mai tare de râs aproape cu fiecare explicație pe care el o oferă public. Nu uitați că la începutul campaniei a dat vina chiar și pe Vassaras, că vezi Doamne nu a avut grijă să avem nu știu ce arbitraje. Voi vă dați seama în ce situație l-a pus atunci și pe Burleanu?</p>
<p>Ce voia domnul Lucescu să se întâmple? Voia ca cei de prin FRF să umble pe la arbitraje, așa cum era dânsul învățat înainte de 90? Cei din generația din acea perioadă acum tac și nu zic nimic despre Lucescu, deoarece mulți dintre ei au fost complici cu el la acele evenimente de tristă amintire legate de tot ceea ce se întâmpla în fotbalul românesc. Explicațiile cu golurile și fotbalul ofensiv pe care le oferă Lucescu senior despre Sorescu sunt halucinate. Iar despre Mitriță chiar nu mai are rost să discutăm. Păi dacă îl faci praf public, și nu ești mulțumit de el cum se antrenesază, atunci de ce l-ai mai adus din China până în România? L-ai adus ca să îl scoți pe el unul dintre vinovații celor două rezultate negative cu Canada și Cipru? Cum te mai uiți tu ca selecțioenr în ochii lui Mitriță și ai celor pe care acum i-ai atacat public? Cum mai lucrezi tu cu acești jucători?</p>
<p>Eu unul v-am spus de la început că remarca mea nu este o jignire la adresa lui Mircea Lucescu, cea cu antrenor depășit, ci este doar o constatare pe care am curaj să o fac public despre dânsul. V-am spus, cei care au activat cu el înainte de 90 în fotbalul românesc au și ei motive să tacă, iar foștii săi elevi, car acum unii dintre ei sunt analiști sportivi, îl lasă să se facă de râs singur prin tot ceea ce oferă ca explicații public. Pur și simplu nu vor să se bage că le este rușine să îi zică în față cât de mult greșește. Eu unul am tupeul să i-o spun că nu am nicio obligație sau jenă față de el. Și să nu uite un lucru, Eu Marian Iancu mi-am câștigat dreptul să vorbesc în fața lui Lucescu senior, deoarece în august 2009 l-am eliminat cu Poli Timișoara din preliminariile Ligii Campionilor. Și pe el, dar și pe patronul Ahmetov, patronul lui Șahtior Donețk. Poli îl avea pe bancă pe Neluțu Sabău. Am făcut 2-2 în deplasare cu Șahtior și 0-0 acasă. L-am eliminat, și pot spune că l-am invins, deși au fost două rezultate de egalitate. Însă, ajuns la 80 de ani se pare că el a uitat că l-am eliminat. Așa că, mi-am câștigat dreptul să vorbesc despre Mircea Lucescu. Când eu l-am eliminat din preliminariile Ligii Campionilor, cu două luni mai devreme el câștigase CUPA UEFA și avea pe mână o echipă cu un buget incomparabil de mare cu cel al lui Poli”, a spus Iancu.</p>
<p> </p>

]]></description>
    </item>
  </channel>
</rss>
