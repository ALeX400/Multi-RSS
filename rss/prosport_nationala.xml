<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chilipir pentru Gigi Becali, Dan Şucu şi Nelu Varga. Fotbalistul care a fost cu România la EURO rămâne liber de contract</title>
      <link>https://www.prosport.ro/fotbal-intern/superliga/chilipir-pentru-gigi-becali-dan-sucu-si-nelu-varga-fotbalistul-care-a-fost-cu-romania-la-euro-ramane-liber-de-contract-20156741</link>
      <description><![CDATA[<img src="https://www.prosport.ro/wp-content/uploads/2025/04/Chilipir-pentru-Gigi-Becali-Dan-Sucu-si-Nelu-Varga.-Fotbalistul-care-a-fost-cu-Romania-la-EURO-ramane-liber-de-contract-1400x753.png"/><br/><p>Gigi Becali, Dan Șucu și Nelu Varga ar putea intra în competiție, la vară, pentru transferul unui internațional care a fost cu România la EURO 2024.</p>
<p>Fotbalistul, în vârstă de doar 24 de ani, este evaluat la 1.200.000 de euro și începând cu data de 30 iunie va fi liber de contract.</p>
<h2><span>Bogdan Racovițan, component al României la EURO 2024, rămâne liber de contract și le-ar putea atrage atenția afaceriștilor Gigi Becali, Dan Șucu și Nelu Varga</span></h2>
<p>Au mai rămas doar câteva etape până la finalul sezonului 2024 – 2025, iar patronii cluburilor din Superliga se pot gândi deja la campaniile de achiziții pe care le vor realiza în vară.</p>
<p>Se anunță o nouă fereastră de mercato interesantă, iar printre jucătorii care s-ar putea întoarce în campionatul românesc se numără și Bogdan Racovițan.</p>
<p>Fundaș central de meserie, în vârstă de 24 de ani, <span>Racovițan a făcut parte, în vara lui 2024, din lotul cu care ex-selecționerul Edi Iordănescu s-a prezentat în Germania pentru Campionatul European</span>.</p>
<p>El a jucat în disputele cu Ucraina (3-0) și Olanda (0-3), 3, respectiv 52 de minute, în timp ce la duelurile cu Belgia (0-2) și Slovacia (1-1) a rămas doar pe banca de rezerve.</p>
<p>Pe lângă meciurile bifate la EURO, Bogdan Racovițan mai are alte două apariții în tricoul naționalei mari, în amicalele cu Irlanda de Nord și Liechtenstein premergătoare aceluiași turneu final.</p>
<p>Deși a fost crescut în fotbalul francez, la Dijon, Racovițan nu îi este străin Superligii, deoarece în intervalul februarie 2021 – ianuarie 2022 s-a aflat sub contract cu FC Botoșani.</p>
<p>Ulterior, după 25 de meciuri promițătoare bifate în tricoul moldovenilor, în care a înscris și un gol, el le-a atras atenția polonezilor de la Rakow, care i-au plătit lui FC Botoșani suma de 600.000 de euro pentru a-l transfera.</p>
<p>Racovițan s-a descurcat onorabil la gruparea poloneză, contribuind cu 5 goluri și două pase decisive, printre altele, în totalul de 70 de partide, însă nu a bătut încă palma pentru un nou angajament și va deveni liber de contract la data de 30 iunie 2025.</p>
<p>Având în vedere că are 24 de ani și cota sa de piață este în continuare ridicată, 1.200.000 de euro potrivit Transfermarkt, Bogdan Racovițan ar putea reprezenta o variantă de transfer pentru patronii cu bani din Superliga României, precum Gigi Becali, Dan Șucu și Nelu Varga.</p>
<h2><span>Se recuperează după o accidentare gravă</span></h2>
<p>Pe de altă parte, Racovițan este în continuare indisponibil, după ce în august 2024 s-a accidentat grav în timpul unui duel Katowice – Rakow 0-1. El a fost diagnosticat cu ruptură la nivelul ligamentelor încrucișate de la genunchi și supus imediat unei intervenții chirurgicale.</p>
<p>De la momentul accidentării, stoperul nu a mai jucat niciun meci, aflându-se în continuare în proces de recuperare.</p>
<p>În sezonul 2023 – 2024, <span>Bogan Racovițan a fost aproape de a accede în faza principală din Champions League alături de Rakow, însă în cele din urmă polonezii au cedat la limită în fața danezilor de la FC Copenhaga, 0-1, 1-1 în play-off</span>. Astfel, Racovițan și Rakow au mers în Europa League, unde au făcut parte dintr-o grupă cu Atalanta, Sturm Graz și Sporting Lisabona.</p>
<p>Înainte de accidentarea din august 2024, Bogdan Racovițan a avut o cotă de piață de 1.800.000 de euro.</p>
<p>Un titlu, o Cupă și o Supercupă ale Poloniei a câștigat fundașul central alături de Rakow.</p>

]]></description>
    </item>
    <item>
      <title>„E super mare ca antrenor”. Mitică Dragomir a numit viitorul selecționer al României, după plecarea lui Mircea Lucescu</title>
      <link>https://www.prosport.ro/fotbal-intern/nationala/e-super-mare-ca-antrenor-mitica-dragomir-a-numit-viitorul-selectioner-al-romaniei-dupa-plecarea-lui-mircea-lucescu-20156984</link>
      <description><![CDATA[<img src="https://www.prosport.ro/wp-content/uploads/2025/04/„E-super-mare-ca-antrenor.-Mitica-Dragomir-a-numit-viitorul-selectioner-al-Romaniei-dupa-plecarea-lui-Mircea-Lucescu-1400x804.png"/><br/><p>Mitică Dragomir (78 de ani), fost președinte al Ligii Profesioniste de Fotbal în intervalul 1996 – 2013, a numit viitorul selecționer al României, după plecarea lui Mircea Lucescu (79).</p>
<p>Contractul semnat între „Il Luce” și Federația Română de Fotbal este valabil până în vara anului 2026, respectiv până după încheierea Campionatului Mondial din Statele Unite ale Americii, Mexic și Canada.</p>
<h2><span>Pus în postura de a numi un selecționer pentru România, după plecarea lui Mircea Lucescu, Mitică Dragomir a răspuns instant: Ioan Ovidiu Sabău!</span></h2>
<p><span>Naționala de fotbal a României, sub comanda lui Mircea Lucescu, luptă să obțină calificarea la Campionatul Mondial din 2026</span> și să pună stop unei așteptări lungi de 28 de ani.</p>
<p>După figura frumoasă pe care au reușit-o la EURO 2024, „tricolorii” vor să impresioneze și la o Cupă Mondială, iar în bătălia pentru atingerea acestui obiectiv au parte de cea mai bună îndrumare. Și asta pentru că pe banca tehnică a naționalei se află cel mai titrat antrenor român din toate timpurile, anume Mircea Lucescu.</p>
<p>Contractul lui „Il Luce” cu Federația Română de Fotbal este valabil până după încheierea turneului final din 2026, care va fi organizat în SUA, Mexic și Canada și, cel mai probabil, ulterior va trebui numit un nou selecționer.</p>
<p>Motivul? În momentul în care înțelegerea îi va expira, Mircea Lucescu va avea 81 de ani împliniți de câteva zile. Așadar, este greu de crezut că renumitul antrenor va mai accepta să se înhame la încă un obiectiv, care în cazul de față ar fi EURO 2028.</p>
<p>Pus în postura de a numi înlocuitorul perfect pentru „Il Luce”, Mitică Dragomir a oferit instant numele unui antrenor din Superliga. Este vorba despre <span>Ioan Ovidiu Sabău, care în sezonul 2024 – 2025 a izbutit să facă din Universitatea Cluj o echipă extrem de competitivă</span>:</p>
<blockquote><p>Antrenor trăsnet Sabău, antrenorul anului fără drept de apel. De ce să nu fie la națională? De ăștia avem nevoie. Eu l-aș pune. Are rezultate și este un tip așezat. Îl respectă toată lumea pe Sabău. Ăsta ca jucător a fost super mare. E și super mare ca antrenor. E și un om serios. Nu există să vorbești ceva cu el, să întârzie la vreo întâlnire, nu există la el așa ceva”, a declarat Dumitru Dragomir, citat de <span>Fanatik</span>.</p></blockquote>
<h2><span>Se află pe banca Universității Cluj din ianuarie 2023</span></h2>
<p>Ioan Ovidiu Sabău s-a înhămat la proiectul U Cluj în ianuarie 2023, iar de atunci și până în prezent a înregistrat 44 de victorii, 26 de egaluri și 27 de înfrângeri.</p>
<p>De departe, cele mai bune reușite le-a consemnat în actuala stagiune, 2024 – 2025, în care a introdus-o pe U Cluj în play-off cu șanse reale la titlu. Pe parcurs, ritmul „șepcilor roșii” a mai scăzut, însă chiar și în acest moment, U Cluj se numără printre favoritele la calificarea în cupele europene. Concret, echipa antrenată de Ioan Ovidiu Sabău este pe 3 în play-off, loc ce duce în preliminariile UEFA Europa Conference League, cu 35 de puncte. Lider în Superliga este FCSB, cu 42 de puncte, în timp ce pe 2 este Universitatea Craiova, cu 36 de puncte.</p>
<p>În ultimele 4 etape, U Cluj le va întâlni pe CFR, în deplasare, FCSB, pe teren propriu, Dinamo, în deplasare, și Rapid, pe teren propriu.</p>

]]></description>
    </item>
    <item>
      <title>Anunțul momentului pentru Olimpiu Moruțan! Ce transfer: „Se face dacă ne punem de acord cu Galatasaray”</title>
      <link>https://www.prosport.ro/fotbal-extern/anuntul-momentului-pentru-olimpiu-morutan-ce-transfer-se-face-daca-ne-punem-de-acord-cu-galatasaray-20156926</link>
      <description><![CDATA[<img src="https://www.prosport.ro/wp-content/uploads/2025/04/Anuntul-momentului-pentru-Olimpiu-Morutan-Ce-transfer.-„Se-face-daca-ne-punem-de-acord-cu-Galatasaray.jpg"/><br/><p>Olimpiu Moruțan a revenit în tricoul celor de la Pisa în a doua parte a sezonului din Serie B, după accidentarea gravă suferită în urmă cu un an, iar acum impresarul Giovanni Becali face anunțul momentului în legătură cu mijlocașul român.</p>
<p>Internaționalul român are șanse să fie achiziționat definitiv de gruparea italiană, în cazul în care se oficialii din Peninsulă se vor înțelege în această privință cu omologii lor turci de la Galatasaray, formație care îl deține pe fotbalistul tricolor.</p>
<h2><span>Veste mare despre Olimpiu Moruțan! „Acord cu Galatasaray”</span></h2>
<p>Olimpiu Moruțan și-a revenit după accidenta gravă suferită la tendonul lui Ahile și <span>a jucat în acest început de an pentru Pisa</span>, în a doua parte a sezonului din liga a doua italiană. Acum, impresarul său Giovanni Becali, vorbește despre viitorul mijlocașului român.</p>
<p>Internaționalul român are mari șanse să fie achiziționat definitiv de către Pisa, în cazul în care se oficialii echipei vor ajunge la un consens cu omologii de la Galatasaray, formație care îl are în proprietate pe fotbalistul tricolor.</p>
<p>„Marin și Rus rămân cu un an de contract și Moruțan probabil va continua contractul acolo pentru că i se face opțiune. Va rămâne definitiv dacă ne punem de acord cu Galatasaray”, a spus Giovanni Becali la <span>Fanatik</span>.</p>
<p> </p>

]]></description>
    </item>
    <item>
      <title>Mama lui Radu Drăgușin, informații de ultimă oră despre accidentarea fundașului lui Tottenham: „Era supărat! Va reveni acasă”</title>
      <link>https://www.prosport.ro/fotbal-extern/stranieri/mama-lui-radu-dragusin-informatii-de-ultima-ora-despre-accidentarea-fundasului-lui-tottenham-era-suparat-va-reveni-acasa-20157324</link>
      <description><![CDATA[<img src="https://www.prosport.ro/wp-content/uploads/2025/04/Mama-lui-Radu-Dragusin-informatii-de-ultima-ora-despre-accidentarea-fundasului-lui-Tottenham-1400x1050.jpg"/><br/><p>Mama lui Radu Drăgușin a oferit informații de ultimă oră despre accidentarea fotbalistului care evoluează în Premier League, la Tottenham Londra.</p>
<p>Reamintim că internaționalul român a suferit o ruptură de ligamente încrucișate la nivelul genunchiului drept, în timpul unei partide de UEFA Europa League, și a fost supus unei intervenții chirurgicale.</p>
<h2><span>Mama lui Radu Drăgușin, detalii despre fundașul de la Tottenham</span></h2>
<p><span>Radu Drăgușin a suferit o ruptură de ligamente încrucișate </span>la nivelul genunchiul drept, în timpul unei partide de UEFA Europa League disputată de cei de la Tottenham. Astfel, românul a fost supus unei intervenții chirurgicale și se află în perioada de recuperare.</p>
<p>Mama fotbalistului din Premier League a oferit detalii despre starea acestuia și a dezvăluit că Radu Drăgușin se va întoarce în România, pe data de 25 mai, după ce se va încheia sezonul. <span>Fundașul central </span>va sta timp de trei săptămâni în vacanță, după care se va întoarce la Londra, pentru a relua pregătirile alături de cei de la Tottenham.</p>
<p>„Merge foarte bine, are toate condițiile, este foarte liniștit, chiar am vorbit cu el înainte de gală și se întorsese de la antrenament, se odihnea un pic pentru că muncește foarte mult. Nu știu să vă anticipez data reîntoarcerii, dar nu ne grăbim pentru că recuperarea este extrem de importantă. Va reveni acasă după ce termină sezonul, pe 25 mai am înțeles că se întoarce, are vreo trei săptămâni de pauză după care se întoarce la treabă”, a spus mama lui Radu Drăgușin.</p>
<h2><span>Lui Radu Drăgușin îi e dor de echipa națională a României</span></h2>
<p>Radu Drăgușin a fost unul dintre cei mai importanți jucători din lotul pe care selecționerul Edi Iordănescu l-a condus la Campionatul European din 2024. Mama fotbalistului român a dezvăluit că acestuia îi este dor de prima reprezentativă și că a suferit foarte mult la meciul cu Bosnia, la care și-a susținut colegii din tribune.</p>
<p>„(Îl ține în priză ideea de echipă națională?) Cu siguranță. A venit la meciul cu Bosnia și era destul de supărat că nu participă în teren alături de băieți, dar s-a dus pe stadion și i-a susținut, e foarte greu. Știe pentru că odată ce ne apucăm de sport, ne asumăm și riscul acesta, dar cu siguranță va veni și mai puternic decât a fost”, a mai spus mama internaționalului român.</p>

]]></description>
    </item>
    <item>
      <title>Gigi Becali a dezvăluit că 4 fotbalişti vor semna în vară contractele cu FCSB: „Vor avea prime mari de Liga Campionilor”</title>
      <link>https://www.prosport.ro/fotbal-intern/superliga/gigi-becali-a-dezvaluit-ca-4-fotbalisti-vor-semna-in-vara-contractele-cu-fcsb-vor-avea-prime-mari-de-liga-campionilor-20157039</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-dezvaluit-ca-4-fotbalisti-vor-semna-in-vara-contractele-cu-FCSB.webp"/><br/><p>Luni, 28 aprilie 2025, la o zi după derby-ul Rapid București – FCSB 1-2, care a dus-o pe echipa sa cu un pas mai aproape de titlu, Gigi Becali (66 de ani) a dezvăluit că 4 fotbaliști vor semna în vară contractele cu el.</p>
<p>Încântat fiind de faptul că va pune mâna din nou pe trofeul suprem din fotbalul românesc și va ataca faza principală din Liga Campionilor, miliardarul din Pipera a decis să bage mâna în buzunar.</p>
<h2><span>4 fotbaliști vor fi invitați la negocieri de Gigi Becali în următoarele săptămâni! Anunțul patronului FCSB</span></h2>
<p>Duminică, FCSB a învins-o pe Rapid București, scor 2-1 în Giulești, și s-a desprins la 6 puncte în fruntea play-off-ului Superligii.</p>
<p>Și asta în condițiile în care mai sunt 4 etape de disputat până la finalul sezonului, detaliu ce face din FCSB principala favorită pentru cucerirea titlului.</p>
<p>Luni, la o zi după meci, finanțatorul roș-albaștrilor a stat la discuții cu reporterii și, printre altele, a fost întrebat dacă le va mări contractele fotbaliștilor în vară.</p>
<p>Gigi Becali a spus că nu ia în calcul posibilitatea de a le crește salariile tuturor jucătorilor, însă 4 dintre ei vor fi invitați la negocieri pentru a semna noi contracte.</p>
<p>Afaceristul nu a dezvăluit toate numele, ci doar pe ale lui Juri Cisotti și Adrian Șut. Primul, care a sosit la FCSB în urmă cu nici 6 luni, în ianuarie 2025 mai precis, a impresionat prin prestațiile sale și a marcat deja 5 goluri și a oferit două pase decisive, în totalul de 17 meciuri jucate în roșu și albastru.</p>
<p><span>Juri Cisotti a devenit deja noul favorit al tribunelor FCSB</span> și, cel mai probabil, va primi o înțelgere și pe termen mai lung, având în vedere că actualul contract îi expiră la data de 30 iunie 2026.</p>
<p>În ceea ce îl privește pe <span>Adrian Șut, care visează în continuare la un transfer de la FCSB</span>, acesta este deja un jucător cu greutate în tabăra roș-albastră, fiind la echipă din august 2020. În plus, Șut mai are contract până în 2028, însă prin evoluțiile sale din acest sezon l-a convins și el pe Gigi Becali că merită o creștere a salariului:</p>
<blockquote><p>Nu. Sunt câțiva jucători cărora o să le măresc. Dar nu la toți. Nu la toți, la 3-4 jucători. Cisotti, de exemplu, Șut. Nu, sunt 3-4 jucători care… Dar au, mă, prime mari la Liga Campionilor, nu e problemă. O să ia bani mulți!”, a declarat Gigi Becali.</p></blockquote>
<h2><span>Cum arată clasamentul din play-off-ul Superligii</span></h2>
<p>Singura partidă care mai trebuie să se dispute în etapa 6 din play-off-ul Superligii este Dinamo București – CFR Cluj, programată luni seară, 28 aprilie, de la ora 21:00.</p>
<p>În cazul unui succes bifat pe terenul „câinilor”, ardelenii se vor apropia la 5 puncte de liderul FCSB. Însă, la ora redactării acestui material, clasamentul arată în felul următor:</p>
<ol>
<li>FCSB – 42P</li>
<li>Universitatea Craiova – 36P</li>
<li>U Cluj – 35P</li>
<li>CFR Cluj – 34P</li>
<li>Dinamo București – 29P</li>
<li>Rapid București – 28P</li>
</ol>

]]></description>
    </item>
  </channel>
</rss>
