<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Aplaudat de tribună, respins de peluză: Lisav Eissat a fost contestat de ultrașii de la Uniți Sub Tricolor pe „modelul Camora”. Așa a trăit fundașul cu mamă româncă și tată israelian debutul la națională</title>
      <link>https://www.prosport.ro/fotbal-intern/nationala/aplaudat-de-tribuna-respins-de-peluza-lisav-eissat-a-fost-contestat-de-ultrasii-de-la-uniti-sub-tricolor-pe-modelul-camora-asa-a-trait-fundasul-cu-mama-romanca-si-tata-israelian-d-20294600</link>
      <description><![CDATA[<img src="https://www.prosport.ro//wp-content/uploads/2025/10/Aplaudat-de-tribuna-respins-de-peluza.-Lisav-Eissat-a-fost-contestat-de-ultrasii-de-la-Uniti-Sub-Tricolor.webp"/><br/><p>Lisav Eissat (20 de ani), marea surpriză a lui Mircea Lucescu pentru acțiunea Moldova- Austria, a fost primit cu multă căldură de tribune, însă fanaticii din peluză au contestat, printr-un mesaj sugestiv, convocarea fotbalistului de la Maccabi Haifa.</p>
<h2><span>Eissat, contestat! Fundașul cu tată israelian și mamă româncă a avut parte de un tratament ostil din partea grupului Uniți Sub Tricolor</span></h2>
<p><span>România, într-o formulă de exercițiu din care au făcut parte mulți jucători din Superliga, a trecut de reprezetativa Moldovei, 2-1</span>, fără să strălucească. La finalul meciului, Mircea Lucescu a evidențiat mai mulți tricolori, printre care și pe Lisav Eissat, invenția sa pentru acțiunea echipei naționale din luna octombrie, jucător care până acum a evoluat la loturile de tineret ale Israelului și care are și o selecție la naționala UNDER 21 a țării din Orientul Mijlociu.</p>
<p>„M-a convins Eissat. La 20 de ani arată ca un jucător matur”, a spus selecționerul despre evoluția fotbalistului care deține pașaportul românesc datorită mamei sale, care este evreică de origine română cu rădăcini la Dorohoi.</p>
<p>Fundașul care a evoluat pe tot parcursul partidei a stat cu mâna la inimă la intonarea imnului, iar la final, în drum spre vestiare, a fost solicitat la autografe de puștii de la balustrada tribunei.</p>
<p>Totuși, Eissat nu a fost asimilat de toți fanii prezenți pe Arena Națională la partida de verificare cu Moldova -asistența la acest meci fiind de puțin peste 11.000 de spectatori-, iar fanatici poziționați la „peluza Basarabia” au reacționat cu un mesaj sugestiv prin care au respins cu fermitate convocarea fundașului central sub steagul tricolor.</p>
<p>În repriza secundă, din zona în care este poziționată gruparea Uniți Sub Tricolor a fost afișată o pânză care conținea următorul text cu un joc de cuvinte din care era format prenumele proaspătului tricolor:</p>
<p>„<span>Li S-AV</span>orbit de juniori și identitate / dar FRF își dorește doar diversitate”.</p>
<div class="wp-caption aligncenter" id="attachment_20294615" style="width: 1410px"><img alt="" aria-describedby="caption-attachment-20294615" class="size-large wp-image-20294615" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/10/lisav-1400x1050.jpg" srcset="https://www.prosport.ro/wp-content/uploads/2025/10/lisav-1400x1050.jpg 1400w, https://www.prosport.ro/wp-content/uploads/2025/10/lisav-768x576.jpg 768w, https://www.prosport.ro/wp-content/uploads/2025/10/lisav-1536x1152.jpg 1536w, https://www.prosport.ro/wp-content/uploads/2025/10/lisav.jpg 1600w" width="1400"/><p class="wp-caption-text" id="caption-attachment-20294615">FOTO – Cătălin Mureșanu</p></div>
<p>La finalul partidei, în momentul în care tricolorii au mers să salute galerie, Lisav Eissat a rămas mai retras, într-o parte a grupului, în timp ce ultrașii l-au ignorat cântând alături de ceilalți elevi de-ai lui Mircea Lucescu. Un membru din staff-ul naționalei i-a dat câteva indicații, apoi a fost printre primii jucători care s-au retras pentru a saluta și fanii din celelalte tribune.</p>
<h2><span>Primul luat în vizor a fost Mario Camora</span></h2>
<p>Lisav Eissat nu este primul jucător al naționalei care are parte de un asemenea tratament din partea peluzei tricolore. <span>În trecut, Mario Camora, jucător care a obținut cetățenia română și a fost selecționat la echipa națională, a avut parte de oprobriul fanaticilor din peluză,</span> aceștia fiind nemulțumiți, în primul rând, de strategia <span>Federației Române de Fotbal</span> legată de naturalizări.</p>
<p>Astfel, fundașului celor de la CFR Cluj i-au fost dedicate mai multe mesaje, cum ar fi:</p>
<p>„Am întrebat 99 de români și pe Camora: Internaționala României?” sau „Singura menire firească / O națională neaoșă românească”.</p>
<div class="wp-caption aligncenter" id="attachment_19432977" style="width: 1410px"><img alt="Mario Camora nu a dat randamentul scontat pentru România. © FOTO:Razvan Pasarica/SPORT PICTURES" aria-describedby="caption-attachment-19432977" class="size-large wp-image-19432977" decoding="async" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2022/03/mario-camora-1400x1050.jpg" srcset="https://www.prosport.ro/wp-content/uploads/2022/03/mario-camora-1400x1050.jpg 1400w, https://www.prosport.ro/wp-content/uploads/2022/03/mario-camora-768x576.jpg 768w, https://www.prosport.ro/wp-content/uploads/2022/03/mario-camora-1536x1152.jpg 1536w, https://www.prosport.ro/wp-content/uploads/2022/03/mario-camora-2048x1536.jpg 2048w" width="1400"/><p class="wp-caption-text" id="caption-attachment-19432977">© FOTO:Razvan Pasarica/SPORT PICTURES</p></div>
<p>În plus, ultrașii de la Honor et Patria, o altă grupare importantă din galeria României, au postat un comunicat virulent și la adresa selecționerului de la acea vreme, Mirel Rădoi, actualmente antrenor la Universitatea Craiova.</p>
<p>„Mirel Rădoi, în goana după pseudo-performanțe iluzorii, a deschis astăzi porțile naționalei pentru jucători naturalizați. Cine își închipuie că Mario Camora va fi primul și ultimul se înșală. Este doar Calul Troian, învelit în bune intenții, ce va aduce după sine alte și alte importuri de ocazie. Naționala e o chestie de principiu – precum drapelul, imnul sau ziua națională a unei țări. Nu le schimbi după bunul plac, când altele ți se par mai atrăgătoare. Mergi cu ele mai departe și încerci să le dai strălucire. Cu ce ai, cu ce poți. Asta nu a înțeles Mirel Rădoi așa că îi urăm o cât mai scurtă carieră la cârma selecționatei”</p>

]]></description>
    </item>
    <item>
      <title>Mesajul lui Lisav Eissat după ce a debutat în România – Moldova: 15 cuvinte în limba engleză</title>
      <link>https://www.prosport.ro/fotbal-intern/nationala/mesajul-lui-lisav-eissat-dupa-ce-a-debutat-in-romania-moldova-15-cuvinte-in-limba-engleza-20294736</link>
      <description><![CDATA[<img src="https://www.prosport.ro//wp-content/uploads/2025/10/Mesajul-lui-Lisav-Eissat-dupa-ce-a-debutat-in-Romania-–-Moldova-15-cuvinte-in-limba-engleza-e1760096989649.jpg"/><br/><p>Lisav Eissat a debutat pentru echipa națională a României în meciul amical cu Republica Moldova, de pe Arena Națională.</p>
<p>În fața a peste 10.000 de suporteri, tricolorii lui Mircea Lucescu au reușit să obțină victoria, scor 2-1.</p>
<h2><span>Mesajul lui Lisav Eissat după ce a debutat în România – Moldova: 15 cuvinte în limba engleză</span></h2>
<p>Fundașul central al celor de la Maccabi Haifa a primit încredere din partea lui Mircea Lucescu și a fost trimis încă din primul minut al meciului cu Moldova.</p>
<p>Jucătorul și-a făcut bine treaba și rămâne în continuare în atenția selecționerului. După meciul său de debut, Lisav Eissat a oferit o reacție pe conturile sale de socializare, în limba engleză, afirmând că se bucură foarte mult pentru că a debutat pentru echipa națională a României.</p>
<p>„Sunt fericit că am debutat pentru România. Mulțumesc tuturor pentru sprijin. Să o ținem așa!”, a fost mesajul de 15 cuvinte postat de Lisav Eissat pe conturile sale de socializare.</p>
<ul>
<li>300.000 de euro este cota de piață a lui Lisav Eissat, potrivit evaluării făcute de portalul de specialitate Transfermarkt.com</li>
</ul>
<h2><span>Convocarea lui Lisav Eissat, criticată de Gică Popescu: „E trist că nu reușim să facem asta!”</span></h2>
<p>Nu toată lumea a fost mulțumită de convocarea lui Lisav Eissat. Gică Popescu, legenda echipei naționale, <span>a oferit o reacție dură</span> după selecția făcută de Mircea Lucescu.</p>
<p>Fostul mare fundaș e de părere că naționala României ar trebui să se bazeze exclusiv pe fotbaliști români.</p>
<p>Reamintim faptu că selecționerul Mircea Lucescu chiar l-a trimis titular pe Eissat în meciul amical cu Moldova. Gică Popescu și-a exprimat sincer părerea cu privire la acest subiect.</p>
<p>„(n.r. cum ți se pare că au fost convocați în ultima vreme Umit Akdag și Lisav Eissat la națională?) Cred că este un lucru foarte rău pentru fotbalul nostru dacă nu reușim să producem români. Este un semnal de alarmă.</p>
<p>Eu când vorbesc de echipa națională, vorbesc de jucători de top. Trebuie să fie jucători de top. Mi se pare un lucru trist că nu reușim să aducem 23-24 de jucători români la națională de valoare”, a spus Gică Popescu, potrivit Digi Sport.</p>
<p>Iată primul „11” gândit de Mircea Lucescu pentru amicalul cu Moldova:</p>
<p>ROMÂNIA: 1. I. Radu – 4. Manea, 3. M. Popescu, 24. Eissat, 15. Opruț – 23. Dragomir, 14. Screciu, 10. Hagi-cpt. – 21. Moruțan, 17. L. Munteanu, 26. Baiaram.</p>

]]></description>
    </item>
    <item>
      <title>Radu Drăgușin e în atenția englezilor: „Veste bună”</title>
      <link>https://www.prosport.ro/fotbal-extern/stranieri/radu-dragusin-e-in-atentia-englezilor-veste-buna-20294569</link>
      <description><![CDATA[<img src="https://www.prosport.ro//wp-content/uploads/2025/10/Radu-Dragusin-e-in-atentia-englezilor-„Veste-buna-scaled-e1760083772352-1400x898.jpg"/><br/><p>Radu Drăgușin este în atenția englezilor, după ce o veste foarte bună a apărut în spațiul public. Fundașul central este pregătit să revină după accidentarea pe care a suferit-o în iarna acestui an, care l-a ținut departe de teren pentru 8 luni.</p>
<p>O veste importantă sosește din Marea Britanie, acolo unde <span>Radu Drăgușin evoluează pentru Tottenham</span>. Câștigătoarea UEFA Europa League se poate baza din nou pe fundașul central român, imediat după pauza echipelor naționale. Totodată, „tricolorul” va putea reveni ]n cur\nd și sub comanda selecționerului Mircea Lucescu.</p>
<h2><span>Radu Drăgușin, aproape de revenirea la Tottenham după accidentare</span></h2>
<p>După ce a suferit o accidentare dură într-un meci disputat de echipa sa în UEFA Europa League, Radu Drăgușin este aproape de revenire. Fundașul central a suferit o ruptură la ligamentele încrucișate, motiv pentru care a avut nevoie de o recuperare de aproape 9 luni.</p>
<p>Conform <span>Spurs Web</span>, fotbalistul este pregătit să revină la antrenamentele colective ale echipei în următoarele săptămâni, după pauza internațională. <span>Mircea Lucescu l-a dorit pe Drăgușin în cantonamentul naționalei</span> la meciul cu Austria, pentru a le ridica moralul colegilor lui, dar conducerea englezilor a refuzat.</p>
<p>Misiunea de a-și recăpăta locul de titular pare una imposibilă pentru Radu Drăgușin, deoarece trebuie să se lupte cu nume precum Cristian Romero, Micky van de Ven, Kevin Danso, Ben Davies sau Kota Takai. Formația condusă de danezul Thomas Frank se află pe locul 3 în Premier League.</p>
<h2><span>Tottenham are patru „pacienți de lux”</span></h2>
<p>Thomas Frank nu s-a putut baza în ultima perioadă pe nume importante ale lui Spurs. În afară de Radu Drăgușin, alte nume mari nu l-au putut ajuta pe tehnicianul danez. Randal Kolo Muani, fotbalist adus de la Paris Saint-Germain, a suferit o accidentare la piciorul drept, iar acum se profilează o revenire, după pauza internațională.</p>
<p>Japonezul Kota Takai, adus de la Kawasaki Frontale, rival pe post cu Radu Drăgușin, nu a apucat încă să debuteze pentru londonezi deoarece a suferit o accidentare dură la gleznă. Dominik Solanke a suferit și el o accidentare la gleznă, motiv pentru care a lipsit de la finele lunii august.</p>
<p>Tottenham Hotspurs este evaluată de portalul de specialitate Transfermarkt la 891 de milioane de euro. Cel mai valoros jucător al echipei este olandezul Xavi Simons, adus în această vară de la Red Bull Leipzig. Podiumul este completat de Cristian Romero, Dejan Kulusevski, Micky van de Ven (toți cu 50 de milioane de euro cota) și Mohammed Kudus, cu 45 de milioane de euro.</p>

]]></description>
    </item>
    <item>
      <title>Costel Gâlcă știe de ce Alex Dobre nu dă randament maxim cu Mircea Lucescu: „Acolo se simte cel mai bine, ca la club”</title>
      <link>https://www.prosport.ro/fotbal-intern/costel-galca-stie-de-ce-alex-dobre-nu-da-randament-maxim-cu-mircea-lucescu-acolo-se-simte-cel-mai-bine-ca-la-club-20294739</link>
      <description><![CDATA[<img src="https://www.prosport.ro//wp-content/uploads/2025/10/Costel-Galca-stie-de-ce-Alex-Dobre-nu-da-randament-maxim-cu-Mircea-Lucescu-„Acolo-se-simte-cel-mai-bine-ca-la-club.jpg"/><br/><p>Costel Gâlcă a dat verdictul despre evoluția sub așteptări a lui Alex Dobre sub comanda lui Mircea Lucescu.</p>
<p>Naționala României a disputat un amical cu Moldova. Doi jucători de la Rapid au evoluat în confruntarea încheiată cu victoria „tricolorilor”, 2-1. Cristi Manea și Alex Dobre au prins minute și la națională într-un meci fără o miză reală, dar care l-a ajutat pe Lucescu să testeze noi jucători. Antrenorul de la echipa de club a celor doi „tricolori” a remarcat evoluțiile elevilor săi și i-a transmis lui Mircea Lucescu pe ce poziție e mai confortabil Dobre.</p>
<h2><span>Alex Dobre, apărat de Costel Gâlcă: „Trebuie să se adapteze”</span></h2>
<p>Costel Gâlcă a tras concluziile după România – Moldova 2-1. Tehnicianul giuleștenilor consideră că jocul „tricolorilor” a fost sub așteptări. În ceea ce îi privește pe jucătorii convocați pentru „dubla” cu Moldova și Austria, Gâlcă a avut cuvinte de laudă la adresa lui Cristi Manea, iar legat de Dobre a remarcat o fază la care a fost altruist în fața porții. Alex Dobre a bifat doar 32 de minute pe teren, dar nu a fost folosit de Mircea Lucescu pe poziția lui obișnuită.</p>
<p>„Ne așteptăm mereu să aibă un joc bun (n.r. echipa națională). A fost un joc amical. Au fost mici momente când am jucat bine, când am jucat repede. Dacă luăm jocul în general a fost sub așteptări.</p>
<p>Manea a făcut un meci bun. Exprimarea lui a fost bună. Excepție a făcut faza din ultimele minute când a alunecat și a greșit. Alex a intrat puțin, a avut șansa de a finaliza o acțiune și a luat decizia de a pasa. El unde se simte mai bine e în partea dreaptă, așa cum e la club. Trebuie să se adapteze și pe partea stângă. E normal să se adapteze. Polivalența se cere acum”, a declarat Costel Gâlcă, potrivit <span>Digisport</span>.</p>
<h2><span>Verdict despre continuitatea lui Lucescu la națională</span></h2>
<p>Antrenorul Rapidului e convins că dacă Lucescu a decis să preia cârma naționalei va rămâne până la finalul campaniei de calificare la Campionatul Mondial din 2026.</p>
<p>„(n.r. Mircea Lucescu va rămână pe bancă și la baraj?) E un antrenor cu o experiență foarte mare. Mă gândesc că dacă a decis să vină aici va continua până la final”, a mai spus Gâlcă.</p>
<p>Duminică seară are loc cel mai important meci al anului pentru „tricolori”. România primește vizita Austriei în grupa H, iar înaintea acestui duel, austriecii au un avans de 8 puncte în fruntea clasamentului.</p>

]]></description>
    </item>
    <item>
      <title>Comparație neaștepată la debutul pentru naționala României: „Are ceva din Chivu”</title>
      <link>https://www.prosport.ro/fotbal-intern/nationala/comparatie-neastepata-la-debutul-pentru-nationala-romaniei-are-ceva-din-chivu-20294633</link>
      <description><![CDATA[<img src="https://www.prosport.ro//wp-content/uploads/2025/10/Comparatie-neastepata-la-debutul-pentru-nationala-Romaniei-„Are-ceva-din-Chivu-scaled-e1760088418294-1400x827.jpg"/><br/><p>Finalul meciului câștigat de echipa națională a României cu Republica Moldova, scor 2-1, a atras o comparație neașteptată cu privire la debutul unui fotbalist sub „tricolor”. Lisav Eissat, jucător român cu origini israeliene, a fost comparat cu Cristi Chivu după meciul foarte bun făcut, la vârsta de doar 20 de ani.</p>
<p>Debutul lui Lisav Eissat în echipa națională a României a adus laude pentru fotbalistul de 20 de ani. Fundașul central <span>a evoluat de-a lungul timpului pentru grupele de juniori ale Israelului</span>, dar a acceptat propunerea lui Mircea Lucescu de a reprezenta România la nivel de seniori. Meciul cu Moldova a fost unul de bun augur pentru el.</p>
<h2><span>Andrei Cristea îl compară pe Lisav Eissat cu Cristi Chivu</span></h2>
<p>Andrei Cristea, fost jucător la FCSB în perioada de glorie europeană a anilor 2000, l-a comparat pe Lisav Eissat, fundașul proaspăt debutat de Mircea Lucescu la națională, cu Cristi Chivu. Totuși, fostul atacant e de părere că jucătorul cu origini israeliene are nevoie să capete mai multă experiență.</p>
<p>„Eissat? Mi-a plăcut. E născut în 2005, e un copil de perspectivă. E o poziție pe care clar avem nevoie de sânge proaspăt, dar parcă a suferit din punct de vedere fizic. A jucat simplu, a construit, a câștigat duelurile la cap, chiar dacă atacanții Postolachi și Boiciuc erau mai înalți sau mai masivi.</p>
<p>Parcă are ceva din Chivu în tinerețe, dar nu vreau să exagerez. Din alergarea lui, din poziționarea în teren e clar că are nevoie de experiență, de meciuri cât mai grele, dar eu cred că poate fi o variantă pentru viitor”, a spus Andrei Cristea, conform <span>Sport.ro</span>.</p>
<h2><span>Lisav Eissat, integralist la debutul sub „tricolor”</span></h2>
<p>Fundașul central de doar 20 de ani a arătat calm la primul joc sub „tricolor”. Mircea Lucescu l-a titularizat pe jucătorul cu origini israeliene în premieră, iar acesta nu a dezamăgit. Lisav Eissat a avut doar greșeli minore, dar jocul, per-total, a fost unul solid.</p>
<p>Fotbalistul lui Maccabi Haifa a făcut cuplu în apărare cu Mihai Popescu, fundașul celor de la FCSB. În mai multe rânduri, Eissat l-a ajutat în stânga pe Raul Opruț în prima repriză, apoi pe Kevin Ciobotaru în al doilea mitan. Cu curaj, fundașul central a urcat cu mingea la picior în mai multe rânduri.</p>
<p>Este posibil ca fotbalistul să privească meciul cu Austria de pe bancă, deoarece fundașii centrali titulari au fost menajați pentru duelul decisiv din grupa de calificare pentru CM 2026. Andrei Burcă și Virgil Ghiță sunt fundașii preconizați pentru titularizare în meciul cu austriecii.</p>
<p>„Eram deja în contact cu Federația Română și cu antrenorul Costin Curelea, selecționerul echipei Under 21. Ținem legătura cam de un an și jumătate. A fost foarte emoționant pentru mine, desigur. Este o mare provocare, pentru că vorbim despre o echipă națională importantă.</p>
<p>O văd ca pe o oportunitate, pot să învăț și să mă dezvolt alături de jucători valoroși și experimentați. Abia aștept! Bunica mea s-a născut la Dorohoi, în România, și mereu am simțit că partea românească din familia mea îmi va aduce ceva special.</p>
<p>Oamenii din federație, inclusiv domnul Lucescu, au vorbit cu mine și mi-au arătat cât de mult apreciază stilul meu de joc. Tatăl meu este musulman, iar bunica, după cum am spus, este născută în Dorohoi”, a spus Eissat, într-un interviu recent pentru <span>FRF</span>.</p>

]]></description>
    </item>
  </channel>
</rss>
