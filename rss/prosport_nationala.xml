<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gestul lui Nelu Varga pentru Louis Munteanu, chiar înainte de EURO U21</title>
      <link>https://www.prosport.ro/fotbal-intern/superliga/gestul-lui-nelu-varga-pentru-louis-munteanu-chiar-inainte-de-euro-u21-20192647</link>
      <description><![CDATA[<img src="https://www.prosport.ro/wp-content/uploads/2025/06/Gestul-lui-Nelu-Varga-pentru-Louis-Munteanu-chiar-inainte-de-EURO-U21.jpg"/><br/><p>CORESPONDENȚĂ SLOVACIA. Louis Munteanu a dezvăluit ce a vorbit cu Nelu Varga înainte de debutul la EURO U21 2025.</p>
<p>Golgheterul Superligii din sezonul recent încheiat a fost selecționat la naționala României pentru „dubla” cu Austria și Cipru, dar Mircea Lucescu a decis să îl trimită la U21, acolo unde Daniel Pancu pregătește echipa pentru EURO 2025. Înainte de meciul cu Italia, Nelu Varga a făcut un gest important pentru atacantul de la CFR Cluj.</p>
<h2><span>Nelu Varga a vorbit cu Louis Munteanu înainte de debutul la EURO: „Asta a vrut”</span></h2>
<p>Patronul de la CFR Cluj are planuri mari cu Louis Munteanu, atacantul pe care speră să încaseze peste 15 milioane de euro. Participarea la EURO 2025 alături de selecționata U21 poate fi un pas important pentru tânărul atacant, care își dorește și o revanșă în fața italienilor, după ce Fiorentina l-a cedat prea ușor înapoi în Superliga.</p>
<p>Louis Munteanu a dezvăluit că a discutat cu patronul grupării din Gruia chiar astăzi. Nelu Varga l-a sunat pentru a vedea <span>cum se simte înainte de meciul cu Italia.</span></p>
<blockquote><p>(n.r. Ți-a transmis un mesaj domnul Varga, care visează să te transfere în străinătate pe bani mulți?) Chiar astăzi am vorbit cu el. M-a sunat să mă întrebe cum sunt și nimic mai mult. A vrut să vadă starea mea de sănătate, de spirit și nimic mai mult”, a declarat Louis Munteanu, în cadrul conferinței de presă premergătoare meciului cu Italia de la EURO U21.</p></blockquote>
<h2><span>Louis Munteanu nu e apt 100%: a acuzat probleme musculare </span></h2>
<p>Atacantul „tricolorilor” a acuzat probleme musculare încă din momentul convocării la naționala mare. Acela ar fi fost și motivul pentru care Mircea Lucescu a decis să facă joncțiunea cu naționala U21. Fotbalistul răspunde bine la tratament în acest moment și ar putea bifa minute la debutul cu Italia, de la Trnava.</p>
<blockquote><p>„În momentul de față nu știm dacă va juca Louis Munteanu. Accidentarea este într-o zonă musculară, i s-a administrat o injecție. Vedem cât de bine răspunde organismul la tratamentul doctorului. Sperăm să-l avem la meciul cu Italia, dacă nu de la început, măcar pe final de meci, câteva minute”, a spus Marius Niculae, înaintea primului antrenament al tricolorilor de la Bratislava.</p></blockquote>
<p>Selecționata condusă de Daniel Pancu va debuta pe 11 iunie împotriva Italiei. România U21 mai face parte din grupă cu naționala gazdă, Slovacia, și Spania. Italia a mai cucerit titlul continental în 1992, 1994, 1996, 2000 și 2004, iar Spania este marea favorită la câștigarea titlului înregistrând de-a lungul timpului cinci succese, fiind cea mai titrată națională la EURO U21, alături de Italia.</p>

]]></description>
    </item>
    <item>
      <title>Daniel Pancu, reacție fabuloasă după ce selecționerul Italiei a comis o gafă legată de el: „Am eu o vorbă, dar nu v-o pot spune”</title>
      <link>https://www.prosport.ro/euro-u21-2025/daniel-pancu-reactie-fabuloasa-dupa-ce-selectionerul-italiei-a-comis-o-gafa-legata-de-el-am-eu-o-vorba-dar-nu-v-o-pot-spune-20192656</link>
      <description><![CDATA[<img src="https://www.prosport.ro/wp-content/uploads/2025/06/Daniel-Pancu-reactie-fabuloasa-dupa-ce-selectionerul-Italiei-a-comis-o-gafa-legata-de-el-„Am-eu-o-vorba-dar-nu-v-o-pot-spune-scaled-e1749576871872-1400x812.jpg"/><br/><p>Daniel Pancu a oferit o reacție fabuloasă după gafa incredibilă pe care selecționerul Italiei U21 a comis-o în momentul în care a fost întrebat despre el.</p>
<p>Selecționerul echipei naționale a României U21 a dat de înțeles că greșeala făcută de antrenorul Carmine Nunziata îl motivează pentru meciul care se va disputa miercuri, 11 iunie 2025.</p>
<h2><span>Daniel Pancu reacționează după gafa incredibilă comisă de Carmine Nunziata</span></h2>
<p>Selecționata de tineret a României<span> se pregătește pentru debutul la Campionatul European U21 2025</span>. Miercuri, 11 iunie 2025, „tricolorii” vor da piept cu Italia U21, la Trnava, în prima etapă din Grupa A.</p>
<p><span>Daniel Pancu a oferit o reacție</span> după gafa incredibilă pe care selecționerul Italiei U21 a comis-o în momentul în care a fost întrebat despre antrenorul român. Selecționerul echipei naționale a României U21 a dat de înțeles că greșeala făcută de antrenorul Carmine Nunziata îl motivează pentru meciul care se va disputa mâine și a declarat că victoria este singura metodă prin care italienii îi vor ține minte pe români.</p>
<p>„Eu am o vorbă cu jucătorii atunci când jucăm cu echipe din această parte a Europei, nu pot să v-o spun dumneavoastră. Pentru a te respecta și pentru a te cunoaște cum te cheamă, trebuie să îi bați. Acum, cu Inteligența Artificială, cu analiștii din staff-urile tuturor antrenorilor… M-am confruntat și eu cu AI în urmă cu două săptămâni și am realizat că ce făcusem eu în vreo șase luni mi-a făcut un computer în 30 de secunde”, a declarat Daniel Pancu, în cadrul conferinței de presă premergătoare meciului cu Italia de la EURO U21.</p>
<h2><span>Ce gafă a comis selecționerul Italiei U21</span></h2>
<p>La conferința de presă premergătoare meciului de miercuri, selecționerul Italiei U21 a fost întrebat despre Daniel Pancu, iar răspunsul pe care l-a oferit a fost unul cu adevărat incredibil. Carmine Nunziata nu știa cine este Daniel Pancu și a crezut că selecționerul României U21 este un fotbalist care va fi prezent pe teren în meciul de la Trnava.</p>
<p>„E un fotbalist foarte bun, dar prefer să discut despre toată formația României. Nu contează un singur fotbalist”, a spus Carmine Nunziata, potrivit <span>as.ro</span>.</p>
<p>Carmine Nunziata a preluat echipa națională U21 a Italiei în 2023. El a antrenat naționalele de juniori U17, U18 și U19 ale Italiei și a stat pe bancă la câteva echipe de nivel inferior, precum Alghero sau Seregno.</p>
<p>La EURO U21, România face parte din Grupa A, alături de Spania, Italia și Slovacia.</p>

]]></description>
    </item>
    <item>
      <title>Mircea Lucescu, revoluție în primul „11” al României cu Cipru! Forțat şi de probleme, a schimbat 5 posturi</title>
      <link>https://www.prosport.ro/fotbal-intern/nationala/mircea-lucescu-revolutie-in-primul-11-al-romaniei-cu-cipru-fortat-si-de-probleme-a-schimbat-5-posturi-20192670</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-revolutie-in-primul-„11-al-Romaniei-cu-Cipru-Fortat-si-de-probleme-a-schimbat-5-posturi-1400x1050.jpg"/><br/><p>Mircea Lucescu a făcut nu mai puțin de patru schimbări în echipa de start pentru partida România – Cipru.</p>
<p><span>Partida România – Cipru</span>, care contează pentru etapa a 4-a din preliminatiile Campionatului Mondial 2026, este programată astăzi, 10 iunie, de la ora 21:45, și va putea fi urmărită, în format live text, pe prosport.ro.</p>
<h2><span>Mircea Lucescu, schimbări majore în primul „11” al României cu Cipru</span></h2>
<p>Spre deosebire de <span>meciul cu Austria</span>, pe care România l-a pierdut cu scorul de 1-2, Mircea Lucescu a efectuat patru schimbări în echipa de start, pentru confruntarea cu Cipru.</p>
<p>În defensivă, Nicușor Bancu, care este accidentat, va fi înlocuit de Deian Sorescu. La mijloc, „Il Luce” îi va folosi pe Adrian Șut și Florin Tănase, în detrimentul lui Răzvan Marin, care a avut o evoluție slabă cu Austria, și Nicolae Stanciu (suspendat).</p>
<p>Pe faza ofensivă, Valentin Mihăilă îi va lua locul lui Daniel Bîrligea, care s-a accidentat cu Austria.</p>
<p>Totodată, spre deosebire de meciul cu Austria, Mircea Lucescu a schimbat sistemul de joc, din 4-4-2 în 4-2-3-1.</p>
<p>Echipa de start a României, la meciul cu Cipru: 12. Moldovan – 2. Rațiu, 3. M. Popescu, 15. Burcă, 23. Sorescu – 8. Șut, 21. Chiricheș – 10. Man, 19. Tănase, 13. Mihăilă – 9 Drăguș.<br/>
Rezerve: 1. Niță, 16. Târnovanu – 4. Ghiță, 5. Nedelcearu, 6. M. Marin, 7. Alibec, 11. Miculescu, 14. V. Crețu, 17. Screciu, 18. R. Marin, 20. Opruț, 22. Mitriță</p>
<h2><span>Mircea Lucescu, nemulțumit de lotul pe care îl are la dispoziție</span></h2>
<p>În cadrul conferinței de presă premergătoare partidei România – Cipru, Mircea Lucescu a vorbit despre jucătorii care vor fi indisponibili pentru confruntarea de marți.</p>
<p>„Noi am pierdut 2 jucători, Bîrligea şi Bancu s-au accidentat. Deci nu vor juca, apoi Stanciu e al treilea care lipseşte. Totul ţine de pregătire. Cine se accidentează? Jucătorii care se antrenează cel mai puţin, care joacă mai puţin la cluburi. Pentru că duminica, la meci, vor să facă un efort peste capacitatea lor şi ajung la accidentări.</p>
<p>Şi revin apoi după 2-3 luni, joacă 2-3 săptămâni şi iar se accidentează. Noi de la meciul cu Cipru din noiembrie şi până acum am avut 7 jucători absenţi. Şapte sunt prea mulţi. Când pierzi unul echipa se resimte, la al doilea se vede în joc… iar de la al treilea pe care îl pierzi nu mai e aceeaşi echipă. Şi nu poţi aşa la nivelul echipei naţionale. Pentru că jucătorii vin cu tot sufletul la naţională, dau totul, simt responsabilitatea faţă de public. Dar dacă nu e susţinută dorinţa asta de un fundament, e greu. Apoi mai e şi o altă problemă mare, avem 5 jucători fără contracte şi sunt înnebuniţi cu impresarii acum, cu ofertele”, a spus Mircea Lucescu.</p>

]]></description>
    </item>
    <item>
      <title>Transferul care l-a ambiționat pe Louis Munteanu: „Vreau să le arăt asta”</title>
      <link>https://www.prosport.ro/euro-u21-2025/transferul-care-l-a-ambitionat-pe-louis-munteanu-vreau-sa-le-arat-asta-20192640</link>
      <description><![CDATA[<img src="https://www.prosport.ro/wp-content/uploads/2025/06/Transferul-care-l-a-ambitionat-pe-Louis-Munteanu-„Vreau-sa-le-arat-asta-1400x933.jpg"/><br/><p>Louis Munteanu, unul dintre cei mai importanți fotbaliști din lotul României U21 pentru Campionatul European 2025, a dezvăluit cum se motivează înaintea duelului de foc cu Italia.</p>
<p>Tânărul atacant al celor de la CFR Cluj are de gând să le demonstreze italienilor că au greșit atunci când au decis să nu îi acorde prea multe șanse în perioada în care era legitimat la Fiorentina.</p>
<h2><span>Louis Munteanu, hotărât înaintea meciului cu Italia U21</span></h2>
<p>Selecționata de tineret a României <span>se pregătește pentru debutul la Campionatul European U21 2025</span>. Miercuri, 11 iunie 2026, „tricolorii” lui Daniel Pancu vor da piept cu Italia, în prima etapă din Grupa A, într-o partidă care se va disputa la Trnava, pe un stadion cu o capacitate de 19.200 de locuri.</p>
<p>Înaintea acestui meci, Louis Munteanu, unul dintre cei mai importanți fotbaliști din lotul României U21, a dezvăluit cum se motivează pentru a da tot ce are mai bun la turneul final. Atacantul celor de la CFR Cluj are de gând să demonstreze că italienilor că au greșit în perioada în care era legitimat la Fiorentina, când au decis să nu îi acorde prea multe șanse.</p>
<p>„(n.r. E o motivație în plus pentru că nu te-ai impus în Serie A? Ai ocazia acum să le demonstrezi că ești un fotbalist destul de bun pentru prima ligă de acolo?) Să știți că m-am gândit și la lucrurile acestea, dar nu cred că… Zic eu că am demonstrat în acest sezon că am valoare, că sunt un jucător bun.</p>
<p>Mâine sper să le arăt și lor că au greșit când au decis să mă transfere la CFR”, a declarat Louis Munteanu, în cadrul conferinței de presă premergătoare meciului cu Italia de la EURO U21.</p>
<p>Reamintim că România U21 și Italia U21 se vor întâlni miercuri, 11 iunie, în prima etapă din Grupa A a Campionatului European U21 2025. Partida dintre cele două selecționate se va disputa <span>în Slovacia, la Trnava, pe City Arena, stadion cu o capacitate de 19.200 de locuri</span>.</p>
<p>Selecționata U21 a României a fost repartizată în Grupa A a Campionatului European U21 2025, unde va da piept cu următoarele adversare: Spania U21, Italia U21 și Slovacia U21, gazda turneului final, care este astfel calificată din oficiu.</p>
<h2><span>Lotul României U21 pentru EURO 2025</span></h2>
<p>Cei 23 de jucători convocați de selecționerul Daniel Pancu în lotul României U21 la EURO 2025:</p>
<p>Portari: Sava (Udinese), Hindrich (CFR Cluj), Rafailă (Lecce)</p>
<p>Fundași: Sîrbu (Farul), Strata (Ajaccio), Ignat (Rapid), Duțu (AC Milan), Akdag (Toulouse), M. Ilie (CFR Cluj), Borza (Rapid), Amzăr (Al Nasr Dubai / Dinamo)</p>
<p>Mijlocași: Vulturar (Rapid), Perianu (Slobozia / FCSB), Corbu (APOEL Nicosia), C. Mihai (Dinamo), Grameni (Rapid), R. Ilie (Catanzaro / Nice), O. Popescu (FCSB), I. Stoica (Hermannstadt), Mitrov (Botoșani)</p>
<p>Atacanți: L. Munteanu (CFR Cluj), Blănuță („U” Cluj / FCU Craiova), Burnete (Lecce)</p>

]]></description>
    </item>
    <item>
      <title>Daniel Pancu, reacție furioasă la antrenamentul oficial: „Treziți-vă! A început antrenamentul!”</title>
      <link>https://www.prosport.ro/euro-u21-2025/daniel-pancu-reactie-furioasa-la-antrenamentul-oficial-treziti-va-a-inceput-antrenamentul-20192594</link>
      <description><![CDATA[<img src="https://www.prosport.ro/wp-content/uploads/2025/06/Daniel-Pancu-reactie-furioasa-la-antrenamentul-oficial-„Treziti-va-A-inceput-antrenamentul-2-scaled-e1749575046135-1400x796.jpg"/><br/><p>Daniel Pancu nu s-a mai putut abține și a avut o reacție furioasă la antrenamentul oficial al echipei naționale a României U21, efectuat înaintea meciului cu Italia U21.</p>
<p>Selecționerul echipei de tineret le-a cerut fotbaliștilor să se concentreze, fiind nemulțumit de felul în care aceștia au executat ceea ce le-a cerut.</p>
<h2><span>Daniel Pancu, nervos înaintea meciului cu Italia U21</span></h2>
<p>Selecționata de tineret a României se pregătește pentru debutul la Campionatul European U21 2025. Miercuri, 11 iunie 2026, „tricolorii” lui Daniel Pancu vor da piept cu Italia, în prima etapă din Grupa A.</p>
<p>Astăzi, 10 iunie 2025, România U21 a efectuat antrenamentul oficial înaintea meciului de miercuri, iar tensiunea și-a spus cuvântul. <span>Selecționerul Daniel Pancu are așteptări mari</span> de la elevii săi și a avut o reacție furioasă în timpul ședinței de pregătire. Tehnicianul le-a cerut fotbaliștilor să se concentreze mai mult, fiind nemulțumit de felul în care aceștia au executat un exercițiu: „Treziți-vă! A început antrenamentul”, a strigat Daniel Pancu, în timpul ședinței de pregătire de la Trnava.</p>
<p>Reamintim că <span>România U21 și Italia U21 se vor întâlni miercuri, 11 iunie</span>, în prima etapă din Grupa A a Campionatului European U21 2025. Partida dintre cele două selecționate se va disputa în Slovacia, la Trnava, pe City Arena, stadion cu o capacitate de 19.200 de locuri.</p>
<p>De-a lungul timpului, cele două formații de tineret s-au mai întâlnit de două ori. În 2014, România s-a impus cu scorul de 2-1, într-o partidă amicală. Ultima întâlnire datează din 2-1, fiind vorba tot despre un meci de pregătire, care s-a încheiat cu scorul de 4-2 în favoarea italienilor.</p>
<h2><span>Cum arată grupa din care face parte România</span></h2>
<p>Selecționata U21 a României a fost repartizată în Grupa A a Campionatului European U21 2025, unde va da piept cu următoarele adversare: Spania U21, Italia U21 și Slovacia U21, gazda turneului final, care este astfel calificată din oficiu.</p>
<p>Înainte de debutul la Campionatul European, România U21 a disputat un meci de pregătire. „Tricolorii” lui Daniel Pancu au dat piept cu Georgia U21 și au reușit să se impună, în deplasare, cu scorul de 1-0.</p>

]]></description>
    </item>
  </channel>
</rss>
