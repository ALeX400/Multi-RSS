<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a aflat motivul pentru care Denis Drăguș a ales să plece de la Trabzonspor și să semneze cu o echipă mai slab cotată: „Asta a vrut”</title>
      <link>https://www.prosport.ro/fotbal-extern/s-a-aflat-motivul-pentru-care-denis-dragus-a-ales-sa-plece-de-la-trabzonspor-si-sa-semneze-cu-o-echipa-mai-slab-cotata-asta-a-vrut-20224620</link>
      <description><![CDATA[<img src="https://www.prosport.ro/wp-content/uploads/2025/07/S-a-aflat-motivul-pentru-care-Denis-Dragus-a-ales-sa-plece-de-la-Trabzonspor-si-sa-semneze-cu-o-echipa-mai-slab-cotata.-„Asta-a-vrut-1400x813.jpeg"/><br/><p>Telenovela transferului lui Denis Drăguș a luat sfârșit, după ce internaționalul român a acceptat împrumutul pe un sezon la Eyupspor.</p>
<p>Impresarul atacantului naționalei României a dezvăluit de ce fotbalistul a decis până la urmă să o lase pe Trabzonspor și să meargă la o echipă mai slab cotată, apărută recent în prim-planul fotbalului de pe malul Bosforului.</p>
<p>Totul ar fi legat de faptul că românul nu are mulțumit de cât juca și a les să semneze cu o formație unde are toate șansele să fie titular de drept.</p>
<h2><span>De ce a ales Denis Drăguș să plece de la Trabzonspor și să semneze cu Eyupspor</span></h2>
<p>Denis Drăguș și-a găsit în sfârșit echipă, după ce a fost transferat pe la mai multe cluburi în această vară. Vârful tricolor a decis să meargă împrumut la Eyupspor, una dintre revelațiile sezonului trecut din SuperLig, alături de Samsunspor.</p>
<p>Agentul atacantului român a dezvăluit și care a fost motivul pentru care Drăguș a preferat să plece de la Trabzon și să semneze cu o echipă fără un nume și o istorie în spate.</p>
<p><span>Totul ar fi plecat de la nemulțumirea românul că nu juca prea mult</span>, astfel că a mers la o echipă unde ar putea evolua constant.</p>
<p>Asta în ciuda faptului că impresarul declarase în urmă cu puține zile că Denis Drăguș nu vrea să plece de la Trabzonspor, deoarece își dorește enorm să demonstreze că sezonul trecut a fost doar un „accident”.</p>
<p>„Drăguș a vrut să plece ca să poată juca din ce în ce mai mult și apoi să se concentreze complet pe echipa națională a României pentru acest an super important înainte de Cupa Mondială”, a spus agentul lui Drăguș, pentru <span>Digisport</span>.</p>
<p><img alt="" class="size-large wp-image-20124864" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Reactia-lui-Denis-Dragus-dupa-ce-a-ratat-in-mod-incredibil-cel-putin-3-ocazii-uriase-in-Romania-Bosnia.-„Sunt-zile-cand-pur-si-simplu-nu-intra-1400x933.jpeg" srcset="https://www.prosport.ro/wp-content/uploads/2025/03/Reactia-lui-Denis-Dragus-dupa-ce-a-ratat-in-mod-incredibil-cel-putin-3-ocazii-uriase-in-Romania-Bosnia.-„Sunt-zile-cand-pur-si-simplu-nu-intra-1400x933.jpeg 1400w, https://www.prosport.ro/wp-content/uploads/2025/03/Reactia-lui-Denis-Dragus-dupa-ce-a-ratat-in-mod-incredibil-cel-putin-3-ocazii-uriase-in-Romania-Bosnia.-„Sunt-zile-cand-pur-si-simplu-nu-intra-768x512.jpeg 768w, https://www.prosport.ro/wp-content/uploads/2025/03/Reactia-lui-Denis-Dragus-dupa-ce-a-ratat-in-mod-incredibil-cel-putin-3-ocazii-uriase-in-Romania-Bosnia.-„Sunt-zile-cand-pur-si-simplu-nu-intra-1536x1023.jpeg 1536w, https://www.prosport.ro/wp-content/uploads/2025/03/Reactia-lui-Denis-Dragus-dupa-ce-a-ratat-in-mod-incredibil-cel-putin-3-ocazii-uriase-in-Romania-Bosnia.-„Sunt-zile-cand-pur-si-simplu-nu-intra.jpeg 1600w" width="1400"/></p>
<h2><span>Împrumut fără drept de transfer definitiv</span></h2>
<p>Denis Drăguș a dezamăgit profund în tricoul lui Trabzonspor în stagiunea trecută, când a marcat numai trei goluri. În ciuda cifrei dezastruoase, <span>atacantul românul i-a convins pe bașkanii</span> de la Eyupspor să-l transfere, pentru a ajuta clubul și în cupele europene.</p>
<p>Totuși, internaționalul nostru Drăguș va juca un singur sezon pentru Eyupspor, deoarece nu are clauză de transfer definitiv. Și asta pentru că Trabzonspor încă are încredere în acesta și speră ca acest împrumut relanseze cariera.</p>
<blockquote><p>Eyupspor e o echipă puternică. În această nouă etapă din cariera mea, vreau să lupt pentru ca echipa să aibă succes şi să obţinem multe victorii împreună – Denis Drăguş</p></blockquote>
<p>Drăguș va avea un salariu anual de 1.7 milioane de euro, mai mare decât la Trabzon, iar suma va fi suportată integral de către Eyupspor.</p>

]]></description>
    </item>
    <item>
      <title>Giovanni Becali e convins că a dat lovitura cu contractul lui Olimpiu Moruțan. Pe câți ani a semnat internaționalul român cu rivala lui Răzvan Lucescu</title>
      <link>https://www.prosport.ro/fotbal-extern/giovanni-becali-e-convins-ca-a-dat-lovitura-cu-contractul-lui-olimpiu-morutan-pe-cati-ani-a-semnat-internationalul-roman-cu-rivala-lui-razvan-lucescu-20224765</link>
      <description><![CDATA[<img src="https://www.prosport.ro/wp-content/uploads/2025/07/Giovanni-Becali-e-convins-ca-a-dat-lovitura-cu-contractul-lui-Olimpiu-Morutan.-Pe-cati-ani-a-semnat-internationalul-roman-cu-rivala-lui-Razvan-Lucescu-1400x756.jpg"/><br/><p>Olimpiu Moruțan a lăsat Serie A, unde promovase cu Pisa, și a semnat pe trei ani cu Aris, rivala din Salonic a lui Răzvan Lucescu.</p>
<p>Giovanni Becali este sigur că a dat o adevărată lovitură cu internaționalul român, cel care va avea un contract superior în Grecia.</p>
<h2><span>Ioan Becali a dat lovitură cu Olimpiu Moruțan. Contract superior pentru mijlocașul român în Grecia</span></h2>
<p>Olimpiu Moruțan, în vârstă de 26 de ani, <span>a părăsit prima ligă italiană și a semnat pe trei sezoane cu Aris</span>, rivala lui Răzvan Lucescu din orașul Salonic.</p>
<p>În ciuda regresului profesional evident, impresarul Giovanni Becali crede că a dat o adevărată bombă pe piața de mercato cu mutarea fotbalistului român, deoarece acesta va primi în Grecia o remunerație superioară cu aproximativ 20%.</p>
<p>Mai mult decât atât, Aris este imediat sub granzii campionatului elen, Olympiakos Pireu, AEK Atena, Panathinaikos Atena și PAOK Salonic, dar evoluează și în Conference League.</p>
<p>Agentul a mai dezvăluit că Moruțan aparține definitiv acum lui Aris Salonic, după ce <span>jucătorul și-a încheiat raporturile contractuale</span> cu Ankaragucu și Galatasaray.</p>
<p>„S-a închis cu Moruțan. S-a terminat și am rezolvat doi jucători (n.r. Moruțan și Mihăilă). Primește mai mult decât ar fi luat la Pisa în Serie A. Da, îi plătește cu cel puțin 20% mai mult ca Pisa.</p>
<p>Aris e a patra, a cincea echipă din Grecia, e o echipă care dă și 3 milioane pe un jucător. Au niște fani puțin exagerați, dar joacă în Conference League și are un contract fix de trei ani. S-a terminat tot, Ankara și-a terminat tot ce avea cu Galata și el e jucătorul lui Aris definitiv”, a spus Ioan Becali, potrivit <span>DigiSport</span>.</p>
<p><img alt="" class="size-full wp-image-19950006" decoding="async" fetchpriority="high" height="814" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/07/Veste-trista-despre-Olimpiu-Morutan-Impresarul-Victor-Becali-a-facut-anuntul.jpg" srcset="https://www.prosport.ro/wp-content/uploads/2024/07/Veste-trista-despre-Olimpiu-Morutan-Impresarul-Victor-Becali-a-facut-anuntul.jpg 1400w, https://www.prosport.ro/wp-content/uploads/2024/07/Veste-trista-despre-Olimpiu-Morutan-Impresarul-Victor-Becali-a-facut-anuntul-768x447.jpg 768w" width="1400"/></p>
<h2><span>Felicitat de oamenii de la FRF. „Mult succes, Oli”</span></h2>
<p>Pe lângă transferul lui Moruțan, și Valentin Mihăilă a semnat pe patru ani cu Caykur Rizespor, locul 9 ultima dată în Super Lig, în timp ce Horațiu Moldovan nu va continua la Atletico Madrid și a fost cedat sub formă de împrumut la Real Oviedo, echipă nou-promovată în La Liga.</p>
<p>De data aceasta, ultimul club are opțiunea de a-l transfera definitiv pe goalkeeper la finalul sezonului, în cazul în care prestațiile sale vor corespunde așteptărilor.</p>
<p>La scurt timp după cele trei mutări, FRF a ținut să-i felicite pe cei trei internaționali pentru alegerile făcute și le-a urat mult succes în noile lor aventuri.</p>
<p>„Mult succes la Real Oviedo, Horațiu Moldovan! Mult succes, Valentin Mihăilă! Mult succes, Oli! Olimpiu Moruțan a semnat cu Aris!”, au transmis cei de la FRF, pe rețelele sociale.</p>
<p> </p>

]]></description>
    </item>
    <item>
      <title>Abia transferat la Real Oviedo, Horațiu Moldovan a primit o poreclă din partea spaniolilor</title>
      <link>https://www.prosport.ro/fotbal-extern/abia-transferat-la-real-oviedo-horatiu-moldovan-a-primit-o-porecla-din-partea-spaniolilor-20226137</link>
      <description><![CDATA[<img src="https://www.prosport.ro/wp-content/uploads/2025/07/Abia-transferat-la-Real-Oviedo-Horatiu-Moldovan-a-primit-o-porecla-din-partea-spaniolilor-1400x866.jpg"/><br/><p>Pentru al doilea sezon la rând, Horațiu Moldovan (27 de ani) a fost împrumutat de Atletico Madrid, însă de data aceasta, destinația a fost Spania, anume nou-promovata Real Oviedo.</p>
<p>Goalkeeperul echipei naționale a României a fost deja prezentat oficial, iar acum este așteptat să debuteze cu ocazia meciurilor amicale de vară.</p>
<h2><span>Horațiu Moldovan, poreclit „felină” și descris drept „un portar de înaltă clasă”, după transferul la Real Oviedo</span></h2>
<p>Joia trecută, pe 17 iulie, presa din Spania a anunțat că <span>Atletico Madrid a acceptat oferta lui Real Oviedo pentru un împrumut al lui Horațiu Moldovan</span> cu opțiune de cumpărare.</p>
<p>Iar vineri, doar o zi mai târziu, <span>Horațiu Moldovan a fost prezentat oficial la noua echipă</span>. Real Oviedo a promovat în La Liga la finalul sezonului 2024-2025, iar acum, ajutată și de portarul român, va încerca să rămână pe prima scenă a fotbalului iberic.</p>
<p>Cu un lot evaluat la peste 30.000.000 de euro, Oviedo a efectuat deja câteva transferuri interesante în această vară. Spre exemplu, veteranul Salomon Rondon (35 de ani), ex-atacant central la cluburi ca Zenit, Newcastle, TSKA Moscova sau Everton, a fost readus în Europa. Real Oviedo l-a împrumutat de la Pachuca, din Mexic, iar internaționalul din Venezuela, cu 46 de goluri marcate în tricoul primei reprezentative, va încerca să acopere golul din ofensiva nou-promovatei.</p>
<p>În schimb, Horațiu Moldovan este considerat drept o adiție foarte bună pe plan defensiv. Fără să pună punctul pe „i”, jurnaliștii spanioli de la <span>Ladoblec.com</span> lasă de înțeles că Moldovan va fi opțiunea numărul 1 pentru postul de portar de la Real Oviedo:</p>
<blockquote><p>Real Oviedo tocmai a transferat un portar de înaltă clasă, cu reflexe demne de o felină. Dacă portarul va avea succes la echipa asturiană, cel mai probabil conducerea va exercita opțiunea de împrumut. Deocamdată, trebuie doar să așteptăm și să vedem, dar ceea ce știm sigur este că experiența este un pilon cheie pentru Moldovan, iar el va încerca să le asigure fanilor lui Oviedo o binemeritată revenire în elită”, notează sursa citată.</p></blockquote>
<h2><span>Când ar putea debuta Horațiu Moldovan pentru Real Oviedo</span></h2>
<p>Real Oviedo are aranjate mai multe meciuri amicale în această vară, iar primul este programat pe 26 iulie, în compania lui Getafe. Așadar, Horațiu Moldovan ar putea îmbrăca tricoul noii echipe pentru prima oară în fața unei viitoare adversare din La Liga.</p>
<p>Ulterior, pe 31 iulie, Real Oviedo o va întâlni pe Villarreal, de asemenea grupare din primul eșalon al fotbalului iberic. În schimb, ultimele două jocuri de pregătire sunt programate în fața divizonarelor secunde Cultural Leonesa și Deportivo La Coruna, pe 3 și 6 august.</p>
<p>Referitor la prima partidă oficială pe care ar putea să o joace Horațiu Moldovan în 2025-2026, aceasta este programată pe 15 august, de la ora 22:30. Real Oviedo va debuta în noua stagiune din La Liga în deplasare cu Villarreal.</p>

]]></description>
    </item>
    <item>
      <title>Mircea Lucescu a cerut informații. Fotbalistul român care marcheză pe bandă rulantă a intrat în atenția selecționerului. EXCLUSIV</title>
      <link>https://www.prosport.ro/fotbal-intern/nationala/mircea-lucescu-a-cerut-informatii-fotbalistul-roman-care-marcheza-pe-banda-rulanta-a-intrat-in-atentia-selectionerului-exclusiv-20223768</link>
      <description><![CDATA[<img src="https://www.prosport.ro/wp-content/uploads/2025/07/Mircea-Lucescu-a-cerut-informatii.-Fotbalistul-roman-care-marcheza-pe-banda-rulanta-a-intrat-in-atentia-selectionerului.-EXCLUSIV-1400x1050.jpg"/><br/><p>Cel mai prolific atacant român din străinătate, în 2025, a punctat din nou și l-a obligat pe <span>selecționerul Mircea Lucescu</span> să-l ia sub radar.</p>
<p>Alexandru Tudorie a deschis scorul din minutul 8, al meciului dintre Wuhan Three Towns şi Qingdao dar echipa sa a fost egalată în minutul 47 şi scorul final a fost 1-1.</p>
<h2><span>Alexandru Tudorie a intrat în atenția lui Mircea Lucescu</span></h2>
<p>Fotbalistul plecat în această iarnă de la Petrolul a ajuns la nouă goluri în campionat până acum și este unul dintre cei mai buni marcatori din China.</p>
<p>Tudorie a marcat în șapte dintre ultimele nouă meciuri ale echipei sale. În acest moment este pe locul trei în clasamentul golgheterilor, fiind în grafic pentru îndeplinirea obiectivului individual propus.</p>
<p>“Vreau să termin pe podiumul golgheterilor. E o dorință personală. Nu mă așteptam să mă mă adapteze atât de bine, ținând cont e un fotbal diferit, într-o țară complet diferită, dar îmi merge bine”, a spus atacantul de 29 de ani într-un interviu exclusive pentru Prosport.</p>
<p>Evoluțiile sale au atras și atenția selecționerului Mircea Lucescu, care le-a cerut secunzilor săi un raport privind evoluțiile fotbalistului. Antrenorul naționalei este acum nevoit să stea cu ochii pe fotbalul din China ținând cont că acolo au ajuns Andrei Burcă, titular cert la prima reprezentativă, și <span>Alexandru Mitriță</span>, care a fost chemat constant la lot, chiar dacă nu a jucat.</p>
<h2><span>Și Mitriță înscrie gol după gol</span></h2>
<p>Deși Lucescu a dat de înțeles că într-o declarație interpretabilă că Mitriță nu mai e în cărțile naționalei, evoluțiile fotbalistului plecat de la Craiova l-au obligat să-și schimbe opinia.</p>
<p>După cele două goluri reuşit la debutul în campionatul chinez, Alexandru Mitriţă a reuşit încă o dublă vineri. Zhejiang, formația românului, a învins cu 3-1 Yunnan Yukun, la care Andrei Burcă a fost şi el integralist, iar Alexandru Ioniţă a fost înlocuit în minutul 90. Mitriță a fost desemnat omul meciului.</p>
<p>Mitriță și Tudorie ar putea face parte din lotul lărgit al României, care va fi anunțat peste trei săptămâni. Naționala joacă în septembrie două meciuri. Pe 5 septembrie, tricolorii întâlnesc acasă Canada, într-un meci amical, iar pe 9 septembrie joacă în deplasare, contra Ciprului, în preliminariile Campionatului Mondial din 2026.</p>
<p>La ultimele meciuri ale naționalei, Lucescu a mizat în ofensivă pe Birligea, Alibec și Drăgus. Primii doi sunt acum accidentați, iar Drăguș tocmai a schimbat echipa, plecând de la Trabzonspor la Eyupspor.</p>

]]></description>
    </item>
    <item>
      <title>Noul antrenor de la Tottenham a vorbit despre situația lui Radu Drăgușin: „E în urmă!”</title>
      <link>https://www.prosport.ro/fotbal-extern/noul-antrenor-de-la-tottenham-a-vorbit-despre-situatia-lui-radu-dragusin-e-in-urma-20223714</link>
      <description><![CDATA[<img src="https://www.prosport.ro/wp-content/uploads/2025/07/Noul-antrenor-de-la-Tottenham-a-vorbit-despre-situatia-lui-Radu-Dragusin-„E-in-urma-1400x933.jpg"/><br/><p>Thomas Frank (51 de ani), noul antrenor de la Tottenham Hotspur, a luat parte la o conferință de presă și, printre altele, a vorbit despre situația lui Radu Drăgușin (23), care se recuperează în continuare după o accidentare suferită în ianuarie.</p>
<p>Sâmbătă, 19 iulie 2025, pentru Tottenham începe oficial presezonul, cu ocazia unui meci amical împotriva lui Reading. Ulterior, nord-londonezii le vor înfrunta pe Luton, Arsenal, Newcastle și Bayern în alte jocuri de pregătire.</p>
<h2><span>Radu Drăgușin va rata startul sezonului din Premier League. Antrenorul Thomas Frank spune că românul nu se antrenează cu echipa</span></h2>
<p><span>Radu Drăgușin nu vrea sub nicio formă să riște o recidivă</span> la accidentarea gravă pe care a suferit-o la genunchi în ianuarie, astfel că respectă cu strictețe protocolul de recuperare impus de specialiștii de la Tottenham.</p>
<p>Însă, <span>accidentarea care a schimbat totul pentru Drăgușin</span> îl va mai ține departe de gazon pe fundașul român pentru o bună perioadă de timp. Cel puțin asta a sugerat noul antrenor al lui Tottenham, Thomas Frank, care a luat parte la o conferință de presă cu ocazia primului meci amical din presezon.</p>
<p>Tehnicianul danez a dezvăluit că Drăgușin nu a reluat nici măcar antrenamentele parțiale cu echipa, astfel că, în proporții mari, românul va rata debutul de sezon al lui Tottenham. Londonezii au programat primul meci oficial pe 13 august, Supercupa Europei cu PSG, după care, pe 16 august, Tottenham va debuta în noua stagiune de Premier League, pe teren propriu cu Burlney.</p>
<blockquote><p>James Madisson se antrenează parțial cu echipa, deci situația sa e una pozitivă. În schimb, Drăgușin și Kulusevski sunt puțin mai în urmă”, a declarat Thomas Frank, în momentul în care a fost întrebat de accidentări.</p></blockquote>
<p>Înainte de revenire, Radu Drăgușin va trebui să reia antrenamentele cu lotul, după care, în mod normal, va primi câteva teste la echipa U21 a lui Tottenham. Cel puțin așa se procedează, de obicei, în Premier League, atunci când jucătorii revin după accidentări grave.</p>
<h2><span>Duel cu Manchester City în etapa 2 din Premier League</span></h2>
<p>Tottenham Hotspur vine după un sezon 2024-2025 plin de emoții. Pe plan intern, lucrurile au mers dezastruos pentru gruparea din nordul Londrei, iar echipa lui Radu Drăgușin a terminat doar pe rușinosul loc 17 în Premier League, primul de deasupra retrogradării.</p>
<p>În schimb, Tottenham a câștigat UEFA Europa League, după ce a învins-o pe Manchester United în marea finală cu 1-0. Iar acest triumf a venit la pachet cu două lucruri bune: trofeul de pus în vitrina clubului și calificarea în faza principală din Liga Campionilor, sezonul 2025-2026.</p>
<p>Însă, presiunea apasă pe umerii noului antrenor, Thomas Frank, care va trebui să evite dezastrul din sezonul trecut de Premier League.</p>
<p>După duelul cu Burnely din prima etapă, Tottenham va avea parte de un prim test de foc în campionat. Pe 23 august va evolua în deplasare cu Manchester City.</p>

]]></description>
    </item>
  </channel>
</rss>
