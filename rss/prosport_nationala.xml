<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pronosticul lui Mitică Dragomir pentru România – Austria. A folosit doar 3 cuvinte</title>
      <link>https://www.prosport.ro/campionatul-mondial-2026/pronosticul-lui-mitica-dragomir-pentru-romania-austria-a-folosit-doar-3-cuvinte-20293480</link>
      <description><![CDATA[<img src="https://www.prosport.ro//wp-content/uploads/2025/10/Pronosticul-lui-Mitica-Dragomir-pentru-Romania-Austria.-A-folosit-doar-3-cuvinte-1400x785.jpg"/><br/><p>Naționala de fotbal a României întâlnește Austria, pe Arena Națională, în preliminariile pentru CM 2026, iar Mitică Dragomir a dat pronosticul.</p>
<p>Formația pregătită de Mircea Lucescu are nevoie de un parcurs perfect pentru a spera să participe la CM 2026, dar Mitică Dragomir este convins că austriecii ne bat.</p>
<h2><span>Cele 3 cuvinte ale lui Mitică Dragomir, prin care a dat pronosticul pentru România – Austria</span></h2>
<p>Duminică, 12 octombrie, <span>naționala de fotbal a României întâlnește Austria</span>, pe Arena Națională, de la ora 21:45, în preliminariile pentru Campionatul Mondial de anul viitor, organizat de Statele Unite ale Americii, Canada și Mexic.</p>
<p>Pentru naționala țării noastre meciul este mai mult decât important. Aflați la 5 puncte de Bosnoa-Herțegovina și Austria, în condițiile în care viitoarea adversară are un meci puțin, „tricolorii” nu-și permit niciun pas greșit.</p>
<p>Cu victorii pe linie împotriva Austriei, Bosniei-Herțegovina în deplasare și a naționalei din San Marino pe teren propriu, plus un joc al rezultatelor favorabil, România poate termina pe primul loc.</p>
<p>„Ne bat austriecii”, s-a limitat să spună Dumitru Dragomir, potrivit <span>Fanatik</span>, anulând, astfel, orice șansă ca fotbaliștii pregătiți de Mircea Lucescu să mai spere la primul loc.</p>
<p>În caz de egalitate de puncte între două sau mai multe echipe, primul criteriu de departajare este golaverajul. În acest moment, Bosnia-Herțegovina are +8, Austria are +7, iar România +4.</p>
<h2><span>România riscă să joace în deplasare ambele manșe ale barajului de calificare la CM 2026</span></h2>
<p>În perspectiva partidei amicale împotriva Republicii Moldova și a Austriei, <span>selecționerul Mircea Lucescu a convocat</span> 14 fotbaliști, 14 din străinătate și tot atâția din campionatul intern.</p>
<p>Câștigătoarele celor 12 grupe se califică direct la Campionatul Mondial care va avea loc între 11 iunie și 19 iulie, prima ediție din istorie cu 48 de echipe la start.</p>
<p>Dacă echipa țării noastre termină pe locul 2 în grupă, ea și celelalte formații aflate în aceeași situație vor fi ierarhizate pe baza clasamentului FIFA din noiembrie. Primele 8 vor fi cap de serie, urmând să joace semifinala barajului, în manșă unică, acasă.</p>
<p>„Tricolorii” pot ajunge la barajul pentru CM și dacă termină pe locul 3 sau chiar mai jos, prin traseul Ligii Națiunilor, în urma performanțelor de anul trecut. În schimb, nu vor avea statut de cap de serie și există riscul să joace nu doar semifinala barajului, ci și meciul decisiv în deplasare!</p>
<p>Cei 28 de jucători pe care-i are Mircea Lucescu la dispoziție sunt portarii Ionuț Radu, Ștefan Târnovanu și Răzvan Sava, fundașii Andrei Rațiu, Cristian Manea, Andrei Burcă, Virgil Ghiță, Bogdan Racovițan, Mihai Popescu, Lisav Eissat, Alexandru Chipciu, Raul Opruț și Kevin Ciubotaru, mijlocașii Marius Marin, Vladimir Screciu, Răzvan Marin, Vlad Dragomir, Dennis Man, Olimpiu Moruțan, Ianis Hagi, Florin Tănase, Cătălin Cîrjan, Ștefan Baiaram, Valentin Mihăilă și Alexandru Dobre, plus atacanții Louis Munteanu, Daniel Bîrligea, David Miculescu.</p>

]]></description>
    </item>
    <item>
      <title>Cum l-a ratat Dinamo pe jucătorul chemat de Mircea Lucescu la echipa națională? A mers în cantonament cu roș-albii, însă „câinii” au ezitat din cauza unei probleme de sănătate. EXCLUSIV</title>
      <link>https://www.prosport.ro/fotbal-intern/superliga/cum-l-a-ratat-dinamo-pe-jucatorul-chemat-de-mircea-lucescu-la-echipa-nationala-a-mers-in-cantonament-cu-ros-albii-insa-cainii-au-ezitat-din-cauza-unei-probleme-de-sanatate-exclusi-20292485</link>
      <description><![CDATA[<img src="https://www.prosport.ro//wp-content/uploads/2025/10/Cum-l-a-ratat-Dinamo-pe-jucatorul-chemat-de-Mircea-Lucescu-la-echipa-nationala-A-mers-in-cantonament-cu-ros-albii-insa-„cainii-au-ezitat-din-cauza-unei-probleme-de-sanatate.-EXCLUSIV-e1759986575527.jpeg"/><br/><p>Kevin Ciubotaru (21 de ani) este surpriza lui Mircea Lucescu pentru meciurile cu Moldova și Austria. Selecționat în premieră la echipa națională, jucătorul de bandă de la Hermannstadt a fost, în 2023, în curtea lui Dinamo.</p>
<h2><span>Kevin Ciubotaru a fost ratat de Dinamo din cauza unor teste medicale pe care roș-albii le-au solicitat. EXCLUSIV</span></h2>
<p><span>Kevin Ciubotaru este marea surpriză a lui Mircea Lucescu pentru acțiunea din această lună, partida amicală de joi cu Moldova și meciul capital cu Austria, de duminică, din cadrul preliminariilor pentru Campionatul Mondial. </span> Născut la Roma, tânărul fotbalist a mai trecut pe la echipa secundă a celor de la Rangers. Se întâmpla chiar în perioada în care Ianis Hagi activa pentru prima formație a scoțienilor. Acum, cei doi sunt colegi la naționala României.</p>
<p>Primul contact cu fotbalul românesc l-a avut la loturile de juniori pentru care a strâns câteva selecții, însă în Superliga a ajuns în urmă cu doi ani. Atunci, <span>Kevin s-a pregătit cu Dinamo</span>, chiar a mers cu roș-albii în cantonamentul de vară, formația antrenată atunci de Ovidiu Burcă dorind să-l legitimeze pentru a avea concurență în flancul stâng, poziție în care titular era Costin Amzăr.</p>
<p>Se întâmpla înainte ca acționarii de la Renovatio să devină acționari, într-o perioadă în care dinamoviștii nu stăteau la fel de bine din punct de vedere financiar, clubul se afla în insolvență, iar Planul de reorganizare nu era încă aprobat de instanță.</p>
<p>Înțelegerea nu s-a mai perfectat din cauza unei informații pe care conducerea „câinilor” a primit-o în legătură cu o problemă medicală pe care Ciubotaru a avut-o în trecut. Din câte se pare, ar fi fost vorba de o intervenție chirurgicală l-a spate, de pe vremea în care tânărul jucător evolua la Rangers.</p>
<p>Astfel au fost cerute noi teste medicale, iar impresarul fotbalistului și tatăl acestuia și-au pierdut răbdarea și au ales să semneze cu <span>Hermannstadt.</span></p>
<h2><span>Tatăl său este un înfocat fan dinamovist</span></h2>
<p>Kevin provine dintr-o familie de dinamoviști, tatăl său fiind un înfocat fan al roș-albilor, detaliu care, din păcate pentru formația cu sediul social în șoseaua Ștefan cel Mare, nu a mai contat, părintele și procuratorul fundașului stânga fiind deranjați de ezitarea bucureștenilor.</p>
<p>Imediat după ce a primit vestea convocării, Ciubotaru, jucător care a strâns 11 partide în acest sezon de Superliga și a reușit o pasă decisivă, s-a arătat foarte fericit și emoționat.</p>
<p>„Marius Măldărășanu m-a anunțat. E o mare bucurie, de mic am avut visul de a ajunge la echipa națională, o mândrie pentru mine și familia mea. Dar încerc să fructific această ocazie care mi s-a dat. E o experiență de care vreau să mă bucur cât mai mult. Trebuie să învăț cât mai multe de la domnul Lucescu și de la ceilalți jucători. Am vorbit cu Ianis Hagi când eram și eu la Rangers. Ne-am și antrenat o perioadă. Acum mă bucur că sunt cu el împreună la lotul mare”, a declarat tânărul fotbalist.</p>
<p><img alt="" class="aligncenter size-full wp-image-19691641" decoding="async" fetchpriority="high" height="700" sizes="(max-width: 852px) 100vw, 852px" src="https://www.prosport.ro//wp-content/uploads/2023/07/Kevin-Ciubotaru-3.jpeg" srcset="https://www.prosport.ro/wp-content/uploads/2023/07/Kevin-Ciubotaru-3.jpeg 852w, https://www.prosport.ro/wp-content/uploads/2023/07/Kevin-Ciubotaru-3-768x631.jpeg 768w" width="852"/></p>
<h2><span>„Poate nici nu realizez ce mi se întâmplă”</span></h2>
<p>Kevin Ciubotaru s-a prezentat suporterilor naționalei și a povestit că familia sa a luat decizia de a reveni în țară chiar pentru acest vis, oportunitatea ca el să joace la cel mai înalt nivel și să prindă lotul mare al tricolorilor.</p>
<p>„M-am născut la Roma, iar fotbalul l-am început la 8 ani, la Ciampino. De atunci mi-am dorit să ajung departe. Ne-am mutat în România acum pentru că am văzut că era o șansă bună ca să fac pasul spre naționala mare. Eu spun că a fost o alegere foarte bună ca să pot să cresc ca jucător. Suporterii să mă vadă ca un jucător care își dorește să ajungă la cel mai înalt nivel. Pentru că se poate ajunge oriunde cu muncă și perseverență. Cei din familie poate se bucură și mai mult decât mine, pentru că eu poate încă nu realizez ce mi se întâmplă”.</p>

]]></description>
    </item>
    <item>
      <title>Ianis Hagi și vedeta Republicii Moldova, într-o singură echipă? Anunț despre unire înaintea meciului de la București: „Mă simt român!”. EXCLUSIV</title>
      <link>https://www.prosport.ro/fotbal-intern/nationala/ianis-hagi-si-vedeta-republicii-moldova-intr-o-singura-echipa-anunt-despre-unire-inaintea-meciului-de-la-bucuresti-ma-simt-roman-exclusiv-20293065</link>
      <description><![CDATA[<img src="https://www.prosport.ro//wp-content/uploads/2025/10/Ianis-Hagi-si-vedeta-Republicii-Moldova-intr-o-singura-echipa.jpg"/><br/><p>Partida de joi, 9 octombrie, dintre România și Republica Moldova este una specială pentru Alexandru Boiciuc. Revenit la națională, moldoveanul aflat acum la Chiajna va încerca să ne facă viața grea pe Arena Națională.</p>
<p>Fostul jucător al Stelei are sentimente puternice și pentru țara noastră și regretă că până acum nu s-a realizat unirea dintre Republica Moldova și România.</p>
<h2><span>Atacantul Republicii Moldova, legături strânse cu România: „Am venit de unul singur!”</span></h2>
<p><span>România – Moldova este un prilej și pentru Alexandru Boiciuc </span>să arate de ce este în stare. Convocat din nou la prima reprezentativă a Moldovei, acolo unde este coleg și cu vedeta Ion Nicolaescu, vârful Boiciuc și-a adus aminte de perioada copilăriei și de cum a ajuns de unul singur în țara noastră.</p>
<p>Fost jucător și în Ghencea, Boiciuc susține că se „simte și român”, în contextul în care din 2020 a evoluat doar în țara noastră, în primele două ligi.</p>
<p>„Sunt născut în Republica Moldova, am cetățenia României de când am cinci ani. Am venit la 14 ani în România la liceu. Am înțeles că în Moldova era greu la Academie să ajung undeva mai sus. Și am decis să vin de unul singur. Am stat la cămin, viață de elev, de student. Mă simt și român, simt chestiunea asta de conexiune”, a mărturisit Boiciuc, într-un interviu acordat pentru <span>ProSport.</span></p>
<h2><span>De ce vrea Alexandru Boiciuc unirea Republicii Moldova cu România: „Nu realizează cât de benefică ar fi!”</span></h2>
<p>Alexandru Boiciuc regretă că o parte dintre oamenii din Republica Moldova nu vor să audă de unirea cu România. Acesta este convins că oamenii din Basarabia ar avea doar de câștigat în cazul în care se ajunge la o înțelegere.</p>
<p>„De atâția ani tot se vorbește de unire și îmi pare rău că oamenii din Moldova, o mare parte dintre ei, nu realizează cât de benefică ar fi această conexiune. Republica Moldova are foarte multe pământuri fertile, foarte multe zone frumoase și vin turiști de peste tot în lume să le viziteze. Cu siguranță, putem face un profit mult mai mare. Ne-ar fi ajutat unirea”, a completat jucătorul celor de la Concordia Chiajna.</p>
<p>„De la un procent de 5%, să știți că s-a ajuns ca 40% dintre moldoveni să își dorească unirea cu România. Până la urmă, este un lucru cât se poate de normal, doar vorbim aceeași limbă”, spunea Ștefan Stoica, pentru <span>ProSport</span>, înaintea ultimului amical, care s-a jucat în urmă cu aproape trei ani. Atunci, reprezentativa noastră s-a impus la Chișinău cu un categoric 5-0.</p>
<h2><span>Alexandru Boiciuc l-a înfruntat pe celebrul Haaland în preliminariile Campionatului Mondial</span></h2>
<p>Boiciuc și-a făcut debutul la echipa națională a Moldovei pe 26 februarie 2018, într-un amical contra Arabiei Saudite. Până în prezent, a adunat 12 selecții pentru adversara noastră de joi, ultimele două fiind în preliminariile Campionatului Mondial 2026, contra Norvegiei și Estoniei.</p>
<p>În actuala ediție din Liga 2, Boiciuc a bifat 9 meciuri în campionat, marcând de trei ori. Inclusiv în ultima etapă,<span> atunci când a contribuit cu o reușită la victoria Concordiei cu Poli Iași</span>, scor 2-0. Atacantul a prins și un joc în Cupa României, unde a reușit alte două goluri.</p>
<p>Echipa acestuia, Concordia Chiajna, își propune și în acest sezon promovarea în Superliga. În acest moment, echipa preluată recent de Andrei Cristea este la șase puncte de locul 2, pe care se află revelația FC Bihor.</p>
<h2><span>Ce a făcut Republica Moldova în preliminariile Campionatului Mondial</span></h2>
<ul>
<li>22.03.2025 MOLDOVA – Norvegia 0-5</li>
</ul>
<p>Au marcat: Julian RYERSON (5), Erling HAALAND (23), Thelo AASGAARD (38), Alexander SORLOTH (43), Aron DONNUM (69)</p>
<ul>
<li>25.03.2025 MOLDOVA – Estonia 2-3</li>
</ul>
<p>Au marcat: Ion NICOLAESCU (67), Mihail CAIMACOV (90+1) / Rasmus PEETSON (19), Rauno SAPPINEN (30), Mattias KAIT (70)</p>
<ul>
<li>9.06.2025 Italia – MOLDOVA 2-0</li>
</ul>
<p>Au marcat: Giacomo RASPADORI (40), Andrea CAMBIASO (50)</p>
<ul>
<li>5.09.2025 MOLDOVA- Israel 0-4</li>
</ul>
<p>Au marcat: Dor Peretz (15), Manor Solomon (35), Tai Baribo (59), Oskar Gloukh (77)</p>
<ul>
<li>9.09.2025 Norvegia – MOLDOVA 11-1</li>
</ul>
<p>Au marcat: Felix Myhre (6), Erling Haaland (11, 36, 43, 52, 83), Martin Ødegaard (45+1), Thelo Aasgaard (67, 76, 79-penalty, 90+1) / Leo Østigård (74-autogol)</p>

]]></description>
    </item>
    <item>
      <title>Episoade savuroase cu Constantin Budescu în recital: de la regretul carierei, mărturisit în taină, la clubul din Spania care i s-ar fi potrivit cel mai bine! EXCLUSIV</title>
      <link>https://www.prosport.ro/fotbal-intern/episoade-savuroase-cu-constantin-budescu-in-recital-de-la-regretul-carierei-marturisit-in-taina-la-clubul-din-spania-care-i-s-ar-fi-potrivit-cel-mai-bine-exclusiv-20292545</link>
      <description><![CDATA[<img src="https://www.prosport.ro//wp-content/uploads/2025/10/Episoade-savuroase-cu-Constantin-Budescu-in-recital.jpg"/><br/><p>Aflat acum la CS Tunari, în Liga 2, Constantin Budescu rămâne un adevărat personaj în lumea fotbalului românesc, poveștile din jurul acestuia fiind extraordinare.</p>
<p>Valeriu Răchită este convins că Budescu ar fi făcut față și în campionatul Spaniei, care i s-ar fi potrivit perfect în prima parte a carierei sale.</p>
<h2><span>Valeriu Răchită, chemat la grătar de Constantin Budescu: „E viața lui!”</span></h2>
<p>La un moment dat un jucător foarte important și pentru naționala României, Budescu a avut mereu o relație apropiată cu Valeriu Răchită. Fostul apărător ne-a transmis că l-a dat afară inclusiv din antrenament pe puștiul pus mereu pe glume.</p>
<p>Acum, cei doi se văd des la câte un grătar, Răchită vorbind deschis despre marea pasiune a lui Budescu.</p>
<p>„Vorbim la două-trei zile. «Hai la grătar», e viața lui. El este un băiat extraordinar și mă bucur pentru el că și-a făcut viața din toate punctele de vedere. Mi-a zis acum 5-6 ani: «dacă aveam mintea de acum la 19 ani, atunci când mă dădeați afară din antrenament, eram mult mai sus»”, a dezvăluit Vivi Răchită, pentru<span> ProSport.</span></p>
<ul>
<li>19 este locul pe care îl ocupă CS Tunari în Liga 2, acolo unde Budescu a ajuns în această vară</li>
</ul>
<h2><span>Constantin Budescu ar fi putut juca la Villarreal: „În Spania îl vedeam!”</span></h2>
<p>Vivi Răchită este sigur că Budescu ar fi putut să facă față chiar și într-o ligă de top a Europei. Iar o variantă excelentă pentru „Budi” ar fi putut să fie Villarreal,<span> echipă unde a lăsat o impresie foarte bună Gică Craioveanu.</span></p>
<p>Dacă Budescu joacă acum pentru nou-promovata Tunari, Villarreal a prins noul format din Champions League, acolo unde se bate de la egal la egal cu formațiile tari din Europa.</p>
<p>„El tot timpul a fost mai pufos ca să zicem așa. Și la talentul pe care îl are, el nu este un jucător care să muncească până la epuizare. El având talentul, a zis că merge doar din talent. El putea fi un jucător care să joace la echipe tari din Europa, la ce talent a avut”, este convins fostul fundaș al Petrolului.</p>
<p>„Budescu a avut mereu oferte! Eu în Spania îl vedeam. Mi-ar fi plăcut la Villarreal (n.n. să se transfere Budescu). Mi-a plăcut Villarreal tot timpul, a fost și Riquelme acolo. Ce pase se dau (n.n. în Spania), pase cu exteriorul. S-a retras Budescu din Liga 1 și a dispărut pasa cu exteriorul. Ai mai văzut vreo pasă cu exteriorul în primele etape din Liga 1? Pasa cu exteriorul a dispărut, dar și pasa cu călcâiul”, a continuat Răchită, cu zâmbetul pe buze.</p>
<h2><span>Constantin Budescu, show total după ce a ajuns la naționala României! Victor Pițurcă: „Să-l aduci și când e accidentat!”</span></h2>
<p>În interviul pe care ni l-a acordat la Păulești, Răchită și-a adus aminte și de modul în care a pus umărul pentru ca Budescu să ajungă sub comanda lui Victor Pițurcă la prima reprezentativă a României.</p>
<p>La vremea respectivă, Budescu era în mare formă la Astra Giurgiu, echipă alături de care a câștigat campionatul în 2016, sub comanda lui Marius Șumudică.</p>
<p><span>După victoria foarte importantă obținută în fața Greciei, scor 1-0</span>, Budescu a făcut show total și l-a dat pe spate pe Victor Pițurcă.</p>
<p>„La echipa națională l-am adus în 2014, atunci când am fost colaboratorul lui Victor Pițurcă. L-am bătut la cap pe Victor Pițurcă până l-a adus la lot. «Copilul tău, copilul tău. Nea Piți, haideți să-l vedeți». Atunci când l-a văzut ce calitate are, mi-a zis «ai avut dreptate». Mergem și câștigăm în Grecia, cu acel gol al lui Marica din penalty și cartonașul roșu, în acea campanie care s-a încheiat cu calificarea la Campionatul European din Franța. După meci, intransigentul Victor Pițurcă a zis «aveți liber acolo în hotel». Și Budescu a zis «pot să pun eu muzică?». Budescu avea boxa cu el și una dintre melodii, pe care i-a dedicat-o lui Victor Pițurcă, a fost «m-a făcut mama oltean». I-a cântat-o lui Victor Pițurcă la 01:00 noaptea în hotelul din Atena. Iar Pițurcă a zis: «Vivi, să-l aduci pe Budi la lot și când e accidentat»”, și-a adus aminte Răchită despre jucătorul care a evoluat la prima reprezentativă până în 2021.</p>
<ul>
<li>90 de minute a bifat Budescu în ultima etapă din Liga 2. Echipa acestuia, CS Tunari, a cedat cu scorul de 2-4 în fața Metalului Buzău</li>
</ul>
<div class="wp-caption aligncenter" id="attachment_20257247" style="width: 1180px"><img alt="" aria-describedby="caption-attachment-20257247" class="wp-image-20257247 size-full" decoding="async" height="727" sizes="(max-width: 1170px) 100vw, 1170px" src="https://www.prosport.ro//wp-content/uploads/2025/08/Constantin-Budescu-a-revenit-A-semnat-oficial-cu-noua-echipa.jpg" srcset="https://www.prosport.ro/wp-content/uploads/2025/08/Constantin-Budescu-a-revenit-A-semnat-oficial-cu-noua-echipa.jpg 1170w, https://www.prosport.ro/wp-content/uploads/2025/08/Constantin-Budescu-a-revenit-A-semnat-oficial-cu-noua-echipa-768x477.jpg 768w" width="1170"/><p class="wp-caption-text" id="caption-attachment-20257247">Constantin Budescu reprezintă și o lovitură de imagine pentru cei de la Tunari, echipă unde joacă și alte nume cunoscute, precum Ricardo Grigore și Neluț Roșu</p></div>

]]></description>
    </item>
    <item>
      <title>Avertisment pentru Mircea Lucescu: „România nu va avea meci ușor cu Moldova. Fotbalul de aici a progresat, iar selecționerul primei reprezentative este un tip foarte ambițios!”. EXCLUSIV</title>
      <link>https://www.prosport.ro/fotbal-intern/nationala/avertisment-pentru-mircea-lucescu-romania-nu-va-avea-meci-usor-cu-moldova-fotbalul-de-aici-a-progresat-iar-selectionerul-primei-reprezentative-este-un-tip-foarte-ambitios-exclus-20292915</link>
      <description><![CDATA[<img src="https://www.prosport.ro//wp-content/uploads/2025/10/Gabi-Balint-il-vrea-la-nationala-in-cazul-in-care-Mircea-Lucescu-isi-da-demisia.-„El-e-cel-mai-indicat-dar-ii-trebuie-un-ciclu-de-patru-ani.-EXCLUSIV.webp"/><br/><p>Ștefan Stoica, selecționerul U 20 al Moldovei, consideră că România va avea un test util înaintea partidei cu Austria.</p>
<p>Mircea Lucescu a sunat<span> adunarea înaintea partidelor</span> cu Moldova și Austria. Primul este un amical și se va disputa pe 9 octombrie, cu începere de la ora 21:00.</p>
<h2><span>Avertisment pentru Mircea Lucescu: „Moldova a fost la un pas de baraj pentru Campionatul European de anul trecut”</span></h2>
<p><span>ProSport</span> a luat legătura cu unul dintre oamenii care cunosc fotbalul din Republica Moldova, fostul atacant al Univeristății Craiova,<span> Ștefan Stoica,</span> actualmente selecționer al reprezentativei U 20 a Moldovei.</p>
<p>Ștefan Stoica a spus că pe lângă naționala U 20 a Moldovei momentan el se ocupă și de naționala U 19 a Moldovei, cea care a fost condusă de actualul selecționer al primei reprezentative a Moldovei, Lilian Popescu.</p>
<p>„Mă aflu acum în cantonament cu naționala U 19 a Moldovei. Ne pregătim pentru partida cu Bulgaria. După câte știți eu conduc naționala U 20 a Moldovei, dar după ce Lilian Popescu, cel care era la U 19, a fost numit selecționerul primei reprezentative a Moldovei eu am fost detașat să mă ocup o perioadă și de naționala U 19…Am condus în trecut și naționala U 21 a Moldovei.</p>
<p>România și Moldova vor avea un test extrem de util. Aici în Moldova vreau să știți că fotbalul a progresat, iar la nivel de națională Moldova chiar a fost la un pas să meargă la barajul pentru Campionatul European de anul trecut. Nu vă culcați pe o ureche că veți avea un meci foarte ușor.  Moldova a făcut o campanie în preliminariile trecute foarte bună și s-a aflat în grupă cu Cehia, Polonia, Albania și Insulele Feroe. Nu a avut o grupă deloc ușoară”, a spus Ștefan Stoica.</p>
<h2><span>„Lilian Popescu este un antrenor foarte ambițios”</span></h2>
<p>Antrenorul a continuat: „Federația de Fotbal din Moldova este organizată foarte bine din toate punctele de vedere, iar echipele de club au început să facă o treabă destul de bună. Zimbru este într-un mare progres și face concurență serioasă celor de la Tiraspol. Revenind la naționala mare a Moldovei vreau să vă spun că Lilian Popescu este un antrenor foarte ambițios. A fost selecționer la U 19 și îi cunoaste bine pe tinerii jucători, iar unii dintre ei au ajuns la prima reprezentativă. Cu o parte dintre acești jucători am avut și eu onoarea să lucrez. Sunt câțiva debutanți selecționați și pentru meciul cu România, pe lângă cei pe care voi îți știți de la voi din campionat, Mă refer la un Vadim Rață, Postolachi sau Bodișteanu. Ok, România e România și poate că e normal să considerați că naționala condusă de Mircea Lucescu are prima șansă în acest meci, dar o să vedeți că România nu va avea un test atât de facil”.</p>
<h2><span>Lotul României pentru meciurile cu Moldova și Austria</span></h2>
<p>PORTARI<br/>
Ionuț RADU (Celta de Vigo | Spania, 4/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>FUNDAȘI<br/>
Andrei RAȚIU (Rayo Vallecano | Spania, 33/1), Cristian MANEA (FC Rapid 1923, 25/2), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Mihai POPESCU (FCSB, 5/1), Lisav EISSAT (Maccabi Haifa | Israel, 0/0), Alexandru CHIPCIU (Universitatea Cluj, 47/6), Raul OPRUȚ (Dinamo, 4/0), Kevin CIUBOTARU (Hermannstadt, 0/0);</p>
<p>MIJLOCAȘI<br/>
Marius MARIN (Pisa | Italia, 33/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Dennis MAN (PSV | Țările de Jos, 39/10), Olimpiu MORUȚAN (Aris Thessaloniki | Grecia, 16/1),  Ianis HAGI (Alanyaspor | Turcia, 47/6), Florin TĂNASE (FCSB, 23/5), Cătălin CÎRJAN (Dinamo, 0/0), Ștefan BAIARAM (Universitatea Craiova, 0/0), Valentin MIHĂILĂ (Caykur Rizespor | Turcia, 31/5), Alexandru DOBRE (FC Rapid 1923, 4/0);</p>
<p>ATACANȚI<br/>
Louis MUNTEANU (CFR Cluj, 1/0), Daniel BÎRLIGEA (FCSB, 4/1), David MICULESCU (FCSB, 4/0).</p>
<h2><span>Lotul Moldovei pentru meciul cu România</span></h2>
<p>Portari: Cristian Avram (Araz-Naxcivan PFK/Azerbaidjan, 15 selecţii/0 goluri marcate), Dumitru Celeadnic (Ordabasî Şimkent/Kazahstan, 11/0), Andrei Cojuhar (NK Veres Rivne/Ucraina, 3/0);</p>
<p>Fundaşi: Oleg Reabciuk (Spartak Moscova/Rusia, 59/0), Sergiu Plătică (FC Petrocub, 54/0), Artur Crăciun (LKS Lodz/Polonia, 35/0), Vladislav Baboglo (FC Karpatî Lvov/Ucraina, 21/2), Iurie Iovu (Dundee United/Scoţia, 4/0), Daniel Dumbravanu (FC Voluntari/România, 8/0), Ion Borş (FC Petrocub, debutant), Mihail Ştefan (FC Zimbru Chişinău, debutant), Mihail Gherasimencov (Cavalry FC/Canada, debutant);</p>
<p>Mijlocaşi: Vadim Raţă (FC Argeş/România, 58/3), Mihail Caimacov (NK Slaven Belupo/Croaţia, 37/3), Nichita Moţpan (FC Fakel Voronej/Rusia, 30/3), Victor Bogaciuc (FC Petrocub, 13/2), Ştefan Bodişteanu (FC Botoşani/România, 6/0), Sergiu Perciun (FC Torino/Italia, 3/0), Vladimir Fratea (FC Zimbru Chişinău/debutant), Danila Forov (FC Sheriff Tiraspol, debutant), Ilie Botnari (CSF Bălţi, debutant);</p>
<p>Atacanţi: Ion Nicolaescu (Maccabi Tel Aviv FC, Israel, 54/17), Virgiliu Postolachi (FC Universitatea Cluj/România, 31/1), Mihail Lupan (FC Petrocub, debutant).</p>

]]></description>
    </item>
  </channel>
</rss>
