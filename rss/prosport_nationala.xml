<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi a dat două goluri şi a făcut meciul perfect în Turcia</title>
      <link>https://www.prosport.ro/fotbal-extern/ianis-hagi-a-dat-doua-goluri-si-a-facut-meciul-perfect-in-turcia-20376418</link>
      <description><![CDATA[<img src="https://www.prosport.ro//wp-content/uploads/2026/02/Ianis-Hagi-a-dat-doua-goluri-si-a-facut-meciul-perfect-in-Turcia-e1770213308399-1400x842.jpg"/><br/><p>Miercuri, 4 februarie 2026, Ianis Hagi (27 de ani) a dat două goluri în partida de Cupă dintre Boluspor și Alanyaspor și a făcut meciul perfect în Turcia.</p>
<p>Echipa mijlocașului român, Alanyaspor, a câștigat duelul din deplasare de o manieră cât se poate de clară, scor 4-0. Iar mulțumită succesului, Ianis Hagi și compania au urcat, cel puțin provizoriu, pe primul loc în clasament.</p>
<h2><span>Ianis Hagi a marcat două goluri în partida Boluspor – Alanyaspor 0-4, din runda 3 a Cupei Turciei</span></h2>
<p>Ianis Hagi a început anul 2026 într-o notă pozitivă și, după ce <span>a fost indisponibil cu Fenerbahce din cauza unei accidentări ușoare</span>, a oferit o pasă decisivă în <span>disputa Rizespor – Alanyaspor 1-1, care l-a avut ca marcator și pe Valentin Mihăilă</span>.</p>
<p>Mai apoi, Ianis a lipsit cu Eyupspor, fiind suspendat din cauza cumulului de avertismente, iar miercuri, 4 februarie 2026, internaționalul român a ieșit din nou la rampă.</p>
<p>Titularizat în confruntarea de Cupă cu Boluspor, din etapa 3, Ianis Hagi a răsplătit-o pe Alanyaspor cu două goluri. Fiul lui Gică Hagi a deblocat tabela de marcaj în minutul 47, după care, fix zece minute mai târziu, tot el a dus scorul la 2-0. Aceste reușite le-au permis fotbaliștilor de la Alanyaspor să se descătușeze, iar în ultima jumătate de oră, minutele 60 și 68 mai precis, tabela s-a mai modificat de două ori în favoarea oaspeților.</p>
<p>Tot cu o dublă, atacantul Steve Mounie a tranșat soarta partidei în favoarea lui Alanyaspor, scor 4-0.</p>
<h2><span>Alanyaspor, prima în Grupa A din Cupa Turciei, peste Galatasaray, Trabzonspor și Bașakșehir</span></h2>
<p>Alanyaspor este neînvinsă în actuala ediție de Cupa Turciei. În prima rundă a învins-o pe Trabzonspor în deplasare, scor 1-0, după care a urmat o remiză cu Karagumruk, 2-2 pe teren propriu, și victoria de miercuri, 4-0 cu Boluspor.</p>
<p>Mulțumită acestor rezultate, Ianis Hagi și compania sunt pe primul loc în Grupa A din Cupa Turciei, cu 7 puncte. Imediat în spate este Trabzonspor, cu 6 puncte, după care urmează Istanbul Bașakșehir, cu 6 puncte, și Galatasaray, tot cu 6 puncte.</p>
<p>Însă, gruparea din urmă menționată nu și-a jucat încă duelul din etapa 6, astfel că Alanyaspor poate fi dată jos de pe scaunul de lider. În eventualitatea în care „Cim Bom” o învinge pe pe Istanbulspor, atunci va aduna 9 puncte și va trece pe prima poziție în Grupa A.</p>
<h2><span>Ce urmează pentru Alanyaspor</span></h2>
<p>Pentru Alanyaspor, următoarea dispută din Cupa Turciei este programată tocmai pe 4 martie, pe teren propriu cu Galatasaray. Până atunci, Ianis Hagi și compania vor avea de dat patru lupte tari în prima ligă a fotbalului din „Țara semilunei”.</p>
<p>Mai întâi, pe 8 februarie, Alanyaspor va juca în deplasare cu Beșiktaș. Va primi apoi vizitele lui Konyaspor, pe 14 februarie, și Bașakșehir, pe 22 februarie.</p>
<p>Iar pe 1 martie, înainte de confruntarea din Cupă, Alanyaspor va da peste Galatasaray și în campionat, doar că în deplasare.</p>
<p>Așadar, urmează o serie de meciuri foarte dificile pentru Ianis Hagi, a cărui echipă se află pe locul 10 în campionat.</p>

]]></description>
    </item>
    <item>
      <title>Turcii au reacționat când au auzit că Mircea Lucescu e grav bolnav și ar putea rata barajul pentru Cupa Mondială</title>
      <link>https://www.prosport.ro/fotbal-intern/nationala/turcii-au-reactionat-cand-au-auzit-ca-mircea-lucescu-e-grav-bolnav-si-ar-putea-rata-barajul-pentru-cupa-mondiala-20376284</link>
      <description><![CDATA[<img src="https://www.prosport.ro//wp-content/uploads/2025/11/Mircea-Lucescu-le-a-dat-raspunsul-celor-care-l-au-acuzat-ca-a-vandut-meciuri-si-ca-a-colaborat-cu-Securitatea-1400x1050.jpg"/><br/><p>Turcii au reacționat imediat după ce au aflat că Mircea Lucescu se confruntă cu probleme importante de sănătate, chiar înaintea barajului pentru Cupa Mondială.</p>
<p>Reamintim că „Tricolorii” vor da piept cu Turcia pe data de 26 martie 2026. În cazul unei victorii, România o va întâlni pe câștigătoarea dintre Slovacia-Kosovo, pe 31 martie.</p>
<h2><span>Ce scriu Turcii despre Mircea Lucescu</span></h2>
<p>Turcia și România se vor întâlni pe data de 26 martie 2026, la barajul pentru calificarea la Cupa Mondială. În cazul unei victorii, România va da piept cu câștigătoarea dintre Slovacia și Kosovo, într-o partidă care se va disputa pe data de 31 martie.</p>
<p>Cu aproximativ o lună și jumătate înainte de partida de la Istanbul, Mircea Lucescu <span>se confruntă cu probleme importante de sănătate și este internat în spital</span>, unde primește tratament de specialitate și a fost ținut sub atentă supraveghere medicală. Turcii au aflat despre problemele pe care le întâmpină selecționerul echipei naționale a României și au reacționat imediat.</p>
<p>„Vești alarmante înaintea meciului internațional! Mircea Lucescu a fost transportat de urgență la spital. Antrenorul echipei naționale de fotbal a României, Mircea Lucescu, a fost spitalizat din cauza unor probleme de sănătate. S-a raportat că antrenorul experimentat suferă de o afecțiune cardiacă.</p>
<p>S-a aflat că Lucescu, în vârstă de 80 de ani, care a antrenat numeroase cluburi din Turcia, inclusiv echipa națională, a suferit un impact negativ asupra stării sale cardiace în urma unei recente infecții gripale.</p>
<p>Prin urmare, i se administrează antibiotice intravenoase pentru a îmbunătăți eficacitatea tratamentului. Medicii monitorizează îndeaproape starea de sănătate a lui Lucescu, iar acesta este ținut sub observație în spital ca măsură de precauție. Odată cu această ultimă evoluție, s-a anunțat că antrenorul experimentat a fost spitalizat pentru a treia oară în ianuarie”, au notat<span> jurnaliștii din Turcia</span>, după ce au aflat despre situația lui Mircea Lucescu.</p>
<h2><span>Mircea Lucescu nu a urmărit echipele din Superliga în cantonament</span></h2>
<p>Mircea Lucescu, recunoscut pentru faptul că obișnuiește să călătorească destul de mult și să își urmărească fotbaliștii, nu a fost prezent în Turcia, în perioada în care echipele din Superliga României s-au aflat în cantonamentul de iarnă. <span>Selecționerul nu s-a simțit foarte bine </span>în perioada respectivă și a preferat să rămână în țară.</p>
<p>Astfel, „Il Luce” și-a trimis secunzii în Turcia pentru a monitoriza echipele din competiția internă. Ulterior, Mircea Lucescu a fost internat din cauza unei gripe.</p>

]]></description>
    </item>
    <item>
      <title>Anunț de ultimă oră despre starea de sănătate a lui Mircea Lucescu: „Asta am aflat”</title>
      <link>https://www.prosport.ro/fotbal-intern/nationala/anunt-de-ultima-ora-despre-starea-de-sanatate-a-lui-mircea-lucescu-asta-am-aflat-20376365</link>
      <description><![CDATA[<img src="https://www.prosport.ro//wp-content/uploads/2026/02/Anunt-de-ultima-ora-despre-starea-de-sanatate-a-lui-Mircea-Lucescu-„Asta-am-aflat22.webp"/><br/><p>Victor Pițurcă (69 de ani), fost selecționer al României în intervalele 1998-1999, 2004-2009 și 2011-2014, a făcut un anunț de ultimă oră despre starea de sănătate a lui Mircea Lucescu (80), actualul lider de pe banca tehnică a naționalei.</p>
<p>Legendarul „Il Luce” a fost internat în spital pentru a treia oară în 2026, iar în februarie, despre starea sa de sănătate s-a scris că ar fi gravă.</p>
<h2><span>Victor Pițurcă vine cu vești bune despre starea de sănătate a lui Mircea Lucescu</span></h2>
<p>Cu doar câteva săptămâni rămase până la barajul Turcia – România, din drumul către Campionatul Mondial SUA 2026, <span>Mircea Lucescu a ajuns din nou la spital, pentru a treia oară în acest an, iar despre starea sa s-a scris că ar fi gravă</span>.</p>
<p>Având în vedere acest context, dar și faptul că legendarul „Il Luce” are o vârstă înaintată, respectiv va împlini 81 de ani pe 29 iulie, s-a adus în discuție și <span>posibilitatea ca naționala României să numească un alt selecționer pe ultima sută de metri, cel mai vehiculat nume fiind Gică Hagi</span>.</p>
<p>Însă, FRF nu se grăbește să ia o decizie și va aștepta ca Mircea Lucescu să transmită chiar el dacă e apt sau nu pentru a lua parte la barajul de pe 26 martie cu Turcia.</p>
<p>În altă ordine de idei, în ultimele ore au început să apară tot mai multe reacții pozitive despre starea de sănătate a lui Mircea Lucescu, iar Victor Pițurcă, fost selecționer al României în trei mandate diferite, a spus că și din informațiile sale, „Il Luce” este în proces de însănătoșire:</p>
<p>„Am citit și eu, chiar m-am și interesat. Am înțeles că situația nu este chiar atât de gravă cum se vehiculează. Am înțeles că Mircea Lucescu este bine, stabil și îi doresc multă sănătate. Îmi pare rău pentru ceea ce i se întâmplă. Sigur, dacă selecționerul nu este 100% atunci este o problemă, normal. Nu e cazul să vorbim însă despre asta. Dacă ar fi vorba despre asta, atunci ar fi avut loc discuții și se luau măsuri. Secunzii au un rol bine definitiv. Nu cred că trebuia să fie selecționerul neapărat în Antalya în perioada de cantonament. Eu spun cum procedam eu. Dacă aveam o țintă, un jucător pe care voiam să-l văd personal, atunci mergeam direct eu. Pe restul îi cunoșteam. Nu cred că este o problemă că nu a fost direct selecționerul să vadă jucătorii. Important este ca jucătorii să evolueze la echipele lor de club”, a declarat Victor Pițurcă, potrivit <span>Digisport.ro</span>.</p>
<h2><span>Ce a declarat Mircea Lucescu după ce s-a scris că e grav bolnav</span></h2>
<p>Pe de altă parte, cea mai importantă reacție pe acest subiect a avut-o însuși Mircea Lucescu. După ce a văzut că întreaga Românie s-a alarmat pe seama stării sale de sănătate, selecționerul naționalei a rupt tăcerea și, prin intermediul FRF, a transmis că este bine:</p>
<p>„Sunt bine, nu sunt motive de îngrijorare. Vă rog frumos să stați liniștiți, s-a exagerat foarte mult. Este pur și simplu un tratament pe care trebuie să îl urmez sub observație”, a transmis Mircea Lucescu, prin intermediul FRF.</p>
<p>În actualul mandat de pe banca echipei naționale, Mircea Lucescu a adunat 16 partide, în care a înregistrat 11 victorii, un egal și 4 înfrângeri, cu un golaveraj de 39 cu 17.</p>

]]></description>
    </item>
    <item>
      <title>S-a aflat adevărul despre cum era Ianis Hagi, de fapt, în vestiar, chiar când antrenor era Gică Hagi</title>
      <link>https://www.prosport.ro/fotbal-intern/superliga/s-a-aflat-adevarul-despre-cum-era-ianis-hagi-de-fapt-in-vestiar-chiar-cand-antrenor-era-gica-hagi-20376289</link>
      <description><![CDATA[<img src="https://www.prosport.ro//wp-content/uploads/2026/02/S-a-aflat-adevarul-despre-cum-era-Ianis-Hagi-de-fapt-in-vestiar-chiar-cand-antrenor-era-Gica-Hagi-scaled-e1770193305895-1400x779.jpg"/><br/><p>Eric de Oliveira Pereira (40 de ani), fost fotbalist brazilian cu peste 200 de meciuri jucate în Superliga României, a rememorat perioada în care a împărțit vestiarul la Constanța cu Ianis Hagi (27) și tatăl acestuia, legendarul Gică Hagi (60).</p>
<p>Eric își aduce aminte cu plăcere de acea perioadă și mărturisește că un detaliu l-a surprins la actualul fotbalist al turcilor de la Alanyaspor.</p>
<h2><span>„Nu se comporta în vestiar ca fiind copilul lui”. Eric de Oliveira, despre colaborarea cu Ianis și Gică Hagi de la Constanța</span></h2>
<p>Eric de Oliveira, fotbalistul străin cu cele mai multe goluri marcate în istoria primei ligi de fotbal din România, 66 în 222 de meciuri, a rememorat a doua jumătate a sezonului 2018-2019, pe care a petrecut-o la malul mării, la clubul lui Gică Hagi.</p>
<p>Pe atunci FC Viitorul, echipa din Constanța avea un lot foarte tânăr și competitiv, <span>din care făcea parte și fiul managerului, Ianis Hagi</span>, reîntors la malul mării după transferul de la Fiorentina.</p>
<p>Ianis era la acel moment cel mai valoros jucător din vestiarul echipei și, de asemenea, purta banderola de căpitan pe braț. Drept dovadă, în vara lui 2019, Genk le-a plătit constănțenilor suma de 4.7 milioane de euro pentru a-l transfera.</p>
<p>Însă, revenind la Eric de Oliveira, brazilianul a dezvăluit mai nou cum a fost să împartă vestiarul cu Ianis și ce l-a surprins cel mai tare la fiul „Regelui”. Aparent, mijlocașul nu se comporta în vestiar ca și cum era băiatul lui Gică Hagi și era mai degrabă de partea colectivului decât a tatălui:</p>
<p>„Eu sunt unul care îl voi apăra pe Ianis toată viața. Ianis e un jucător extraordinar. Nu sunt un prieten bun al lui Ianis, dar ne cunoaștem, ne respectăm. Și a fost un băiat de caracter. Când erai supărat, se abținea (n.r. – în vestiar). Dacă ziceai «bă, dă-l dracu de program», Ianis nu zicea mai departe. Nu se comporta în grup și în vestiar ca fiind copilul lui Hagi, ci din contră, ca unul dintre voi. Niciodată, niciodată. Când era nemulțumit, dădea și el din mână (n.r. – înspre Gică Hagi): «Bă, da’ ce naiba, vreau să merg acasă!», zicea și el. Adică, un om normal din punct de vedere al caracterului”, a declarat Eric de Oliveira, potrivit <span>Golazo</span>.</p>
<h2><span>Ce a spus despre calitățile tehnice ale lui Ianis</span></h2>
<p><span>Ianis Hagi a ratat două meciuri din debutul lui 2026, cel cu Fenerbahce, din cauza unei accidentări</span>, și cel cu Eyupspor de etapa trecută, fiind suspendat din cauza cumulului de avertismente. Însă, între aceste două partide, pe 25 ianuarie, cu Rizespor (1-1), Ianis Hagi a ajutat-o pe Alanyaspor cu o pasă decisivă.</p>
<p>Referitor la calitățile tehnice ale lui Ianis Hagi, Eric de Oliveira a spus că mijlocașului nu îi poate contesta nimeni valoarea:</p>
<p>„Plus cum lovește el și cu dreptul, și cu stângul. N-are cum să zică cineva că nu e fotbalist copilul ăla. Dar fiindcă are numele ăla pe spate … e un nume prea greu”, a completat brazilianul.</p>
<p>La finalul sezonului 2018-2019, Eric de Oliveira și Ianis Hagi s-au putut bucura împreună de câștigarea Cupei României alături de gruparea din Constanța.</p>
<p>În total, Ianis a contribuit în tricoul „marinarilor” cu 24 de goluri și 14 pase decisive în 92 de partide. Nici Eric nu s-a descurcat mai rău, cu 17 goluri și 10 assist-uri în doar 38 de meciuri.</p>

]]></description>
    </item>
    <item>
      <title>MERCATO Impresarul lui Denis Drăguș a răspuns, după ce Gigi Becali a anunțat că dă trei milioane de euro pentru transferul la FCSB al internaționalului român</title>
      <link>https://www.prosport.ro/fotbal-intern/superliga/impresarul-lui-denis-dragus-a-raspuns-dupa-ce-gigi-becali-a-anuntat-ca-da-trei-milioane-de-euro-pentru-transferul-la-fcsb-al-internationalului-roman-20376257</link>
      <description><![CDATA[<img src="https://www.prosport.ro//wp-content/uploads/2026/02/Impresarul-lui-Denis-Dragus-a-raspuns-dupa-ce-Gigi-Becali-a-anuntat-ca-da-trei-milioane-de-euro-pentru-transferul-la-FCSB-al-internationalului-roman.webp"/><br/><p>Enrico Sposato, impresarul lui Denis Drăguș (26 de ani), a reacționat public, după ce Gigi Becali (67) a anunțat că dă trei milioane de euro pentru transferul la FCSB al internaționalului român.</p>
<p>Drăguș aparține în continuare de clubul Trabzonspor, unde mai are contract până la data de 30 iunie 2028, însă pentru a doua jumătate a sezonului 2025-2026 este trimis sub formă de împrumut la Gaziantep, tot în Turcia.</p>
<h2><span>Denis Drăguș e flatat de insistența lui Gigi Becali de a-l transfera la FCSB, dar se gândește doar la Gaziantep. Impresarul Enrico Sposato a făcut anunțul</span></h2>
<p>La data de 10 ianuarie 2026, <span>Denis Drăguș a semnat cu Gaziantep</span>, după ce Trabzonspor, clubul la care mai are contract până în 2028, a acceptat să îl cedeze sub formă de împrumut.</p>
<p>Internaționalul român s-a întors provizoriu la clubul unde a dat cel mai bun randament. Concret, în sezonul 2023-2024, Drăguș a ajutat-o pe Gaziantep cu 15 goluri și două pase decisive în 35 de meciuri. Și la acel moment se afla la echipă tot sub forma de fotbalist împrumutat.</p>
<p>Actuala sa aventură de la Gaziantep va fi mai scurtă, de nici 6 luni, după care, în vară, s-ar putea vedea nevoit să își caute un nou angajament, în eventualitatea în care Trabzonspor nu se va baza pe el.</p>
<p><span>Gigi Becali a furat startul și a făcut deja o ofertă pentru Denis Drăguș, în valoare de trei milioane de euro</span>. „E cel mai bun fotbalist român de la ora asta”, a spus patronul FCSB, printre altele, pentru a-și justifica intenția.</p>
<p>Trabzonspor a plătit doar 1.7 milioane de euro pentru a-l transfera pe Drăguș de la Standard Liege, astfel că oferta lui Gigi Becali ar putea fi pe placul turcilor. Însă, jucătorul nu este la fel de convins că vrea să revină în Superliga sau cel puțin asta sugerează, diplomat, impresarul Enrico Sposato:</p>
<p>„Suntem mândri să auzim astfel de cuvinte de la o personalitate precum domnul Gigi Becali. Acest tip de apreciere este întotdeauna motivantă pentru Denis și îl face să se simtă bine. În același timp, Denis tocmai s-a alăturat echipei Gaziantep și este pe deplin concentrat pe ceea ce se întâmplă acolo. Firește, în fotbal, situațiile pot evolua în timp, dar deocamdată prioritatea lui este să dea tot ce are mai bun pentru actualul său club. Totodată, noi suntem mereu aici și lucrăm pentru jucătorii noștri. Suntem gata să discutăm orice oportunitate care se potrivește mai bine fotbaliștilor pe care îi reprezentăm”, a declarat impresarul Enrico Sposato, potrivit <span>Digisport.ro</span>.</p>
<h2><span>Denis Drăguș a oferit deja un assist în tricoul lui Gaziantep</span></h2>
<p>Denis Drăguș, care nu va putea ajuta naționala la barajul Turcia – România, din cauza unui cartonaș roșu încasat în penultima dispută din preliminarii, a oferit deja un asist în tricoul lui Gaziantep.</p>
<p>Românul a debutat pe 17 ianuarie, cu ocazia partidei Galatasaray – Gaziantep 1-1. A fost apoi integralist în duelul Gaziantep – Konyaspor 1-1, în care a oferit pasa decisivă la unicul gol al gazdelor.</p>
<p>Și, cel mai recent, Drăguș a bifat 7 minute și în partida Genclerbirligi – Gaziantep 2-1, fără să înscrie sau să paseze decisiv. În plus, la momentul pătrunderii sale pe teren, scorul final era deja stabilit.</p>
<p>Conform site-ului de specialitate Transfermarkt, cota de piață a lui Denis Drăguș este de trei milioane de euro.</p>

]]></description>
    </item>
  </channel>
</rss>
