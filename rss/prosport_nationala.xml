<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Au fost presiuni să-l pun pe Gică Hagi selecționerul României şi am greşit!”. Mircea Sandu a recunoscut că a cedat influențelor când l-a numit pe „Rege” antrenorul naționalei</title>
      <link>https://www.prosport.ro/fotbal-intern/nationala/au-fost-presiuni-sa-l-pun-pe-gica-hagi-selectionerul-romaniei-si-am-gresit-mircea-sandu-a-recunoscut-ca-a-cedat-influentelor-cand-l-a-numit-pe-rege-antrenorul-nationalei-20251273</link>
      <description><![CDATA[<img src="https://www.prosport.ro//wp-content/uploads/2025/08/„Au-fost-presiuni-sa-l-pun-pe-Gica-Hagi-selectionerul-Romaniei-si-am-gresit22.-Mircea-Sandu-a-recunoscut-1400x872.png"/><br/><p>Mircea Sandu (72 de ani) a ocupat funcția de președinte al Federației Române de Fotbal din 1990 și până în 2014, iar sub conducerea sa s-a consemnat și singura aventură a lui Gică Hagi (60) pe banca echipei naționale.</p>
<p>„Regele” a ocupat funcția de selecționer al primei reprezentative în intervalul septembrie-noiembrie 2001, pentru doar patru meciuri, acesta fiind și debutul său în cariera de antrenor profesionist.</p>
<h2><span>Cum a decis Mircea Sandu să îl pună pe Gică Hagi selecționer al naționalei României</span></h2>
<p><span>Gică Hagi a refuzat mai multe oferte FRF</span> pe parcursul ultimilor ani, iar singura sa aventură în calitate de selecționer a rămas cea din intervalul septembrie-noiembrie 2001.</p>
<p>Atunci, după o plecare neașteptată a lui Laszlo Boloni, Hagi a fost numit în fruntea naționalei de Mircea Sandu și a început oficial cariera de antrenor.</p>
<p>Din nefericire, totul s-a năruit după doar patru meciuri. Sub comanda lui, naționala a învins-o pe Ungaria cu 2-0, după care a remizat cu Georgia, 1-1, ambele meciuri fiind consemnate în preliminariile Campionatului Mondial din 2002. A urmat apoi <span>barajul cu Slovenia, care timp de mulți ani a reprezentat un coșmar pentru Gică Hagi</span>. România a pierdut cu 1-2 la Ljubljana și a remizat la București, 1-1, ratând astfel prezența la turneul final.</p>
<p>Pus în postura de a rememora momentul în care l-a numit pe Gică Hagi pe funcția de selecționer, Mircea Sandu a făcut câteva dezvăluiri interesante:</p>
<p>„Acolo e de discutat (n.r. – despre cum a plecat Boloni). Rămân la părerea că s-au făcut niște jocuri atunci. Cineva avea interesul ca el să plece. Oricum tentația era mare. I-au găsit contract la Sporting și l-au dat și pe Marius Niculae. Nu uitați de performanța lui Loți în Portugalia. Iese campion acolo și-l promovează pe Cristiano Ronaldo. Dar noi am rămas fără el. Asta a fost. Se întâmplă. (n.r. – Pot să descifrez puțin? Să înțeleg că frații Becali i-au găsit echipă și așa i s-a făcut loc lui Hagi la națională?) Nu are niciun rost să mai vorbim despre lucrurile astea. Toată lumea a fost mulțumită atunci până la urmă. Dar cred că am greșit cu Hagi. Cred că trebuia să-l mai las vreo doi-trei ani. Era prea tânăr. Vă mărturisesc că l-am pus antrenor la presiunea publică făcută pe toate liniile. De la jurnaliști la lumea fotbalului și așa mai departe. Până la urmă era normal ca Hagi să devină antrenorul naționalei, dar, după părerea mea, nu atunci”, a declarat Mircea Sandu, citat de <span>Iamsport.ro</span>.</p>
<h2><span>Cum își amintește experiența lui Hagi de la națională</span></h2>
<p>Cu toate acestea, Mircea Sandu spune că naționala de fotbal a României nu a jucat slab în mandatul scurt de selecționer al lui Gică Hagi:</p>
<p>„A avut meciuri bune. Până la urmă am bătut Ungaria. Iar la meciul cu Slovenia țin minte că eu, personal, am plătit 2.000 de euro pentru un elicopter care să usuce gazonul. Fusese ploaie toată ziua. Uitați-vă acum la Hagi. Dacă-l aveam selecționer, eram departe”, a completat fostul președinte al Federației Române de Fotbal.</p>
<p>După despărțirea de banca tehnică a naționalei, Hagi a luat o pauză de aproape doi ani și a revenit în antrenorat în 2003, atunci când a semnat cu Bursaspor. Le-a pregătit apoi pe Galatasaray, Poli Timișoara, FCSB, FC Viitorul, din nou Galatasaray, din nou Viitorul și, în cele din urmă, Farul Constanța, după fuziunea celor două grupări de la malul mării.</p>

]]></description>
    </item>
    <item>
      <title>Rușine istorică! Doi români, printre care un titular al naționalei lui Mircea Lucescu, au trăit un coșmar cumplit: au pierdut cu 0-7 în semifinalele Cupei!</title>
      <link>https://www.prosport.ro/fotbal-extern/rusine-istorica-doi-romani-printre-care-un-titular-al-nationalei-lui-mircea-lucescu-au-trait-un-cosmar-cumplit-au-pierdut-cu-0-7-in-semifinalele-cupei-20251859</link>
      <description><![CDATA[<img src="https://www.prosport.ro//wp-content/uploads/2025/08/Rusine-istorica-Doi-romani-printre-care-un-titular-al-nationalei-lui-Mircea-Lucescu-au-trait-un-cosmar-cumplit-au-pierdut-cu-0-7-in-semifinalele-Cupei-1400x785.jpg"/><br/><p>Echipa la care sunt legitimați cei doi români, unul fiind titular la naționala României, a fost umilită în semifinalele Cupei, pierzând cu un incredibil 0-7.</p>
<p>Naționala României va juca în septembrie încă un meci în preliminariile pentru CM 2026. Convocat, fundașul Andrei Burcă s-a făcut de râs la Yunnan Yukun, umilită în semifinalele Cupei Chinei.</p>
<h2><span>Titularul din naționala lui Mircea Lucescu a fost eliminat în rușinea istorică a echipei lui</span></h2>
<p><span>Mircea Lucescu a convocat 19 „stranieri”</span> pentru partidele împotriva Canadei și Ciprului, care vor avea loc pe 5, respectiv, 9 septembrie.</p>
<p>Prima are loc pe Arena Națională, de la 21:00, și are caracter amical. Ulterior, „tricolorii” vor disputa pe GSP Stadium din Nicosia, de la 21:45, a cincea partidă din Grupa H de calificare la CM din 2026.</p>
<p>Dacă rămâne pe „lista scurtă”, Andrei Burcă va veni cu un moral scăzut la lot. El și Alex Ioniță au fost titulari la Yunnan Yukun, învinsă cu 0-7 de Beijing Guoan în semifinalele Cupei Chinei.</p>
<p>Burcă nu a prins decât 31 de minute, fiind eliminat direct cu cartonaș roșu, când adversarii aveau 1-0. Din acest motiv, a primit nota 3,9.</p>
<p>Golurile au fost marcate de Abreu (26), Wang Gang (38), Guga (45+4), Lin Liangming (64), Jiang Wenhao (70), Zhang Xizhe (76) și Zhang Yuning (78). Alex Ioniță, înlocuit în minutul 55 cu Zhang Yufeng, a primit cea mai mare notă dintre jucătorii de la Yunnan Yukun, 6,7.</p>
<p>În cealaltă semifinală, Henan Songshan Longmen s-a impus cu 4-3 la loviturile de departajare (0-0 după prelungiri) în fața lui Chengdu Rongcheng. Ultimul act are loc pe 5 decembrie, pe Suzhou Olympic Sports Centre.</p>
<h2><span>La Yunnan Yukun mai sunt legitimați 5 străini, în afara lui Burcă și Ioniță</span></h2>
<p>Yunnan Yukun este un club profesionist cu sediul în Yuxi, Yunnan, și își joacă meciurile de acasă pe stadionul Centrului Sportiv Plateau Yuxi, situat în districtul Hongta.</p>
<p>Fondat în 2021 sub numele de Yunnan Yukun Steel Football Club, clubul și-a schimbat denumirea în Yuxi Yukun Steel Football Club în 2022, înainte de a se stabili la cel actual în 2023.</p>
<p>Gruparea a obținut trei promovări succesive, trecând de la a patra divizie a fotbalului chinez la prima divizie între 2022 și 2024. Odată cu promovarea în Superliga Chineză în 2024, a devenit primul club din Yunnan care a jucat în această competiție după înființarea ei, în 2004, și primul club din Yunnan care a jucat în prima divizie de la Yunnan Hongta, acum 21 de ani.</p>
<p>Echipa este antrenată de norvegianul Jorn Andersen, ajutat de austriacul Wolfgang Luisser și chinezii Liu Yi, Yang Jianfei și Chang Wei. Antrenor cu portarii este tot un chinez, He Zhengyuan.</p>
<p><span>În afara lui Burcă</span> și Ioniță, la Yunnan Yukun mai sunt legitimați 5 străini: fundașul Tsui Wang Kit (din Hong Kong), mijlocașul portughez Nene, cel norvegian cu tată chinez John Hou Saeter, plus atacanții Pedro Henrique (Brazilia) și Oscar Maritu (Congo).</p>

]]></description>
    </item>
    <item>
      <title>Gică Hagi este bunic! Zi de sărbătoare în familia „Regelui” după ce Ianis Hagi a devenit tată de băiat</title>
      <link>https://www.prosport.ro/diverse/gica-hagi-este-bunic-zi-de-sarbatoare-in-familia-regelui-dupa-ce-ianis-hagi-a-devenit-tata-de-baiat-20251386</link>
      <description><![CDATA[<img src="https://www.prosport.ro//wp-content/uploads/2025/08/Gica-Hagi-este-bunic-Zi-de-sarbatoare-in-familia-Regelui-dupa-ce-Ianis-Hagi-a-devenit-tata-de-baiat.png"/><br/><p>Gheorghe Hagi are toate motivele de bucurie, după ce a devenit bunic cu acte în regulă. „Regele” a primit cadoul suprem de la Ianis Hagi, iar familia este în sărbătoare. „Prințul” a devenit tată pentru prima oară, alături de soția lui Elena.</p>
<p>Ianis Hagi, în vârstă de 26 de ani, a devenit tată pentru prima oară, după ce Elena, soția lui, a născut în cursul zilei de astăzi. Fotbalistul i-a oferit lui Gheorghe Hagi un adevărat cadou, acela de a deveni bunic de băiat.</p>
<h2><span>Gheorghe Hagi a devenit bunic, după ce soția lui Ianis Hagi a născut un băiețel</span></h2>
<p>La doar un an de la nuntă, Ianis Hagi are motive de bucurie alături de partenera sa, deoarece cei doi au devenit părinți. Cuplul este împreună de ani buni, iar în decembrie 2023 s-au cununat civil. <span>Nunta a avut loc în urmă cu un an</span>.</p>
<p>Astăzi, 20 august, Elena Hagi a născut un băiețel sănătos la Spitalul Clinic Sanador din București. Partenera „Prințului” se află internată încă de luni, 18 august, pentru a se asigura că totul merge așa cum trebuie la naștere.</p>
<p>Conform <span>România TV</span>, Gheorghe Hagi este extrem de bucuros că a devenit bunic pentru prima oară. Chiar în urmă cu câteva luni se declara extrem de fericit că Elena Hagi este însărcinată cu fiul lui, Ianis Hagi. Micuțul se află încă în îngrijirea medicilor după naștere.</p>
<p>„Ce a fost nevoie ați auzit, de acum încolo așteptăm momentul. Când va fi, probabil că vom vorbi mai concret și o să pot să zic mai multe. Vă dați seama că sunt fericit! Sănătate să fie și Dumnezeu să-i ocrotească”, a declarat Gică Hagi în luna martie a acestui an.</p>
<h2><span>Ianis Hagi, entuziasmat de rolul de tată</span></h2>
<p>Ianis Hagi a oferit un interviu sincer, acolo unde a discutat despre cum simte că va fi în rolul de tată. <span>Fotbalistul, care este liber de contract, </span>a spus că va continua firul mentalității din familia Hagi, care l-a format ca un campion.</p>
<p>„O să merg în postura de părinte cu mentalitatea cu care am fost și eu crescut. Adică o să-mi îndrum copiii să facă ce le place și punct! Eu n-am fost forțat spre ceva, sora mea n-a fost forțată, așa voi proceda și eu.</p>
<p>Să-și găsească și copiii mei pasiunea și să lucreze în pasiunea lor, să lupte să fie cei mai buni în ce le place! Eu sunt conștient de statutul meu și am o responsabilitate”, a spus Ianis Hagi înainte de a afla că soția lui este însărcinată.</p>
<p>Ianis Hagi este momentan liber de contract după despărțirea de Rangers. Fotbalistul a preferat să nu semneze niciun contract deoarece niciun club nu a reușit să îi îndeplinească cerințele financiare. Legia Varșovia, Werder Bremen, Borussia Monchengladbach, FCSB sau Genoa sunt cluburi despre care s-a scris că l-ar vrea pe mijlocașul român.</p>

]]></description>
    </item>
    <item>
      <title>Ce notă a primit românul care e la un pas să scrie istorie și să intre în Champions League după victoria uluitoare din infernul de la Belgrad</title>
      <link>https://www.prosport.ro/fotbal-extern/liga-campionilor/ce-nota-a-primit-romanul-care-e-la-un-pas-sa-scrie-istorie-si-sa-intre-in-champions-league-dupa-victoria-uluitoare-din-infernul-de-la-belgrad-20251078</link>
      <description><![CDATA[<img src="https://www.prosport.ro//wp-content/uploads/2025/08/Ce-nota-a-primit-romanul-care-e-la-un-pas-sa-scrie-istorie-si-sa-intre-in-Champions-League-dupa-victoria-uluitoare-din-infernal-de-la-Belgrad-1400x933.jpg"/><br/><p>Vlad Dragomir (26 de ani), mijlocaș român care evoluează la Pafos, în Cipru, din august 2021, este aproape să scrie istorie și să intre în faza principală din UEFA Champions League.</p>
<p>Marți seară, 19 august 2025, în manșa tur a play-off-ului, ciprioții au învins-o pe Steaua Roșie Belgrad cu scorul de 2-1. Returul e programat săptămâna viitoare, tot marți, de la ora 22:00.</p>
<h2><span>Nota 6.7 pentru Vlad Dragomir, care a fost integralist în disputa Steaua Roșie Belgrad – Pafos 1-2. Champions League e tot mai aproape de mijlocașul român</span></h2>
<p><span>Vlad Dragomir, mijlocaș care a refuzat mai multe oferte din Superliga</span> de-a lungul carierei, a început de curând al cincilea sezon consecutiv în calitate de fotbalist al lui Pafos. El a semnat cu gruparea din Cipru în august 2021, după ce anterior a bifat două experiențe în Italia, la Perugia și Virtus Entella.</p>
<p>Și Dragomir a dat dovadă de inspirație atunci când a ales-o pe Pafos, deoarece acum <span>este angrenat în play-off-ul Champions League</span>.</p>
<p>Cu el titular în toate partidele din preliminarii, Pafos le-a eliminat, pe rând, pe Maccabi Tel-Aviv și Dinamo Kiev. Iar în faza play-off-ului, ciprioților le-a ieșit în cale Steaua Roșie Belgrad.</p>
<p>Prima manșă a dublei s-a consumat marți seară, 19 august, iar la capătul celor 90 de minute, cu Vlad Dragomir integralist, Pafos s-a impus la Belgrad cu scorul de 2-1 și a luat o opțiune importantă în cursa pentru obținerea calificării.</p>
<p>Potrivit portalului de specialitate <span>Sofascore</span>, Vlad Dragomir a avut o evoluție în media echipei și a fost notat cu calificativul 6.7. În total, Dragomir a petrecut pe gazon 97 de minute, timp în care a atins mingea de 37 de ori și a avut un procentaj de 90% al paselor reușite: 26 și-au atins destinația din 29.</p>
<p>De doar 5 ori a pierdut Vlad Dragomir posesia pe parcursul întâlnirii de la Belgrad, iar la capitolul dueluri, mijlocașul a ieșit învingător de 4 ori.</p>
<p>Conform sursei citate mai sus, cel mai bun jucător din tabăra lui Pafos a fost mijlocașul portughez Pepe, autor al unuia dintre cele două goluri. La polul opus, atacantul brazilian Anderson Silva a înregistrat cel mai mic calificativ din teren, 5.8. Media echipei Pafos a fost de 6.77.</p>
<h2><span>Vlad Dragomir mai are contract cu Pafos până în 2028</span></h2>
<p>Vlad Dragomir se simte excelent la Pafos, drept dovadă că în octombrie 2024 a acceptat să dea cu pixul pe un nou contract, care îl va ține legat de club până la data de 31 mai 2028.</p>
<p>Pafos este deja echipa pentru care Dragomir a bifat cele mai multe meciuri de-a lungul carierei, 155, în care a contribuit cu 17 goluri și 10 pase decisive.</p>
<p>Potrivit site-ului de specialitate Transfermarkt, cota sa de piață este de 1.800.000 de euro.</p>
<p>Dacă va ajunge în faza principală din UEFA Champions League, Pafos va înregistra un moment unic în istoria clubului.</p>

]]></description>
    </item>
    <item>
      <title>Ianis Hagi negociază cu israelienii. Transferul surprinzător pe care fiul lui Gică Hagi îl ia în calcul</title>
      <link>https://www.prosport.ro/fotbal-extern/ianis-hagi-negociaza-cu-israelienii-transferul-surprinzator-pe-care-fiul-lui-gica-hagi-il-ia-in-calcul-20251026</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-negociaza-cu-israelienii.-Transferul-surprinzator-pe-care-fiul-lui-Gica-Hagi-il-ia-in-calcul.webp"/><br/><p>Ianis Hagi (26 de ani) negociază cu israelienii de la Maccabi Tel-Aviv, care sunt angrenați în play-off-ul UEFA Europa League și o au drept adversară pe Dinamo Kiev.</p>
<p>Potrivit celor mai proaspete informații, discuțiile dintre părți ar fi avansate, iar fiul lui Gică Hagi (60) ar urma să fie recompensat cu un salariu de peste un milion de euro anual.</p>
<h2><span>Israelienii de la Maccabi Tel-Aviv sunt gata să îi plătească un salariu impresionant lui Ianis Hagi. Fiul lui Gică Hagi negociază chiar în aceste clipe</span></h2>
<p>În ultimele zile, <span>numele lui Ianis Hagi a fost puternic asociat cu turcii de la Fatih Karagumruk</span>, despre care s-a vehiculat că ar urma să vină inclusiv în România pentru a-l convinge pe fotbalist.</p>
<p>Însă, când totul părea să intre în linie dreaptă, <span>au intervenit impresarii lui Ianis Hagi</span> și au făcut o declarație care a dat toate calculele peste cap. Reprezentanții agenției AC Talent au spus că nu au nicio informație vizavi de interesul formației din Turcia și l-au catalogat drept un zvon fals.</p>
<p>Acum, cei de la <span>Iamsport.ro</span> susțin că Ianis Hagi ar fi dorit de israelienii de la Maccabi Tel-Aviv și, mai mult decât atât, discuțiile ar fi ajuns deja într-un punct avansat.</p>
<p>Concret, sursa citată sugerează că fiul lui Gică Hagi este încântat de proiect din mai multe puncte de vedere. Pe de-o parte, șefii lui Maccabi Tel-Aviv sunt deschiși să îi respecte pretențiile financiare și i-ar fi pus pe masă un salariu de peste un milion de euro anual. Pe de altă parte, Ianis Hagi a transmis în repetate rânduri că își dorește în continuare să evolueze la un nivel competitiv, iar faptul că Maccabi Tel-Aviv e la doar un pas de faza principală din Europa League ar putea contribui major la negocieri. După ce au fost eliminați cu greu din preliminariile Champions League, 1-2 la general de ciprioții de la Pafos, israelienii au ajuns în a doua competiție intercluburi de pe continent, iar în play-off vor da peste ucrainenii de la Dinamo Kiev.</p>
<p>Chiar și în eventualitatea în care vor pierde această dublă, cei de la Maccabi Tel-Aviv tot sunt siguri de prezența în cupele europene. La fel ca FCSB, Maccabi are deja asigurat un loc în faza principală din Conference League.</p>
<p>„Mutarea are șanse mari să se realizeze”, informează sursa citată mai sus, cu privire la negocierile dintre Ianis Hagi și Maccabi Tel-Aviv.</p>
<h2><span>Maccabi Tel-Aviv debutează în noua ediție a campionatului din Israel pe 23 august</span></h2>
<p>Ediția 2025-2026 a campionatului din Israel nu a început încă și e programată să debuteze în weekendul următor. În etapa inaugurală, Maccabi Tel-Aviv va evolua pe terenul lui Hapoel Petah Tikva. Partida e programată sămbătă, 23 august, de la ora 20:00, între cele două jocuri ale lui Maccabi din play-off-ul Europa League.</p>
<p>Cu Dinamo Kiev, gruparea din Israel se va duela pe 21, respectiv 28 august 2025, de fiecare dată la aceeași oră, 21:00.</p>

]]></description>
    </item>
  </channel>
</rss>
