<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sezonul ceremoniilor pentru jucătorii Craiovei. Derogare de la selecţioneri pentru evenimente</title>
      <link>https://www.prosport.ro/sport-life/sezonul-ceremoniilor-pentru-jucatorii-craiovei-derogare-de-la-selectioneri-pentru-evenimente-20186100</link>
      <description><![CDATA[<img src="https://www.prosport.ro/wp-content/uploads/2025/06/Sezonul-ceremoniilor-pentru-jucatorii-Craiovei.-Derogare-de-la-selectioneri-pentru-evenimente-1400x1050.jpg"/><br/><p>Pauza dintre sezoane este prilej de vacanţe, dar şi de căsătorii pentru jucătorii Universităţii Craiova. Printre cei care au profitat de această perioadă pentru a-şi uni destinele cu alesele lor sunt Nicuşor Bancu şi Anzor Mekvabishvili.</p>
<p>Căpitanul Ştiinţei, Nicuşor Bancu (32 de ani) s-a căsătorit cu Cătălina Achim, cu care are un băieţel de 7 ani. „Casă de piatră, Nicușor și Cătălina Bancu!”, le-a transmis clubul din  Bănie. Cununia religioasă a avut loc la biserica „Mântuleasa”, din centrul oraşului, apoi invitaţii au mers la un restaurant.</p>
<p>Deşi a semnat prelungirea contractului cu Universitatea Craiova până în 2028, internaţionalul ar putea pleca în vara aceasta liber de contract, dacă primeşte o ofertă atractivă, antrenorul Mirel Rădoi insistând pe lângă finanţatorul Mihai Rotaru să-i permită căpitanului să părăsească echipa, după 11 ani, fără pretenţii materiale.</p>
<h2><span>Bancu, învoit de Mircea Lucescu pentru a se căsători</span></h2>
<p>„Bancone” a căpătat o derogare din partea selecţionerului Mircea Lucescu pentru a celebra evenimentul, el fiind convocat la lotul României pentru meciurile cu Austria şi Cipru, din preliminariile CM 2026. Colegii săi din Bănie, Vladimir Screciu şi Alexandru Mitriţă, au ajuns deja sub comanda lui „Il Luce”, amânându-şi astfel vacanţa de vară.</p>
<p>Tot în weekend-ul trecut, un alt jucător al Craiovei care a sărbătorit a fost portarul Silviu Lung Jr., care a celebrat botezul copilului său. Veteranul din poarta Ştiinţei a fost titular în ultimele meciuri de campionat, după ce Laurenţiu Popescu a gafat în eşecul de pe teren propriu cu Rapid.</p>
<p>Acum o săptămână, Andrei Ivan şi-a botezat băiatul, invitaţi fiind câţiva colegi de la Universitatea Craiova, precum şi fostul căpitan de la FCSB, Florinel Coman. Andrei Ivan va reveni în Bănie, după împrumutul în Turcia, la Adanaspor, formaţie care a retrogradat în Liga a III-a.</p>
<h2><span>Şi Anzor Mekvabishvili şi-a pus pirostriile, înainte de a merge la lot</span></h2>
<p>Georgianul Anzor Mekvabishvili a profitat, de asemenea, de pauza de vară pentru a se căsători cu Anna.</p>
<p>Şi mijlocaşul de 24 de ani a avut nevoie de permisiunea selecţionerului naţionalei Georgiei, francezul Willy Sagnol, care a apelat la jucătorul Universităţii Craiova pentru amicalele cu Insulele Feroe şi Insulele Capului Verde.</p>
<p>În schimb, cei mai importanţi jucători ai Georgiei, Kvicha Kvaratskehia de la PSG, Mamardashvili de la Valencia, Mikautadze de la Lyon sau Davitashvili de la St. Etienne au fost scutiţi de prezenţa la lot.</p>

]]></description>
    </item>
    <item>
      <title>Mircea Lucescu a recunoscut singurul moment când miliardarii Ahmetov şi Moratti se băgau la echipă: „De aia au ajuns unde au ajuns”</title>
      <link>https://www.prosport.ro/fotbal-intern/nationala/mircea-lucescu-a-recunoscut-singurul-moment-cand-miliardarii-ahmetov-si-moratti-se-bagau-la-echipa-de-aia-au-ajuns-unde-au-ajuns-20186017</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-recunoscut-singurul-moment-cand-miliardarii-Ahmetov-si-Moratti-se-bagau-la-echipa-„De-aia-au-ajuns-unde-au-ajuns.webp"/><br/><p>Mircea Lucescu (79 de ani), actual selecționer al naționalei României, a rememorat perioada de glorie în care a antrenat cluburi precum Inter Milano și Șahtior Donețk, unde a colaborat cu miliardarii Massimo Moratti (80) și Rinat Ahmetov (58).</p>
<p>Întrebat fiind dacă afaceriștii din urmă menționați se băgau la echipă, pe modelul patronilor din fotbalul românesc, „Il Luce” a spus lucrurilor pe nume.</p>
<h2><span>L-a lăudat pe Gigi Becali, dar acum spune adevărata rețetă a succesului. Cum au fost colaborările dintre Mircea Lucescu și Massimo Moratti sau Rinat Ahmetov</span></h2>
<p>Mircea Lucescu se află de aproape 50 de ani în antrenorat, iar în prezent se poate mândri cu faptul că este cel mai titrat tehnician român din toate timpurile. De asemenea, „Il Luce” este și în TOP 5 antrenori la nivel mondial, atunci când vine vorba despre numărul de trofee cucerite. Nu mai puțin de 35 de triumfuri a înregistrat Lucescu din 1978 și până în 2025.</p>
<p>Într-un interviu acordat recent, legendarul antrenor român a fost întrebat despre implicarea patronilor în fotbal, care cel puțin la nivel național pare să fi devenit o tradiție. Concret, „Il Luce” a fost pus în postura de a rememora colaborările pe care le-a avut cu miliardarii Massimo Moratti și Rinat Ahmetov, la Inter Milano și Șahtior Donețk, iar selecționerul României nu s-a ferit să spună adevărul:</p>
<blockquote><p>(n.r. – Patronii se băgau?) Niciodată! Se băgau doar la transferări, când vindeau. Oameni de afaceri, oameni care pot judeca valoarea unui obiect sau valoarea unui om. Deci fără probleme. Era capacitatea lor, de-aia au ajuns acolo. Și atunci discutam, dar niciodată în contradictoriu. Nimeni, niciodată, nu m-a sunat. La nicio echipă!”, a declarat Mircea Lucescu pentru <span>GSP</span>.</p></blockquote>
<h2><span>Mircea Lucescu a cucerit 22 de trofee cu Șahtior Donețk</span></h2>
<p>Din totalul de 35 de trofee cucerite în cariera de antrenor, <span>Mircea Lucescu a triumfat de cele mai multe ori alături de Șahtior Donețk și Rinat Ahmetov</span>. Nu mai puțin de 22 de trofee a câștigat „Il Luce” la gruparea din Ucraina, pe care a antrenat-o în intervalul 2004 – 2016.</p>
<p>În schimb, alături de Inter Milano și Massimo Moratti, în perioada ianuarie – martie 1999, Lucescu nu a câștigat niciun trofeu.</p>
<p>Interesant este că <span>Mircea Lucescu l-a lăudat recent pe Gigi Becali</span> pentru felul în care se implică la nivelul echipei pe care o patronează, campioana României din ultimele două sezoane, FCSB:</p>
<blockquote><p>Vorbeam cu Gigi Becali. Și-mi spunea: «Dom’le, eu mă duc la antrenament! Înainte le spuneam jucătorilor mei, pas, control și pasă. Acum nu le mai spun. Le spun numai, pasă, pasă, pasă. Că am văzut cum joacă Barcelona». Și are dreptate! Asta trebuie să facă jucătorii. Eu îl încurajez pe Gigi Becali, pentru că, vezi, toată lumea judecă. Că face pe antrenorul… Nu face pe antrenorul! Dar ideea lui prinde, iar ceilalți sunt obligați să o ia în considerare”, Mircea Lucescu, potrivit sursei menționate mai sus.</p></blockquote>

]]></description>
    </item>
    <item>
      <title>Horațiu Moldovan, portarul naționalei României, are pe masă oferta de top! Agentul lui e în aceste ore în Turcia și negociază pentru mai mult, dar tricolorul șochează: „Aș prefera totuși Serie B!”. EXCLUSIV</title>
      <link>https://www.prosport.ro/fotbal-intern/nationala/horatiu-moldovan-portarul-nationalei-romaniei-are-pe-masa-oferta-de-top-agentul-lui-e-in-aceste-ore-in-turcia-si-negociaza-pentru-mai-mult-dar-tricolorul-socheaza-as-prefera-totusi-serie-20186033</link>
      <description><![CDATA[<img src="https://www.prosport.ro/wp-content/uploads/2025/06/Horatiu-Moldovan-portarul-nationalei-Romaniei-are-pe-masa-oferta-de-top-Agentul-lui-e-in-aceste-ore-in-Turcia-si-negociaza-pentru-mai-mult-dar-tricolorul-socheaza.-„As-prefera-totusi-Serie-B.webp"/><br/><p>Horațiu Moldovan (27 de ani), portarul deținut de Atletico Madrid care a obținut promovarea în Seria A cu Sassuolo, este dorit în Turcia. Goalkeeper-ul Echipei Naționale a României nu este hotărât dacă să accepte oferta, chiar dacă impresarul său se află în „Țara Semilunei” pentru a accelera transferul.</p>
<h2><span>Horațiu Moldovan are oferta pe masă din partea unei foste campioane. EXCLUSIV </span></h2>
<p><span>Transferul lui Horațiu Moldovan de la Rapid la Atletico Madrid </span>a impresionat, în vara anului trecut, toată suflarea fotbalului românesc. Portarul nu a avut vreo șansă să se impună în echipa lui Diego Simeone, concurența cu Jan Oblak fiind imposibilă, astfel că a fost împrumutat la Sassuolo, în Serie B.</p>
<p>După un sezon bun, în care a bifat 27 de prezențe, ardeleanul a reușit să promoveze cu fosta formație a lui Marius Alexe și Vlad Chricheș, însă italienii nu și-au manifestat dorința să-l păstreze.</p>
<p>Moldovan nu duce lipsă de oferte și, în aceste zile, în care se află în cantonamentul echipei naționale pentru meciurile cu Austria și Cipru din preliminariile Campionatului Mondial din 2026, fostul rapidist așteaptă să își hotărască viitorul.</p>
<ul>
<li><span>800.000 euro a plătit Atletico Madrid</span> pentru transferul lui Horațiu Moldovan de la <span>Rapid </span></li>
</ul>
<p>Andrei Balmoș, impresarul care facilitat „lovitura” la Atletico Madrid se află, zilele acestea, în Turcia, acolo unde negociază transferul lui Moldovan la una dintre fostele campioane din „Țara Semilunei”. Este vorba de Trabzonspor, deținătoarea titlului predat, la finalul acestui sezon, celor de la Galatasaray, echipă care a terminat pe un dezamăgitor loc 7.</p>
<p>Turcii, la care în prezent evoluează un alt internațional român, atacantul <span>Denis Drăguș (25 de ani)</span>, își doresc să-l legitimeze pe portarul nostru, mai ales că se pregătesc să se despartă de titularul-legendă, Ugurcan Cakir, în vârstă de 29 de ani.</p>
<p>Cakir, produs al clubului din orașul situat pe coasta Mării Neagre, apără și în naționala Turciei și are șanse mari să fie vândut, în acestă vară, pe o sumă impresionantă, fiind cotat la 8 milioane de euro. Monaco (Franța) și Burnley, nou-promovată în Premier League, sunt interesate de goalkeeper-ul fostei campioane a Turciei.</p>
<p>Mai mult, Taha Tepe (24 de ani), rezerva lui Cakir sezonul trecut, vrea să plece la rândul său și, în proporție de 90% va fi cedat, astfel că lui Horațiu Moldovan i se prezintă posibilitatea de a fi titular între buturile celor de la Trabzonspor.</p>
<figure aria-labelledby="figcaption_attachment_20146377" class="wp-caption aligncenter" id="attachment_20146377"><img alt="" class="size-full wp-image-20146377" decoding="async" fetchpriority="high" height="805" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/profimedia-0984409698-e1744715495285.jpg" srcset="https://www.prosport.ro/wp-content/uploads/2025/04/profimedia-0984409698-e1744715495285.jpg 1400w, https://www.prosport.ro/wp-content/uploads/2025/04/profimedia-0984409698-e1744715495285-768x442.jpg 768w" width="1400"/><figcaption class="wp-caption-text" id="figcaption_attachment_20146377">Horatiu Moldovan. FOTO: Profimedia 15.04.2025</figcaption></figure>
<p>Chiar și așa, din informațiile obținute de <span>ProSport</span>, fostul jucător de la Rapid, Hermannstadt sau UTA ezită să își pună semnătura pe contractul propus de turci, a refuzat prima oferă, iar acum, reprezentantul său încercă să obțină un salariu mai bun. Turcii speră că vor reuși să crească pachetul financiar și, astfel, să-l convingă pe român.</p>
<h2><span>Încântat de Italia, Horațiu Moldovan e dorit în Serie B </span></h2>
<p>Aflat în cantonamentul echipei naționale, Moldovan s-a confesat colegilor săi, cărora le-a transmis că și-ar dori să rămână în Italia, unde are contacte cât se poate de încurajatoare de la mai multe formații din Serie B. Motivele? S-a simțit bine în „Cizmă” și se teme de seriozitatea cluburilor din Turcia, mulți jucători străini având probleme cu achitarea salariilor.</p>
<figure aria-labelledby="figcaption_attachment_20130787" class="wp-caption aligncenter" id="attachment_20130787"><img alt="" class="size-full wp-image-20130787" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise.jpg" srcset="https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise.jpg 1400w, https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise-768x512.jpg 768w" width="1400"/><figcaption class="wp-caption-text" id="figcaption_attachment_20130787">SURSĂ FOTO: PROFIMEDIA, 28.03.2025</figcaption></figure>
<blockquote><p>Am vorbit eu și cu Denis Drăguș, sunt condiții excelente la Trabzonspor, dar există o nesiguranță cu banii în general în Turcia. Aș prefera să rămân în Italia dacă se poate, de aceea am refuzat prima ofertă de la Trabzonspor, dar sunt încă în negocieri cu ei pentru că e posibil totuși să ajung acolo. Am câteva cluburi din Serie B care sunt interesate de mine, aș prefera să rămân în Italia pentru că aici mă simt bine, am și nevoie de stabilitate, am fost în Spania, Italia, acum să mă mut iar în Turcia, ar fi complicat și din punctul ăsta de vedere”, s-a confesat Moldovan în fața colegilor de la națională.</p></blockquote>
<figure aria-labelledby="figcaption_attachment_20088359" class="wp-caption aligncenter" id="attachment_20088359"><img alt="" class="size-large wp-image-20088359" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/02/denis-dragus-1400x1050.jpg" srcset="https://www.prosport.ro/wp-content/uploads/2025/02/denis-dragus-1400x1050.jpg 1400w, https://www.prosport.ro/wp-content/uploads/2025/02/denis-dragus-768x576.jpg 768w, https://www.prosport.ro/wp-content/uploads/2025/02/denis-dragus-1536x1152.jpg 1536w, https://www.prosport.ro/wp-content/uploads/2025/02/denis-dragus-2048x1536.jpg 2048w" width="1400"/><figcaption class="wp-caption-text" id="figcaption_attachment_20088359">FOTO: SPORT PICTURES</figcaption></figure>
<h2><span>Vine Moldovan, pleacă Drăguș </span></h2>
<p>În cazul în care Horațiu Moldovan va semna cu formația, posibilitatea ca portarul să devină coleg, în sezonul viitor, cu Denis Drăguș, este redusă. Atacantul român este pe picior de plecare și sunt șanse de 90% ca în sezonul viitor, tricolorul să se despartă de Trabzonspor. Drăguș a bifat 26 de meciuri în toate competițiile pentru echipa sa, a înscris de trei  ori și a furnizat o pasă de gol, mult sub pretențiile șefilor fostei campioane a Turciei.</p>

]]></description>
    </item>
    <item>
      <title>Cum a fost refuzat super-atacantul din naționala României de Rapid. Dinamo a intrat imediat pe fir şi l-a convins să semneze: „Am vorbit cu Giovanni”</title>
      <link>https://www.prosport.ro/fotbal-intern/nationala/cum-a-fost-refuzat-super-atacantul-din-nationala-romaniei-de-rapid-dinamo-a-intrat-imediat-pe-fir-si-l-a-convins-sa-semneze-am-vorbit-cu-giovanni-20185982</link>
      <description><![CDATA[<img src="https://www.prosport.ro/wp-content/uploads/2025/06/Cum-a-fost-refuzat-super-atacantul-din-nationala-Romaniei-de-Rapid.-Dinamo-a-intrat-imediat-pe-fir-si-l-a-convins-sa-semneze.jpg"/><br/><p>Florin Bratu (45 de ani), fost atacant în naționala României, cu două goluri marcate pentru prima reprezentativă, a povestit cum a ajuns să semneze cu Dinamo București, după un refuz vehement primit din partea Rapidului.</p>
<p>Totul s-a întâmplat înainte de debutul sezonului 2005 – 2006, când Bratu își dorea să plece de la francezii de la FC Nantes pentru a avea parte de mai multe minute de joc.</p>
<h2><span>Florin Bratu s-a autopropus la Rapid, dar a fost refuzat! Imediat după a mers și a semnat cu Dinamo</span></h2>
<p>Florin Bratu, unul dintre atacanții importanți ai României de după 2000, a luat parte recent la un podcast difuzat în mediul online și a făcut mai multe dezvăluiri interesante din cariera sa de fotbalist.</p>
<p>El și-a agățat ghetele în cui în ianuarie 2013, după o scurtă perioadă petrecută la Gloria Bistrița, iar un an mai târziu a debutat în antrenorat. În prezent, fostul atacant se află pe banca tehnică a secției de fotbal de la Clubul Sportiv Dinamo București.</p>
<p>Revenind la perioada în care încă era fotbalist, <span>Florin Bratu a vorbit despre cum l-a determinat Gică Hagi să plece de la Galatasaray</span>, în vara lui 2004. De asemenea, fostul <span>atacant al naționalei României a rememorat momentul în care Gigi Becali l-a sunat</span> să îl transfere la FCSB.</p>
<p>Și, nu în ultimul rând, Florin Bratu a vorbit și despre prima sa colaborare cu Dinamo București, care a fost posibilă doar datorită Rapidului.</p>
<p>Înaintea sezonului 2005 – 2006, când încă era sub contract cu FC Nantes, unde nu beneficia de minutele dorite, Florin Bratu s-a autopropus la Rapid, echipa care l-a lansat în fotbalul mare și de la care a fost vândut, în septembrie 2003, la Galatasaray. Însă, giuleștenii l-au refuzat:</p>
<blockquote><p>Voiam să revin la Rapid, era sezonul 2005-2006, Răzvan Lucescu era antrenor. Am venit la ProRapid, le-am cerut permisiunea să mă antrenez. Tot speram să îmi spună ceva, să mă ia împrumut sau ceva. Dacă am văzut că nu spun, m-am dus eu și le-am zis: «Eu vreau să vin la voi, vreau să joc». Mi-au spus: «Bratone, nu putem să te luăm, pentru că îl avem pe Daniel Niculae. Vrem să-l vindem, să-l propulsăm. Dacă vii tu, îl obturezi. Nici nu avem bani pentru tine»”, a declarat Florin Bratu la <span>podcastul lui Costin Deșliu</span>.</p></blockquote>
<h2><span>A doua zi a semnat cu Dinamo</span></h2>
<p>Fix în seara zilei în care Rapid București l-a refuzat, Florin Bratu a primit un telefon de la Cristi Borcea, pe atunci acționar la Dinamo. Afaceristul din urmă menționat a profitat de dezamăgirea pe care giuleștenii i-au creat-o lui Bratu, a pus banii jos, și astfel a încheiat tranzacția într-un timp record:</p>
<blockquote><p>Seara am primit telefon de la Cristi Borcea. M-a impulsionat puțin refuzul Rapidului, m-a ambiționat. M-am văzut a doua zi cu Cristi, cu Giovanni (n.r. – Becali) și așa am ajuns la Dinamo, prima oară sub formă de împrumut. Dinamo mi-a dat și banii pe care i-am vrut”, a completat Florin Bratu.</p></blockquote>
<p>După un sezon 2005 – 2006 pe care l-a petrecut la Dinamo sub formă de împrumut, Bratu a trecut o stagiune pe la Valenciennes, în Franța. Ulterior, în august 2007, FC Nantes l-a vândut definitiv la Dinamo.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/bWShZdCCq3Y?si=uREXT54pfOaXZn5D" title="YouTube video player" width="560"></iframe></p>

]]></description>
    </item>
    <item>
      <title>Ciprian Marica știe unde suferă România înaintea meciului decisiv cu Austria: „Are carențe! Aici am dubii”</title>
      <link>https://www.prosport.ro/fotbal-intern/nationala/ciprian-marica-stie-unde-sufera-romania-inaintea-meciului-decisiv-cu-austria-are-carente-aici-am-dubii-20185943</link>
      <description><![CDATA[<img src="https://www.prosport.ro/wp-content/uploads/2025/06/Ciprian-Marica-stie-unde-sufera-Romania-inaintea-meciului-decisiv-cu-Austria-„Are-carente-Aici-am-dubii.jpg"/><br/><p>Ciprian Marica (39 de ani), fost mare atacant al echipei naționale, a făcut o scurtă analiză înainte de partida Austria – România, programată sâmbătă, 7 iunie 2025, în preliminariile Cupei Mondiale.</p>
<p>Marica a spus care este, în opinia lui, postul cu probleme din reprezentativa antrenată de Mircea Lucescu (79).</p>
<h2><span>Nicușor Bancu, punctul nevralgic al naționalei lui Lucescu? Ce a declarat Marica înainte de Austria – România</span></h2>
<p><span>Austria – România și România – Cipru sunt partidele 3 și 4 pe care naționala de fotbal a României le are programate</span> în Grupa H a preliminariilor Cupei Mondiale 2026. Primul duel va avea loc pe stadionul Ernst Happel din Viena, sâmbătă, de la ora 21:45, iar confruntarea cu ciprioții se va desfășura trei zile mai târziu, pe 10 iunie, de la aceeași oră, pe Arena Națională din București.</p>
<p>Se anunță două meciuri extrem de importante, mai ales în contextul în care „tricolorii” au încasat deja o înfrângere supărătoare în Grupa H, chiar în runda inaugurală, scor 0-1 pe teren propriu cu Bosnia Herțegovina.</p>
<p>Ciprian Marica a aruncat un ochi pe <span>convocările făcute de Mircea Lucescu pentru meciurile cu Austria și Cipru</span> și a ajuns la concluzia că, cel puțin la prima partidă, punctul nevralgic ar putea fi Nicușor Bancu. Împotriva Austriei, căpitanul Universității Craiova va avea un adversar direct foarte capabil, iar acest detaliu îl pune pe gânduri pe Marica:</p>
<blockquote><p>Bancu va avea un adverar bun spre foarte bun. El are niște carențe pe faza defensivă. Unde sunt convins și sunt sigur e la Rațiu, acolo. Va fi un meci în care trebuie să știi să te aperi, să știi să suferi ți să-și câștigi duelurile 1vs1. Aici am eu un dubiu, dacă pot jucătorii noștri să facă asta”, a punctat Ciprian Marica, la <span>Digi Sport</span>.</p></blockquote>
<h2><span>România s-a duelat ultima oară cu Austria în 2020</span></h2>
<p>Ultima vizită a „tricolorilor” în Austria s-a încheiat cu un succes consemnat în dreptul României. La data de 7 septembrie 2020, România a învins-o pe Austria la ea acasă, scor 3-2 în Liga Națiunilor. Însă, în returul de la București, de pe 14 octombrie 2020, „tricolorii” au cedat cu 0-1.</p>
<p>La general, România și Austria s-au duelat de 7 ori. Două partide au fost câștigate de reprezentativa noastră, două de Austria și celelalte 3 s-au încheiat la egalitate.</p>
<p>Mai jos lotul pe care se va baza Mircea Lucescu la meciurile cu Austria și Cipru:</p>
<ul>
<li>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</li>
<li>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</li>
<li>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</li>
<li>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</li>
</ul>

]]></description>
    </item>
  </channel>
</rss>
