<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Noul antrenor de la Tottenham a vorbit despre situația lui Radu Drăgușin: „E în urmă!”</title>
      <link>https://www.prosport.ro/fotbal-extern/noul-antrenor-de-la-tottenham-a-vorbit-despre-situatia-lui-radu-dragusin-e-in-urma-20223714</link>
      <description><![CDATA[<img src="https://www.prosport.ro/wp-content/uploads/2025/07/Noul-antrenor-de-la-Tottenham-a-vorbit-despre-situatia-lui-Radu-Dragusin-„E-in-urma-1400x933.jpg"/><br/><p>Thomas Frank (51 de ani), noul antrenor de la Tottenham Hotspur, a luat parte la o conferință de presă și, printre altele, a vorbit despre situația lui Radu Drăgușin (23), care se recuperează în continuare după o accidentare suferită în ianuarie.</p>
<p>Sâmbătă, 19 iulie 2025, pentru Tottenham începe oficial presezonul, cu ocazia unui meci amical împotriva lui Reading. Ulterior, nord-londonezii le vor înfrunta pe Luton, Arsenal, Newcastle și Bayern în alte jocuri de pregătire.</p>
<h2><span>Radu Drăgușin va rata startul sezonului din Premier League. Antrenorul Thomas Frank spune că românul nu se antrenează cu echipa</span></h2>
<p><span>Radu Drăgușin nu vrea sub nicio formă să riște o recidivă</span> la accidentarea gravă pe care a suferit-o la genunchi în ianuarie, astfel că respectă cu strictețe protocolul de recuperare impus de specialiștii de la Tottenham.</p>
<p>Însă, <span>accidentarea care a schimbat totul pentru Drăgușin</span> îl va mai ține departe de gazon pe fundașul român pentru o bună perioadă de timp. Cel puțin asta a sugerat noul antrenor al lui Tottenham, Thomas Frank, care a luat parte la o conferință de presă cu ocazia primului meci amical din presezon.</p>
<p>Tehnicianul danez a dezvăluit că Drăgușin nu a reluat nici măcar antrenamentele parțiale cu echipa, astfel că, în proporții mari, românul va rata debutul de sezon al lui Tottenham. Londonezii au programat primul meci oficial pe 13 august, Supercupa Europei cu PSG, după care, pe 16 august, Tottenham va debuta în noua stagiune de Premier League, pe teren propriu cu Burlney.</p>
<blockquote><p>James Madisson se antrenează parțial cu echipa, deci situația sa e una pozitivă. În schimb, Drăgușin și Kulusevski sunt puțin mai în urmă”, a declarat Thomas Frank, în momentul în care a fost întrebat de accidentări.</p></blockquote>
<p>Înainte de revenire, Radu Drăgușin va trebui să reia antrenamentele cu lotul, după care, în mod normal, va primi câteva teste la echipa U21 a lui Tottenham. Cel puțin așa se procedează, de obicei, în Premier League, atunci când jucătorii revin după accidentări grave.</p>
<h2><span>Duel cu Manchester City în etapa 2 din Premier League</span></h2>
<p>Tottenham Hotspur vine după un sezon 2024-2025 plin de emoții. Pe plan intern, lucrurile au mers dezastruos pentru gruparea din nordul Londrei, iar echipa lui Radu Drăgușin a terminat doar pe rușinosul loc 17 în Premier League, primul de deasupra retrogradării.</p>
<p>În schimb, Tottenham a câștigat UEFA Europa League, după ce a învins-o pe Manchester United în marea finală cu 1-0. Iar acest triumf a venit la pachet cu două lucruri bune: trofeul de pus în vitrina clubului și calificarea în faza principală din Liga Campionilor, sezonul 2025-2026.</p>
<p>Însă, presiunea apasă pe umerii noului antrenor, Thomas Frank, care va trebui să evite dezastrul din sezonul trecut de Premier League.</p>
<p>După duelul cu Burnely din prima etapă, Tottenham va avea parte de un prim test de foc în campionat. Pe 23 august va evolua în deplasare cu Manchester City.</p>

]]></description>
    </item>
    <item>
      <title>FRF, mesaj direct pentru Ianis Hagi, care nu-și găsește echipă: „Să înceapă să joace. E păcat să îți irosești talentul”</title>
      <link>https://www.prosport.ro/fotbal-intern/nationala/frf-mesaj-direct-pentru-ianis-hagi-care-nu-si-gaseste-echipa-sa-inceapa-sa-joace-e-pacat-sa-iti-irosesti-talentul-20223702</link>
      <description><![CDATA[<img src="https://www.prosport.ro/wp-content/uploads/2025/07/FRF-mesaj-direct-pentru-Ianis-Hagi-care-nu-si-gaseste-echipa-„Sa-inceapa-sa-joace.-E-pacat-sa-iti-irosesti-talentul.webp"/><br/><p>Ianis Hagi (26 de ani) s-a despărțit oficial de Rangers la finalul lunii mai, iar acum, două luni mai târziu, mijlocașul este în continuare liber de contract.</p>
<p>Acest detaliu îi îngrijorează pe oficialii Federației Române de Fotbal, care au ținut să îi transmită un mesaj direct fiului lui Gică Hagi (60).</p>
<h2><span>Directorul tehnic al FRF, Mihai Stoichiță, despre situația lui Ianis Hagi! I-a sugerat românului să aleagă rapid o ofertă</span></h2>
<p>La data de 20 mai, fix în urmă cu două luni de zile, Ianis Hagi și-a luat adio de la suporterii lui Rangers prin intermediul unui scurt interviu acordat pentru clubul scoțian.</p>
<blockquote><p>A fost o călătorie incredibilă”, spunea mijlocașul naționalei României, printre altele, pentru Rangers TV.</p></blockquote>
<p>Ulterior, în multiplele contacte pe care le-a avut cu jurnaliștii din România, Hagi Jr. a spus că are mai multe oferte pe masă, dar că nu se grăbește să ia o decizie.</p>
<p>Însă, săptămânile au trecut și echipele din campionatele importante ale continentului au reluat pregătirile. S-a vehiculat că <span>Ianis Hagi ar fi intrat în negocieri avansate cu Borussia Monchengladbach</span>, club istoric din Bundesliga, iar acest zvon a fost întărit și de faptul că <span>gruparea din Germania s-a despărțit de Alassanne Plea, un fotbalist cu profil ofensiv în vârstă de 32 de ani pe care românul ar trebui să îl înlocuiască</span>.</p>
<p>În timp ce toată lumea așteaptă să vadă cum se vor concretiza eventualele discuții dintre Ianis și Gladbach, Mihai Stoichiță, directorul tehnic al FRF, a sugerat că ceasul începe să ticăie pentru mijlocașul naționalei României.</p>
<blockquote><p>El trebuie să știe ce vrea să facă. El stă și alege acum. Știu că are ceva oferte, dar nu știu de ce nu intră în pâine. Statul prea mult ca fotbalist nu e în regulă. Îmi permit să îi spun asta lui Ianis că mi-e drag. Dar el trebuie să se ducă să joace. Este o chestie complexă. Că aici este vorba și despre fotbal, și de viitorul lui la o echipă cât mai bună. Pentru că ăsta este un deziderat pe care îl vrea. Să joace la o echipă cât mai bună, la care să poată să evolueze”, a declarat Mihai Stoichiță, citat de <span>Fanatik</span>.</p></blockquote>
<h2><span>Ar trebui să pună pe plan secund aspectul financiar, adaugă Stoichiță</span></h2>
<p>Așa cum am precizat deja, echipele cu pretenții din Europa sunt aproape de momentul în care vor definitiva loturile. Ulterior vor pleca în cantonamentele de vară și cu greu vor accepta sa mai facă transferuri noi. În acest context, Mihai Stoichiță i-a sugerat lui Ianis Hagi să pună pe plan secund aspectul financiar și să meargă să joace cât mai rapid posibil:</p>
<blockquote><p>După aceea e și contextul economic. Eu mi-aș dori ca de mâine să înceapă să joace. E păcat să îți irosești talentul”, a completat directorul tehnic al Federației Române de Fotbal.</p></blockquote>
<p>Pentru naționala mare a României, Ianis Hagi a marcat 6 goluri într-un total de 47 de apariții. Următoarea acțiune a primei reprezentative e programată în septembrie. Concret, „tricolorii” vor juca un amical pe 5 septembrie, în compania Canadei, după care, pe 9 septembrie, România va evolua în Cipru, cu ocazia unei partide care contează pentru preliminariile Campionatului Mondial.</p>

]]></description>
    </item>
    <item>
      <title>Olimpiu Moruțan, prezentat la noua echipă: „Vin cu ambiții mari!”</title>
      <link>https://www.prosport.ro/fotbal-extern/olimpiu-morutan-prezentat-la-noua-echipa-vin-cu-ambitii-mari-20223680</link>
      <description><![CDATA[<img src="https://www.prosport.ro/wp-content/uploads/2025/07/Olimpiu-Morutan-prezentat-la-noua-echipa-„Vin-cu-ambitii-mari-1400x932.jpg"/><br/><p>Vineri seară, 18 iulie 2025, Olimpiu Moruțan (26 de ani) a fost prezentat la noua sa echipă, Aris Salonic, alături de care va juca în preliminariile UEFA Europa Conference League.</p>
<p>Cu ocazia anunțului oficial, talentatul mijlocaș al naționalei României a oferit și câteva declarații pentru fanii greci.</p>
<h2><span>Oficial: Aris Salonic e noua echipă a lui Olimpiu Moruțan! Primele declarații</span></h2>
<p>Joi, 17 iulie, de nicăieri, <span>presa din Grecia a anunțat transferul lui Olimpiu Moruțan la Aris Salonic</span>, rivala lui Răzvan Lucescu din campionatul elen.</p>
<p>Spre deosebire de PAOK, care a terminat pe locul 3 și și-a asigurat calificarea în Europa League, Aris Salonic a încheiat sezonul 2024-2025 pe poziția a 5-a, astfel că va evolua în preliminariile Conference League.</p>
<p>Referitor la <span>negocierile dintre Aris și Moruțan, acestea s-au încheiat foarte rapid din simplul fapt că grecii i-au oferit un contract de nerefuzat</span> fotbalistului român, după cum a dezvăluit impresarul Giovanni Becali.</p>
<p>Astfel, vineri, la doar o zi după anunțul presei din Grecia, a venit și comunicatul oficial. Olimpiu Moruțan a pozat în tricoul lui Aris Salonic, iar clubul grec i-a urat bun-venit românului:</p>
<blockquote><p>Bine ai venit în familie. ARIS FC anunță achiziționarea lui Olimpiu Moruțan prin transfer de la Galatasaray pentru următorii trei ani”, se arată pe <span>Arisfc.com.gr</span>.</p></blockquote>
<h2><span>Ce a spus Moruțan</span></h2>
<p>De asemenea, cu ocazia prezentării oficiale, Olimpiu Moruțan a oferit câteva declarații pentru suporterii clubului. Mijlocașul român le-a promis fanilor că va face tot posibilul pentru a o duce pe Aris la un nivel superior în sezonul 2025-2026:</p>
<blockquote><p>Transferul meu la ARIS deschide o nouă pagină în cariera mea și chiar vreau să mă bucur de experiența care mă așteaptă. Vin cu ambiții mari, să realizez lucruri mărețe cu noua mea echipă. Cunosc dinamica de la ARIS, precum și faptul că în acest an au avut loc adiții importante la lotul echipei. Ca membru al acestei echipe, voi da acum tot ce am mai bun pentru a ajunge cât mai departe în Europa și în Grecia. Ne vom urmări toate obiectivele și cred că le putem atinge. Nu vreau să spun nimic altceva, cu excepția faptului că abia aștept să experimentez atmosfera pe care fanii noștri o creează la noi acasă. Am auzit atât de multe încât vreau să o experimentez ca jucător”, a declarat fotbalistul naționalei României, potrivit aceleiași surse.</p></blockquote>
<p>Olimpiu Moruțan și Aris Salonic au bătut palma pentru un contract valabil până la data de 30 iunie 2028.</p>
<p>Moruțan va avea ocazia să debuteze în tricoul noii echipe peste doar câteva zile, pe 24 iulie mai precis, când Aris are programată manșa tur a dublei cu Araz (Azerbaidjan) din preliminariile Conference League.</p>

]]></description>
    </item>
    <item>
      <title>Bogdan Stelea are curaj să îl pună la punct pe Gigi Becali pentru că l-a făcut praf pe Ștefan Târnovanu: „E gratuit să creezi gratuit presiunea asta”</title>
      <link>https://www.prosport.ro/fotbal-intern/superliga/bogdan-stelea-are-curaj-sa-il-puna-la-punct-pe-gigi-becali-pentru-ca-l-a-facut-praf-pe-stefan-tarnovanu-e-gratuit-sa-creezi-gratuit-presiunea-asta-20222979</link>
      <description><![CDATA[<img src="https://www.prosport.ro/wp-content/uploads/2025/07/Bogdan-Stelea-are-curaj-sa-il-puna-la-punct-pe-Gigi-Becali-pentru-ca-l-a-facut-praf-pe-Stefan-Tarnovanu-„E-gratuit-sa-creezi-gratuit-presiunea-asta-1400x1050.jpg"/><br/><p>Bogdan Stelea (57 de ani) a vorbit despre situația delicată prin care trece Ștefan Târnovanu (25) la FCSB și chiar i-a dat un sfat lui Gigi Becali (60).</p>
<p>Patronul campioanei României l-a criticat dur pe portar, după o eroare comisă în partida Inter Escaldes – FCSB 2-1, și a spus că îl va scoate dintre buturi. Așadar, la duelul cu Petrolul din etapa 2 a Superligii este de așteptat să apere Lukas Zima (31).</p>
<h2><span>Reacția lui Bogdan Stelea după ce Ștefan Târnovanu a ajuns pe lista neagră a lui Gigi Becali</span></h2>
<p>Marți, 15 iulie 2025, Ștefan Târnovanu a fost integralist în returul Inter Escaldes – FCSB 2-1, din primul tur preliminar al Ligii Campionilor.</p>
<p>Portarul în vârstă de 25 de ani a avut câteva parade bune, însă a și comis-o, la scurt timp după golul de 1-0 marcat de Radunovic. Târnovanu a greșit o pasă în flancul stâng, care l-a determinat pe Mihai Popescu să facă fault și să se aleagă cu un cartonaș galben. Ulterior, din aceeași lovitură liberă, mingea a fost centrată în careu și Andreu a marcat golul de 1-1.</p>
<p><span>Ștefan Târnovanu și-a pus cenușă în cap</span> pentru eroarea comisă, însă patronul FCSB nu s-a lăsat impresionat de declarațiile fotbalistului. Astfel, imediat după Inter Escaldes – FCSB 2-1, <span>Gigi Becali a spus că Târnovanu va fi out din poartă</span> pentru partida cu Petrolul.</p>
<blockquote><p>Pasează el acolo în stânga, vrea să arate că e pasator”, a răbufnit Gigi Becali, criticând jocul de picior al goalkeeperului său.</p></blockquote>
<p>Bogdan Stelea a vorbit și el despre situația lui Târnovanu și l-a sfătuit pe Gigi Becali să fie mai blând cu fotbalistul său, pentru că altfel riscă să îl bage într-o pasă proastă:</p>
<blockquote><p>El vrea să meargă în străinătate, dar acolo va trebui să construiască (n.r. – cu mingea la picior). E o chestie pe care o poate regla dacă se antrenează. Este mai mult o problemă de încredere și antrenament. Mi se pare puțin gratuit să-i creezi presiunea asta și în permanență să-i spui lui Târnovanu că nu știe jocul cu piciorul. Mai bine îl încurajezi și îi spui să se informeze și să joace simplu, din maximum două-trei atingeri. Dacă i se întâmplă o chestie ca asta și apare toată lumea la televizor și îi spune că are problema asta…”, a declarat Bogdan Stelea, la <span>Digi Sport</span>.</p></blockquote>
<h2><span>Zima, gata să bifeze al treilea său meci la FCSB</span></h2>
<p>Rămâne de văzut dacă Gigi Becali se va ține de cuvânt și îl va lăsa pe banca de rezerve pe Ștefan Târnovanu la partida Petrolul – FCSB, care e programată sâmbătă, 19 iulie, de la ora 21:30.</p>
<p>În acest scenariu, responsabilitatea de a apăra împotriva „lupilor” îi va reveni lui Lukas Zima, pe care FCSB l-a cumpărat chiar de la Petrolul Ploiești.</p>
<p>Pentru gruparea de pe arena „Ilie Oană”, Zima a jucat 60 de partide, iar pe 20 le-a terminat fără gol primit. În schimb, la FCSB a jucat doar de două ori și a încasat 5 goluri.</p>

]]></description>
    </item>
    <item>
      <title>Denis Alibec a avut puterea să recunoască decizia grea pe care a trebuit să o ia din cauza lui Gigi Becali: „Familia mea nu își mai dorea să mă întorc”</title>
      <link>https://www.prosport.ro/fotbal-intern/superliga/denis-alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-gigi-becali-familia-mea-nu-isi-mai-dorea-sa-ma-intorc-20222834</link>
      <description><![CDATA[<img src="https://www.prosport.ro/wp-content/uploads/2025/07/Denis-Alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-Gigi-Becali-„Familia-mea-nu-isi-mai-dorea-sa-ma-intorc.webp"/><br/><p>În timp ce așteaptă verdictul medicilor la accidentarea pe care a suferit-o în Supercupa României, Denis Alibec (34 de ani) a acordat un interviu și, printre altele, a avut puterea să recunoască decizia grea pe care a trebuit să o ia din cauza lui Gigi Becali (67).</p>
<p>În vara acestui an, experimentatul atacant s-a întors la FCSB, unde până nu demult spunea că nu va mai reveni niciodată. Motivul? Familia lui a fost afectată de felul în care s-a încheiat precedenta colaborare dintre el și Gigi Becali, cea din intervalul 2017-2018.</p>
<h2><span>Denis Alibec, la momentul adevărului. De ce a acceptat, de fapt, să revină la FCSB</span></h2>
<p>În finalul lunii mai, <span>Denis Alibec a plecat de la protectorul Gică Hagi la „dictatorul” Gigi Becali</span> și a luat prin surprindere întreg peisajul fotbalului românesc.</p>
<p>Faptul că patronul FCSB l-a dorit nu a fost o surpriză, având în vedere că miliardarul a insistat pentru serviciile atacantului în mai toate ferestrele de transferuri din istoria recentă. Alibec a fost cel care a surprins, deoarece până nu demult spunea răspicat că nu va mai reveni la gruparea roș-albastră.</p>
<p>Atacantul a reprezentat-o pe FCSB în perioada ianuarie 2017-iulie 2018, iar atunci când a plecat de la echipă nu a făcut-o în cele mai bune condiții. Acel episod i-a afectat familia, iar din acest motiv, Alibec a transmis că nu va mai colabora din nou cu Gigi Becali.</p>
<p>Însă, imposibilul a devenit posibil, iar <span>Denis Alibec a semnat cu FCSB și chiar a impresionat în amicale</span>. Din nefericire, în prima partidă oficială și singura, cea din Supercupa României, cu CFR Cluj, atacantul a avut ghinion și a ieșit accidentat de pe teren după doar 11 minute.</p>
<p>În timp ce așteaptă verdictul medicilor, pentru a vedea dacă se impune o intervenție chirurgicală sau nu, Alibec a explicat cum a luat decizia de a reveni la FCSB:</p>
<blockquote><p>Familia mea nu îşi mai dorea să mă întorc aici, pentru ultima perioadă petrecută la Steaua (n.r. – FCSB). Dar am avut şi eu partea mea de vină, pentru că n-am ştiut să gestionez perioada aceea. Dar acum a trecut, e un nou grup, o nouă provocare pentru mine şi mă bucur să mă aflu aici. I-am spus: «Mă duc la Steaua (n.r. – FCSB)» şi cam atât. Nu s-a supărat sau ceva. Mi-a spus: «Du-te, mamă, dacă tu îţi doreşti asta. Şi dacă e visul tău să joci în UCL, doar acum îl mai poţi realiza». Mama, la fel, m-a sprijinit şi n-am avut nicio problemă”, a declarat Denis Alibec, într-un material video împărtășit de eAD, compania care deține drepturile TV pentru Superliga.</p></blockquote>
<h2><span>Statisticile lui Denis Alibec de la FCSB</span></h2>
<p>În prima aventură a sa de la FCSB, Denis Alibec a jucat 42 de partide în toate competițiile, în care a contribuit cu 12 goluri și 10 pase decisive.</p>
<p>În schimb, în actuala experiență, atacantul a bifat doar cele 11 minute din Supercupa României, fără să înscrie sau să ofere vreun assist.</p>
<p>Așadar, Denis Alibec va trebui să mai aibă ceva răbdare până când își va putea îmbunătăți statisticile. Gigi Becali a anunțat că ar putea reveni în 2-3 săptămâni, în cazul în care nu va fi nevoie de o intervenție chirurgicală. În schimb, dacă problemele la menisc se dovedesc a fi grave și trebuie operat, atunci Alibec va fi indisponibil până în octombrie, cel puțin.</p>
<p>Potrivit site-ului de specialitate Transfermarkt, cota de piață a lui Denis Alibec este de 600.000 de euro.</p>

]]></description>
    </item>
  </channel>
</rss>
