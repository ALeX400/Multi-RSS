<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a anunțat lotul României pentru meciurile cu Cipru şi Canada. Deciziile selecționerului: Ianis Hagi e out plus ce jucători surpriză a convocat!</title>
      <link>https://www.prosport.ro/fotbal-intern/nationala/mircea-lucescu-a-anuntat-lotul-romaniei-pentru-meciurile-cu-cipru-si-canada-deciziile-selectionerului-ianis-hagi-e-out-plus-ce-jucatori-surpriza-a-convocat-20259172</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-a-anuntat-lotul-Romaniei-pentru-meciurile-cu-Cipru-si-Canada.-Deciziile-selectionerului-Ianis-Hagi-e-out-plus-ce-jucatori-surpriza-a-convocat.webp"/><br/><p>Vineri, 29 august 2025, Mircea Lucescu (80 de ani) a anunțat lotul României pentru meciurile cu Cipru și Canada, care sunt programate în debutul lunii septembrie.</p>
<p>Prima partidă este una de pregătire, cea cu reprezentativa Canadei, și e aranjată pentru data de 5 septembrie, de la ora 21:00. Ulterior, pe 9 septembrie, de la 21:45, „tricolorii” vor evolua cu Cipru în preliminariile Cupei Mondiale din 2026.</p>
<h2><span>Mircea Lucescu a decis: fără Ianis Hagi în lotul României pentru meciurile cu Canada și Cipru! Ce alte surprize a anunțat selecționerul</span></h2>
<p>Mircea Lucescu a avut de luat decizii grele pe parcursul ultimelor săptămâni, însă în cele din urmă, vineri, 29 august, a anunțat lotul pentru meciurile României cu Canada și Cipru.</p>
<p>Faptul că <span>Ianis Hagi nu și-a găsit nici până la această dată o echipă cu care să semneze oficial</span> l-a influențat pe selecționerul naționalei, care a decis să nu îl includă pe mijlocaș pe listă.</p>
<p>Mai jos lotul complet convocat de Mircea Lucescu, potrivit <span>FRF.ro</span>:</p>
<ul>
<li>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</li>
<li>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Andrei BORZA (FC Rapid 1923, 0/0);</li>
<li>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</li>
<li>Atacanți<br/>
Denis DRĂGUȘ (Eyüpspor | Turcia, 24/5), Daniel BÎRLIGEA (FCSB, 4/1), Louis MUNTEANU (CFR Cluj, 1/0).</li>
</ul>
<p>Trebuie amintit faptul că <span>Ianis Hagi nu s-a aflat nici în lotul preliminar al României, pentru meciurile cu Cipru și Canada</span>, care a fost anunțat la mijlocul lunii august.</p>
<h2><span>Louis Munteanu are ocazia să bifeze a doua apariție în tricoul naționalei mari</span></h2>
<p>Mircea Lucescu l-a convocat și pe Louis Munteanu, care în debutul actualei stagiuni nu traversează cea mai bună formă și chiar a avut mici probleme la CFR Cluj.</p>
<p>Totuși, chiar dacă l-a lăsat acasă în momente în care se descurca mult mai bine, Mircea Lucescu a decis să îi întindă o mână în acest moment și atacantul poate bifa a doua apariție a sa în tricoul naționalei mari.</p>
<p>Munteanu a debutat pentru prima reprezentativă pe 12 octombrie 2023, într-un Belarus – România 0-0 din preliminariile Europeanului.</p>
<p>„Golgheterul sezonului trecut, Louis Munteanu, a fost convocat de selecționerul Mircea Lucescu la prima reprezentativă a României pentru meciul amical cu Canada și pentru duelul cu Cipru din preliminariile Campionatului Mondial! Multă baftă, Louis!”, au transmis cei de la CFR Cluj, prin intermediul unei postări pe care au realizat-o pe rețelele de socializare.</p>
<p>Un singur gol a marcat Louis Munteanu în totalul de 10 partide pe care le-a jucat în sezonul 2025-2026.</p>

]]></description>
    </item>
    <item>
      <title>Super transfer în Portugalia pentru fotbalistul român care a surprins la EURO U21</title>
      <link>https://www.prosport.ro/fotbal-extern/stranieri/super-transfer-in-portugalia-pentru-fotbalistul-roman-care-a-surprins-la-euro-u21-20257824</link>
      <description><![CDATA[<img src="https://www.prosport.ro//wp-content/uploads/2025/08/Super-transfer-in-Portugalia-pentru-fotbalistul-roman-care-a-surprins-la-EURO-U21-1400x1050.jpg"/><br/><p>Fundașul Tony Strata (20 de ani), titular la EURO 2025 U21, a prins un super transfer în Portugalia. Internaționalul cu dublă cetățenie, franceză și română, a rămas liber de contract, după ce fosta sa echipă, AC Ajaccio, a fost exclusă din toate competițiile și i s-a declarat falimentul.</p>
<p>În sezonul trecut, Strata a jucat în 28 de meciuri, cu un gol înscris și trei pase decisive. Potrivit site-ului specializat <span>Transfermarkt</span>, Strata are o cotă de piață de 400.000 de euro.</p>
<p>Vitoria Guimaraes a încheiat sezonul precedent pe locul 6, cu 54 de puncte, iar în actualul sezon are doar trei puncte după trei etape (o victorie și două înfrângeri).</p>
<h2><span>Super transfer în Portugalia pentru Tony Strata, titularul naționalei de U21</span></h2>
<p>Tony Strata, născut în Marsilia, s-a format în fotbalul francez, iar în 2021 a ajuns la academia de fotbal a clubului AC Ajaccio. A evoluat atât în Ligue 1, cât și în eșalonul secund, însă acest an a rămas liber de contract după ce clubul a fost exclus din competiții și i s-a declarat falimentul.</p>
<p>Strata a semnat cu Vitoria Guimaraes pentru următorii patru ani, iar unul dintre obiectivele sale majore este să capete experiență îndeajuns pentru a ajunge la naționala de seniori a României.  Titular la EURO 2025 U21, din Slovacia, Strata <span>se află pe lista lui Costin Curelea, noul selecționer U21</span>, pentru meciurile cu Kosovo și San Marino, din preliminariile EURO 2027.</p>
<p>„Sunt foarte fericit că pot reprezenta Vitoria Guimaraes. Cunosc clubul mai ales prin intermediul fanilor săi. Sunt cei mai buni din Portugalia!</p>
<p>Am urmărit câteva meciuri ale lui Vitoria. Este o echipă bună. Au avut niște eșecuri la începutul sezonului, dar sunt sigur că își vor reveni repede și vor reveni la forma lor bună.</p>
<p>Obiectivele mele sunt foarte clare: vreau să joc și să iau parte la cât mai multe victorii. În plus, jucând regulat pentru Vitoria SC, cred că pot ajunge la echipa națională de seniori a României.</p>
<p>Îl admir pe Messi. Jucând pe poziția mea, îl admir pe Achraf Hakimi. Este cel mai bun fundaș dreapta din lume. Am ceva în comun cu el? Habar n-am (n.r. râde). Lucrez mereu să mă perfecționez. Sunt un jucător calm, dar dau totul pe teren pentru a ajuta echipa”, a declarat Tony Strata, conform <span>site-ului oficial</span> al clubului portughez.</p>
<h2><span>Tony Strata, prima experiență internațională</span></h2>
<p>Înainte de a ajunge la academia celor de la Ajaccio, Tony Strata a jucat la SC AirBel, Burel și Istres U17. În 2021 a făcut pasul spre Ajaccio, la echipa de U19, apoi la echipa a doua. În 2023 s-a transferat la echipa de seniori și a apărut și prima sa cotă de piață, la acel moment era de 50.000 de euro.</p>
<p>Pe parcursul evoluției la FC Ajaccio, valoarea cotei sale de piață a crescut până la 400.000 de euro. De când a ajuns la Ajaccio, Tony Strata a jucat în 84 de meciuri, atât în Ligue 1, cât și în Ligue 2, cu patru goluri marcate și trei pase decisive.</p>
<p>Astfel, pentru Tony Strata, experiența din Portugalia este prima la nivel internațional. În campionatul portughez <span>mai evoluează și Ianis Stoica, la Estrela</span>, unde s-a transferat în această vară de la Hermannstadt.</p>

]]></description>
    </item>
    <item>
      <title>Lotul României U21 pentru meciurile cu Kosovo şi San Marino</title>
      <link>https://www.prosport.ro/u21/lotul-romaniei-u21-pentru-meciurile-cu-kosovo-si-san-marino-20259194</link>
      <description><![CDATA[<img src="https://www.prosport.ro//wp-content/uploads/2025/08/Lotul-Romaniei-U21-pentru-meciurile-cu-Kosovo-si-San-Marino-scaled-e1756463902391-1400x789.jpg"/><br/><p>Federația Română de Fotbal a anunțat lotul echipei naționale a României U21 pentru dubla cu Kosovo și San Marino. Costin Curelea a ales 23 de jucători pentru a ataca cele două meciuri din campania de calificare pentru Campionatul European de peste 2 ani.</p>
<p>În aceeași zi în care Mircea Lucescu a anunțat lotul pentru dubla cu Canada și Cipru, reprezentanții Federației Române de Fotbal au anunțat și lotul cu care selecționata U21 <span>va ataca calificarea la Campionatul European U21</span> din 2027.</p>
<h2><span>Costin Curelea a ales lotul pentru dubla U21 cu Kosovo și San Marino</span></h2>
<p>Echipa națională de tineret pornește într-o nouă campanie de calificare pentru turneul european final U21. Drumul „tricolorilor mici” începe cu Kosovo și San Marino, două naționale cotate mai slab decât jucătorii noștri. Costin Curelea a optat pentru un lot din 23 de jucători.</p>
<p>Pentru a asigura buturile naționalei „mici”, Costin Curelea i-a convocat pe Ștefan Lefter (Universitatea Cluj), Vlad Rafailă (Real Betis) și Codruț Sandu (Corvinul Hunedoara). În apărare, tehnicianul l-a convocat pe proaspăt transferatul Tony Strata, care a ajuns la Vitoria Guimaraes, în Portugalia.</p>
<p>Alături de acesta se mai află nume precum David Maftei (Farul Constanța), Matteo Duțu (AC Milan), Răzvan Pașcalău (Dinamo), Mario Tudose (FC Argeș), Robert Jălade (Sevilla), Antonio David (Inter Milano) și Kevin Ciobotaru (Hermannstadt).</p>
<p>În linia mediană, echipa națională U21 se va baza pe Eduard Radaslavescu (Farul Constanța), Mihnea Rădulescu (Universitatea Craiova), Alexandru Musi (Dinamo), Ștefan Bană (Oțelul Galați), Lorenzo Biliboc (CFR Cluj), Cristian Mihai (Dinamo), Cătălin Vulturar (Rapid), Alin Boțogan (Petrolul Ploiești) și Luca Szimionaș (Hellas Verona).</p>
<p>Atacul va fi asigurat de trei nume importante, anume Rareș Burnete (Juve Stabia), Atanas Trică (Universitatea Cluj) și Ioan Vermeșan (Hellas Verona). Lotul pare unul echilibrat și pregătit pentru dubla manșă cu Kosovo și San Marino.</p>
<h2><span>Misiune dificilă de calificare la Campionatul European U21 din 2027</span></h2>
<p>„Tricolorii mici” au parte de o misiune cel puțin dificilă în calificarea la Campionatul European U21 din 2027. Trupa lui Costin Curelea a fost atribuită în grupă cu Spania U21, formație care ne-a învins și la precedentul CE, din Slovacia.</p>
<p>O altă favorită în grupă pare a fi Finlanda U21. Pe lângă cele două, selecționata U21 va mai da piept cu Cipru, Kosovo și San Marino. Grupa este una mai ușoară din punct de vedere al adversarilor din urnele valorice inferioare, dar mai grea din punct de vedere al favoritei. În campania precedentă de calificare,<span> favorita grupei era Elveția</span>, o echipă aflată departe de rigorile fotbalului spaniol de tineret.</p>

]]></description>
    </item>
    <item>
      <title>Nici turcii, nici Dan Șucu! Ce club îl „fură” pe Ianis Hagi din Superliga, cu o ofertă năucitoare</title>
      <link>https://www.prosport.ro/fotbal-extern/nici-turcii-nici-dan-sucu-ce-club-il-fura-pe-ianis-hagi-din-superliga-cu-o-oferta-naucitoare-20257921</link>
      <description><![CDATA[<img src="https://www.prosport.ro//wp-content/uploads/2025/08/Nici-turcii-nici-Dan-Sucu-Ce-club-il-„fura-pe-Ianis-Hagi-din-Superliga-cu-o-oferta-naucitoare.webp"/><br/><p>Ianis Hagi (26 de ani) este așteptat să semneze cu noua echipă în perioada imediat următoare și se pare că nici turcii de la Fatih Karagumruk, nici Dan Șucu (62) nu vor avea câștig de cauză.</p>
<p>Un al club din străinătate care a testat terenul pentru transferul fiului lui Gică Hagi (60) îl fură pe fotbalist din Superliga, cu o ofertă năucitoare.</p>
<h2><span>Ianis Hagi, așteptat să semneze „în următoarele zile” cu Maccabi Tel-Aviv. Anunțul făcut de presa din Israel</span></h2>
<p>Ianis Hagi e așteptat să semneze cu noua echipă de pe o zi pe alta, mijlocașul fiind în continuare liber de contract, deși sezonul competițional 2025-2026 a început în majoritatea țărilor de pe continent.</p>
<p><span>Ianis a primit o ofertă din Turcia, de la Fatih Karagumruk</span>, iar la un moment afacerea era dată ca și finalizată. Cu toate acestea, înțelegerea nu a fost parafată și zvonurile au continuat să apară. Dan Șucu a încercat și el să îl aducă pe Ianis Hagi la Rapid și, <span>la insistențele lui Mircea Lucescu, i-a făcut mijlocașului o propunere interesantă</span>, care încadrează și posibilitatea unei mutări la Genoa peste doar câteva luni.</p>
<p>Și, nu în ultimul rând, pe parcursul săptămânilor recente, Maccabi Tel-Aviv a testat și ea terenul pentru un eventual transfer al lui Ianis Hagi. Iar potrivit informațiilor deținute de presa din Israel, Maccabi chiar ar fi aproape să obțină semnătura internaționalului român.</p>
<p>Jurnaliștii de la <span>One.co.il</span>, deși nu pomenesc cuvântul acord, sugerează că Ianis și-ar fi dat acceptul pentru a evolua la Tel-Aviv în sezonul 2025-2026, iar confirmarea oficială ar putea veni „în următoarele zile”:</p>
<p>„Campioana continuă să lucreze în negocierile cu românul, care nu a semnat cu nicio echipă încă. Ținta? Să încheie tranzacția în următoarele zile”, informează sursa citată mai sus.</p>
<p>În continuarea materialului, israelienii mai punctează:</p>
<p>„Ianis, fiul legendei din fotbalul românesc, Gheorghe Hagi, este liber de contract. Jucătorul are și alte oferte, dar negocierile cu Maccabi Tel-Aviv sunt și ele în plină desfășurare. Obiectivul campioanei din Israel este ca atunci când fotbaliștii vor reveni după pauza generată de meciurile echipelor naționale, Ianis să fie la lot”, se mai arată în materialul One.</p>
<h2><span>Ianis Hagi va împlini patru luni de inactivitate pe 4 septembrie</span></h2>
<p>În mod cert, Ianis Hagi este și el nerăbdător să reia antrenamentele colective și să își cunoască noii coechipieri. Mijlocașul echipei naționale nu a mai jucat un meci oficial din data de 4 mai, atunci când a bifat 18 minute în a doua repriză a unui derby Rangers – Celtic 1-1.</p>
<p>Culmea, deși a intrat pe teren din postura de rezervă, Hagi Jr. s-a și accidentat în acel meci, motiv pentru care a lipsit și la acțiunea naționalei din iunie.</p>
<p>Așadar, pe 4 septembrie, Ianis va împlini patru luni de inactivitate și rămâne de văzut dacă va face parte din planurile selecționerului pentru meciurile cu Canada și Cipru.</p>

]]></description>
    </item>
    <item>
      <title>„A venit Anamaria Prodan la mine, la Palat”. Gigi Becali a povestit cum a făcut afacerea de 10.000.000 de euro: „Eu am zis la mișto să dea atât”</title>
      <link>https://www.prosport.ro/fotbal-intern/superliga/a-venit-anamaria-prodan-la-mine-la-palat-gigi-becali-a-povestit-cum-a-facut-afacerea-de-10-000-000-de-euro-eu-am-zis-la-misto-sa-dea-atat-20257804</link>
      <description><![CDATA[<img src="https://www.prosport.ro//wp-content/uploads/2025/08/„A-venit-Anamaria-Prodan-la-mine-la-Palat.-Gigi-Becali-a-povestit-cum-a-facut-afacerea-de-10.000.000-de-euro-„Eu-am-zis-la-misto-sa-dea-atat-1400x917.png"/><br/><p>Gigi Becali (67 de ani) a făcut o nouă ofertă pentru Louis Munteanu (23), în valoare de 4.000.000 de euro, iar pornind de la acest subiect, patronul FCSB a rememorat cum a făcut afacerea de 10.000.000 de euro care l-a avut în prim-plan pe Nicolae Stanciu (32).</p>
<p>În august 2016, după câteva sezoane foarte bune reușite în tricoul roș-albastru, mijlocașul echipei naționale a fost cumpărat de Anderlecht, din Belgia.</p>
<h2><span>Gigi Becali, detalii din spatele tacticii sale de negociator. Cum l-a vândut pe Nicolae Stanciu cu 10.000.000 de euro</span></h2>
<p>Miercuri, 27 august 2025, Gigi Becali a avut o nouă intervenție în direct, la TV, și printre altele <span>i-a făcut o ofertă de 4.000.000 de euro lui Nelu Varga pentru transferul lui Louis Munteanu</span>.</p>
<p>Atacantul de la CFR Cluj este de vânzare, însă suma care s-a vehiculat în schimbul său este net superioară celei propuse de Gigi Becali. Inițial, Nelu Varga a spus că este vorba despre 18.000.000 cu tot cu bonusuri, după care s-a vehiculat că ar fi vorba despre un preț fix de 12.000.000 de euro.</p>
<p>Totuși, Gigi Becali a sugerat că acestea ar putea fi simple tactici de negociere la care apelează patronul CFR-ului și că prețul lui Louis Munteanu ar putea fi, de fapt, mult mai mic. Și cum într-un vis pe care l-a avut recent i s-a transmis că Nelu Varga ar dori 4.000.000 de euro pe Louis Munteanu, Gigi Becali a pus această sumă pe masă.</p>
<p>În altă ordine de idei, Gigi Becali a lăsat de înțeles că și el apelează la tactici similare, iar pentru a-și întări declarația a rememorat transferul de 10.000.000 de euro care l-a avut în prim-plan pe Nicolae Stanciu, în august 2016. Atunci, Gigi Becali era dispus să îl vândă pe mijlocaș pentru jumătate din suma menționată, dar a dat dovadă de o mega-încredere la discuții și a solicitat 10.000.000 de euro.</p>
<p>„Cum am făcut și cu Stanciu, a fost ceva caterincă… A venit impresarul. Eu cerusem 4-5 milioane pe el. Și a venit la mine, la palat, Anamaria a venit. Că vrea să negocieze, că o fi, că o împărți. Și am zis 10 milioane, la mișto, mă gândeam că ajung la 5-6, cât dă ei. Eu îl dădeam și cu 5. Și ei zic: «Noi putem să îți dăm 8 milioane». În gândul meu, visam numai la 8 milioane, pfai de capul meu, nu știam ce să fac. Dar zic: «Nu, domnule, nu îl dau fără 10 milioane». Ei cică: «Stai să dăm telefon». Mie deja îmi era că se sucesc. Și au dat niște bonusuri, că dacă ia campionatul, că aia, aia. Le-am zis să fie bonusuri valabile, nu vrăjeală. Și au pus bonusuri de am luat 10 milioane. Și eu îl dădeam și cu 5”, a spus Gigi Becali, la <span>DigiSport</span>.</p>
<h2><span>E dispus să pluseze dacă Nelu Varga se arată deschis la negocieri</span></h2>
<p>Revenind la transferul lui Louis Munteanu, Gigi Becali a spus că este dispus să urce sensibil peste 4.000.000 de euro, în eventualitatea în care Nelu Varga se va arăta deschis să negocieze:</p>
<p>„Așa și cu Varga. El poate să zică 8, dar eu mai mult de 4 nu dau. Poate mă mai ridic câteva sute de mii”, a completat Gigi Becali, înainte de a izbucni în râs.</p>
<p>La scurt timp după oferta făcută de patronul FCSB, <span>ProSport l-a contactat pe Nelu Varga pentru a-l întreba dacă este tentat de cele 4.000.000 de euro</span>. Așa cum era de așteptat, afaceristul care se află la cârma CFR-ului a respins oferta din start, la fel cum susține că a făcut recent și cu o alta de 8.000.000 de euro care a sosit în birourile clubului său. Așadar, prețul lui Louis Munteanu rămâne în continuare superior sumei de 10.000.000 de euro.</p>

]]></description>
    </item>
  </channel>
</rss>
