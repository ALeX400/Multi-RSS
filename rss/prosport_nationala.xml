<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Florin Tănase, negocieri cu un club din Emirate. Liderul FCSB poate pleca după tururile preliminare din Champions League. EXCLUSIV</title>
      <link>https://www.prosport.ro/fotbal-intern/superliga/florin-tanase-negocieri-cu-un-club-din-emirate-liderul-fcsb-poate-pleca-dupa-tururile-preliminare-din-champions-league-exclusiv-20203087</link>
      <description><![CDATA[<img src="https://www.prosport.ro/wp-content/uploads/2025/06/Florin-Tanase-negocieri-cu-un-club-din-Emirate.-Liderul-FCSB-poate-pleca-dupa-tururile-preliminare-din-Champions-League.-EXCLUSIV.jpg"/><br/><p>Despre transferul lui Florin Tănase (30 de ani) de la FCSB s-a scris frecvent în ultimele săptămâni, iar ProSport a aflat noi detalii vizavi de situația în care se află mijlocașul campioanei României.</p>
<p>Liderul FCSB poartă negocieri cu un club din Emirate și dacă pretențiile îi vor fi respectate, atunci ar putea pleca din România după tururile preliminare din UEFA Champions League.</p>
<h2><span>Transferul lui Florin Tănase e încă de actualitate. Detalii despre liderul FCSB, care e dorit de un club din Emirate</span></h2>
<p>În urmă cu aproximativ o săptămână, <span>Gigi Becali a lăsat de înțeles că Florin Tănase ar putea pleca de la FCSB</span> și totodată a prezentat publicului larg termenii în care se va realiza despărțirea.</p>
<p>Patronul FCSB a rememorat convenția pe care a încheiat-o cu fotbalistul în august 2024, atunci când Tănase a revenit în România. Pe scurt, mijlocașul a acceptat să semneze gratis cu formația roș-albastră, iar Gigi Becali i-a promis că îi va da drumul gratis atunci când va primi o ofertă bănoasă.</p>
<p>La doar câteva zile după anunțul lui Gigi Becali, tot miliardarul din Pipera a revenit cu o reacție și i-a calmat pe fanii FCSB. Afaceristul a spus că <span>a vorbit cu Tănase, iar fotbalistul i-a transmis că „nu are nimic”</span>, respectiv nu a primit nicio propunere concretă.</p>
<p>Deși Gigi Becali a susținut că șeptarul campioanei nu are nicio ofertă și că acesta va rămâne sigur, din informațiile noastre lucrurile stau diferit, iar Florin Tănase este dorit de un club important din Emirate.</p>
<p>Totuși, partea bună pentru campioana României este că internaționalul e concentrat pe tururile preliminare din Europa și nu se grăbește să ia o decizie. În același timp, Tănase le-a făcut șeicilor o precizare importantă. Sursele <span>ProSport</span> susțin că atacantul le-a transmis clar arabilor că va pleca doar dacă va primi un salariu anual de peste un milion de euro.</p>
<p>Astfel, după tururile preliminare din Champions League, în eventualitatea în care contractul propus din Emirate va fi pe măsura dorinței sale, Florin Tănase și-ar putea face bagajele și părăsi FCSB.</p>
<p>Pretențiile sale au fost exprimate clar, iar tratativele încep să se miște, cu un deznodământ ce l-ar putea scoate în curând din lotul lui Charalambous.</p>
<h2><span>Cum s-a descurcat Tănase în sezonul trecut</span></h2>
<p>Sezonul 2024-2025 a fost unul bun pentru Tănase, care i-a permis să revină în prim-planul fotbalului românesc. El a jucat 41 de partide în toate competițiile, doar pentru FCSB, și s-a remarcat cu 5 goluri și cu 5 pase decisive.</p>
<p>E important de precizat și faptul că Tănase a avut de curând evoluții foarte bune la echipa națională. El a marcat golul „tricolorilor” din deplasarea grea cu Austria, pierdută cu 1-2 pe 7 iunie, după care, pe 10 iunie, a înscris în victoria cu Cipru, 2-0 pe Arena Națională.</p>
<p>Pentru naționala mare a României, Florin Tănase a marcat 3 goluri într-un total de 19 apariții.</p>

]]></description>
    </item>
    <item>
      <title>Culisele transferului lui Florin Răducioiu de la Dinamo la Bari acum fix 35 de ani! „Gigi venea după mine peste tot, în vestiar dar și pe gazon”. EXCLUSIV</title>
      <link>https://www.prosport.ro/fotbal-intern/nationala/culisele-transferului-lui-florin-raducioiu-de-la-dinamo-la-bari-acum-fix-35-de-ani-gigi-venea-dupa-mine-peste-tot-in-vestiar-dar-si-pe-gazon-exclusiv-20203101</link>
      <description><![CDATA[<img src="https://www.prosport.ro/wp-content/uploads/2025/06/Culisele-transferului-lui-Florin-Raducioiu-de-la-Dinamo-la-Bari-acum-fix-35-de-ani-„Gigi-venea-dupa-mine-peste-tot-in-vestiar-dar-si-pe-gazon.jpg"/><br/><p>La finalul lui iunie 1990, după ce România era eliminată de la Coppa del Mondo 1990, dinamovistul Florin Răducioiu semna în Serie A cu Bari. Un transfer care a surprins atunci.</p>
<p>S-au vehiculat mai multe sume de transfer, de la 700.000, 2 milioane dar s-a ajuns chiar până la 3 milioane de dolari. Anii tulburi postrevoluționari au îngropat aceste detalii. Azi nici nu mai contează.</p>
<h2><span>35 de ani la transferul lui Florin Răducioiu în Il Calcio</span></h2>
<p>Fostul mare atacant a declarat că opțiunea pentru Bari a fost influențată de dorința de a juca în Serie A, care era atunci cel mai puternic campionat din lume. În același timp, a recunoscut că presiunea și stilul defensiv din Italia l-au pus la grea încercare la început.</p>
<p>„Am semnat cu Bari după Campionatul Mondial, imediat ce am pierdut meciul cu Irlanda la Genova. Am „zburat” dacă nu greșesc la Bari, cred că la Roma, și acolo m-am întâlnit cu unul dintre marii directori sportivi din anii 90. Franco Ionici, pe 2 sau ani</p>
<p>Eram în discuții de mult de un an jumătate. Franco Janich a venit a venit aici, în România am văzut, m-au văzut la un turneu văzut și în Cupa Cupelor, mă dorea foarte mult.</p>
<p>A fost o dragoste, să zic așa, la prima vedere, după care evident am ajutat foarte mult clubul! Faptul că am jucat două meciuri cu naționala, acele bannere pe mine m-au cucerit imediat, dar și acel om. Impactul a fost puternic cu Italia. Îmi era teamă. Trăisem în mediul meu, atâția ani, am descoperit Italia, eram singur, am stat oarecum singur, la Bari.</p>
<p>Familia Matarese, Vicenzo președintele acestui club, proprietarul de fapt. Vincenzo a avut ideea magnifică, fantastică, după părerea mea, de a-mi da, de a fi lângă mine, așa l-am avut tot sezonul un traducător lângă mine, un băiat care știa foarte bine italiană, se numea Gigi, se numește Gigi, că l-am mai întâlnit acum câțiva ani.</p>
<p>Nu știam foarte bine limba italiană, știam, dar nu foarte bine. Ei bine, acest Gigi era ca o umbră, oriunde venea, numai la toaletă nu se ținea după mine! Îmi traducea tot, inclusiv pe gazon la antrenament sau în vestiar, trebuia să înțeleg ce vrea antrenorul și ce îi transmit coechipierii”, a declarat Florin Răducioiu pentru <span>ProSport</span>.</p>
<ul>
<li>Povestea fabuloasă a transferului lui Florin Radu Răducioiu la Bari pentru 3.000.000 de dolari. Giovanni Becali a plătit o avere pentru o procură: „I-am dat 75.000 de dolari la vremea aia lui Piți Varga. El moare cu banii ăia”</li>
</ul>
<p><img alt="" class="aligncenter size-full wp-image-19705132" decoding="async" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2023/07/Florin-Raducioiu-1.webp" srcset="https://www.prosport.ro/wp-content/uploads/2023/07/Florin-Raducioiu-1.webp 1280w, https://www.prosport.ro/wp-content/uploads/2023/07/Florin-Raducioiu-1-768x432.webp 768w" width="1280"/></p>
<p>În sezonul 1990–1991 cifrele lui Florin Răducioiu au fost: 29 de meciuri și 5 goluri în Serie A. A fost coechipier cu fotbaliști de top precum David Platt, Zvonimir Boban (ajuns apoi la AC Milan) și Giuseppe Signori.</p>
<p>Un an mai târziu, a fost transferat mai departe la Hellas Verona, apoi la Brescia, AC Milan și alte echipe mari.</p>
<p>Florin Răducioiu este singurul fotbalist român care a jucat în toate cele 5 mari campionate ale Europei: Italia, Spania, Anglia, Germania și Franța.</p>
<h2><span>40 de meciuri pentru națională, 21 de goluri</span></h2>
<p>A debutat la prima reprezentativă a României într-un meci amical împotriva Israelului, la data de 25 aprilie 1990. A jucat la Mondialul din 1990 în trei dintre cele patru meciuri ale României, dar nu a marcat niciun gol. Abia în decembrie 1990 a înscris pentru prima dată la națională, într-un meci din calificările pentru EURO 1992, împotriva echipei statului San Marino.</p>
<p>În 1993 a intrat în istoria naționalei României, devenind primul fotbalist care marchează patru goluri într-un singur meci. S-a întâmplat la Toftir, în jocul dintre Insulele Feroe și România.</p>
<p>Performanța a fost egalată în 1997 de Gheorghe Popescu. A fost de altfel golgheterul naționalei României în preliminariile pentru Cupa Mondială din 1994, cu nouă reușite. La Mondialul din Statele Unite a mai înscris alte patru goluri, câte două în meciul inaugural contra Columbiei și în cel din sferturi cu Suedia.</p>
<p>La EURO 1996, Răducioiu a înscris unicul gol al României, în meciul cu Spania, acesta fiind ultimul său gol pentru echipa națională.</p>
<ul>
<li>UN AMPLU INTERVIU CU FLORIN RĂDUCIOIU SE POATE VEDEA MAI JOS</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/HLlctky8KBI?start=693&amp;feature=oembed" title="Amintiri cu Florin Răducioiu: „Îi sunt recunoscător lui nea Imi Ienei. Nu m-am așteptat să...”" width="500"></iframe></div>

]]></description>
    </item>
    <item>
      <title>Transferul carierei pentru Dennis Man, blocat! Anunțul venit din Italia: „Nu trebuie să cumpărăm, ci să vindem!”</title>
      <link>https://www.prosport.ro/fotbal-extern/campionate-externe/italia/transferul-carierei-pentru-dennis-man-blocat-anuntul-venit-din-italia-nu-trebuie-sa-cumparam-ci-sa-vindem-20203164</link>
      <description><![CDATA[<img src="https://www.prosport.ro/wp-content/uploads/2025/06/Transferul-carierei-pentru-Dennis-Man-blocat-Anuntul-venit-din-Italia.-„Nu-trebuie-sa-cumparam-ci-sa-vindem-1400x934.jpg"/><br/><p>Transferul lui Dennis Man de la Parma la Lazio a intrat deocamdată impas, după ultimul anunț venit din Italia.</p>
<p>Claudio Lotito, președintele romanilor, dezvăluie că echipa sa este mai degrabă interesată să vândă jucători, deoarece are surplus în lot, decât să cumpere fotbaliști.</p>
<h2><span>Mutare blocată pentru Dennis Man la Lazio</span></h2>
<p>Transferul carierei pentru Dennis Man de la Parma la Lazio este blocat în momentul de față, după ultimul anunț venit din Italia, din partea președintelui romanilor. Claudio Lotito susține că echipa sa este nevoită să cedeze jucători, deoarece are surplus în lot, decât să cumpere fotbaliști, scrie <span>parmalive.com</span>.</p>
<p>„Nu este nevoie să cumpărăm în acest moment. Mai degrabă, problema este opusă, trebuie să vindem pentru că sunt prea mulți jucători în surplus”, a declarat Claudio Lotito într-un interviu acordat publicației italiene Il Messaggero.</p>
<p>Declarațiile lui Lotito „îngheață” mutarea internaționalului român, Lazio având nevoie să-și reducă lotul, eliberând spațiu, atât numeric, cât și economic. Abia atunci s-ar putea <span>redeschide negocierile cu Parma</span>. Totul depinde de capacitatea clubului roman de accelera pe piața de mercato în această perioadă.</p>
<p><img alt="" class="size-large wp-image-20203184" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7942692-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/06/7942692-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/06/7942692-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/7942692-Hepta_Mediafax_Foto-DPA_Hepta-1536x1024.jpg 1536w" width="1400"/></p>
<h2><span>Nici Maurizio Sarri nu mai este interesat de internaționalul român</span></h2>
<p>Inițial, Maurizio Sarri, vechiul și noul antrenorul la lui Lazio, a fost cel carer a insistat pentru aducerea lui Man, însă potrivit <span>Citta Celeste</span>, oficialii laziali au decis să nu facă o prioritate din transferul unui atacant de bandă dreapta, poziția pe care joacă Man. Iar decizia lui Sarri ar avea considerente tactice.</p>
<p>Românul ar fi putut fi înlocuitorul lui Tchaouna, ca și vândut la Burnley. Totuși, Sarri a decis că poate improviza flancul drept al atacului cu jucători pe care îi are acum în lot.</p>
<p>Astfel, Lazio ar putea investi cele 15-20 de milioane cerute de Parma pentru a acoperi alte poziții din teren, în timp ce Man pare că va trebui să-și găsească o altă destinație. Transferul nu e căzut definitiv, însă în momentul de față șanse mai mici de reușită.</p>
<p> </p>

]]></description>
    </item>
    <item>
      <title>Chinezii l-au îmbrăcat în aur pe Alex Mitriță, iar olteanul i-a „zguduit” din primul meci: dublă şi pasă de gol!</title>
      <link>https://www.prosport.ro/fotbal-extern/stranieri/chinezii-l-au-imbracat-in-aur-pe-alex-mitrita-iar-olteanul-i-a-zguduit-din-primul-meci-dubla-si-pasa-de-gol-20202665</link>
      <description><![CDATA[<img src="https://www.prosport.ro/wp-content/uploads/2025/06/Chinezii-l-au-imbracat-in-aur-pe-Alex-Mitrita-iar-olteanul-i-a-zguduit-din-primul-meci-dubla-si-pasa-de-gol-scaled-e1750856596537-1400x861.jpg"/><br/><p>Alexandru Mitriță, transferat de chinezi pentru o sumă uriașă, i-a „zguduit” chiar din primul meci. Aflat la debut, olteanul a intrat la pauză, apoi a reușit să ofere o pasă de gol și să puncteze pe tabelă de două ori.</p>
<p>Transferul lui Mitriță în China a luat pe toată <span>lumea din fotbalul autohton prin surprindere</span>. Chiar Mirel Rădoi se declara sceptic că extrema stângă ar mai putea rămâne la Craiova, după prestațiile bune din sezonul trecut. Fotbalistul a fost desemnat și cel mai bun jucător al Superligii de către LPF.</p>
<h2><span>Alexandru Mitriță, dublă și pasă de gol la debut în China</span></h2>
<p>Transferat de Zhejiang FC pentru <span>suma de 2.000.000 de euro</span>, fotbalistul a livrat imediat. În prima partida, disputată astăzi, Mitriță a fost lăsat pe banca de rezerve în prima repriză de tehnicianul echipei sale.</p>
<p>Intrat după pauză, fotbalistul a reușit să ofere la doar un minut distanță o pasă de gol, pentru colegul Yudong Wang. Golul a însemnat și deschiderea scorului în partida cu Qingdao Hainiu.</p>
<p>În minutul 69, Mitriță a ieșit la rampă din nou și a reușit să înscrie primul gol în China, dublând avantajul oaspeților. Partida conta pentru etapa 15 a Chinese Super League, unde Zhejiang se află pe locul 7, cu 20 de puncte. Fotbalistul a închis tabela în minutul 90+5, consemnând prima dublă pentru chinezi.</p>
<p>„Abia așteptăm debutul lui Mitriță!”, au scris chinezii pe rețelele de socializare, atunci când l-au prezentat pe fotbalist. Mitriță se află la a treia experiență în Asia, după ce a mai jucat pentru Al Ahli SC și Al Raed, ambele din Arabia Saudită.</p>
<p>De-a lungul carierei sale, fotbalistul a trecut pe la Universitatea Craiova, Școala de Fotbal Gică Popescu, CS Turnu-Severin, FCSB, Viitorul Constanța, Pescara, New York City FC și PAOK Salonic.</p>
<h2><span>Cifrele carierei lui Alexandru Mitriță</span></h2>
<p>Cotat la 4.000.000 de euro de portalul de specialitate Transfermarkt, fotbalistul a strâns la nivel de profesioniști 391 de meciuri, în care a punctat de 109 ori și a oferit 68 de pase decisive.</p>
<p>Sub „tricolor”, Mitriță a bifat 23 de selecții, în care a marcat de 4 ori. Fotbalistul a fost debutat de Cosmin Contra în anul 2018, pe vremea când avea doar 23 de ani. El a mai bifat prezente și în naționalele under ale României, printre care U17, U18, U19 și U21.</p>
<p>Deși Universitatea Craiova are ca obiectiv intrarea în cupele europene și câștigarea titlului, Mirel Rădoi nu l-a mai putut ține pe Mitriță în lot, după valul de oferte venite pe numele său. Fotbalistul a fost la mare căutare, după ce a reușit un sezon excelent cu oltenii, fiind o vedetă certă a echipei.</p>

]]></description>
    </item>
    <item>
      <title>Dinamo a negociat pentru Umit Akdag: „Am vorbit cu tatăl lui”</title>
      <link>https://www.prosport.ro/fotbal-extern/stranieri/dinamo-a-negociat-pentru-umit-akdag-am-vorbit-cu-tatal-lui-20202524</link>
      <description><![CDATA[<img src="https://www.prosport.ro/wp-content/uploads/2025/06/Dinamo-a-negociat-pentru-Umit-Akdag-Am-vorbit-cu-tatal-lui-e1750838840220-1400x812.jpg"/><br/><p>Dinamo București a negociat unul dintre transferurile șoc ale fotbalului românesc. „Câinii” au pus ochii pe noua perlă a naționalei României, jucătorul cu dublă cetățenie, româno-turcă, Umit Akdag.</p>
<p>Convocat de Daniel Pancu la acțiunea echipei U21 la turneul final din Slovacia, Umit Akdag a atras atenția pentru prestațiile bune, iar mulți se tem că l-am putea pierde. Andrei Nicolescu spune că dinamoviștii s-au interesat de fundaș, dar au fost refuzați.</p>
<h2><span>De ce a refuzat-o Umit Akdag pe Dinamo</span></h2>
<p>Administratorul special al clubului din „Ștefan cel Mare”, Andrei Nicolescu, a confirmat ceea ce <span>Prosport </span>scria în urmă cu aproape două săptămâni, că <span>Umit Akdag ar fi fost dorit de Dinamo București</span> în urmă cu mai bine de un an. Fundașul l-a refuzat pe Zeljko Kopic, deoarece echipa se bătea la retrogradare atunci.</p>
<p>„De Umit Akdag am fost interesați în mai 2024, când nimeni din România nu știa de el. M-am întâlnit de două ori cu tatăl lui, la București, dar totuși nu l-am convins să vină la Dinamo pentru că atunci Dinamo a avut un moment prost, un final de sezon prost.</p>
<p>Asta este, dar noi suntem atenți la toți jucătorii cu potențial români, sau jumătate români, de peste tot și încercăm să îi descoperim înaintea restului”, a explicat Niculescu, pentru <span>48TV</span>.</p>
<p>Umit Akdag evoluează pentru Alanyaspor, din anul 2022. Turcii l-au împrumutat în trecut la Goztepe sau Toulouse. „Puștiul” a fost format de Steaua București, Chelsea Londra și Alanyaspor. În vârstă de 21 de ani, fundașul măsoară 1,92 metri.</p>
<h2><span>Umit Akdag ar putea juca pentru Turcia</span></h2>
<p>Despre fotbalist s-a spus că <span>ar putea fi chemat de echipa națională a Turciei</span> la următoarele campanii. În cazul în care acest lucru s-ar întâmpla, iar Akdag ar evolua cel puțin un minut pentru turci, l-am pierde definitiv.</p>
<p>„Dacă va mai juca pentru România? Depinde numai de el. Am discutat cu Umit și mi-a spus că mai are nevoie de o perioadă de gândire, după care va lua o decizie. Încă se gândește. Nu exclude să joace pentru România, dar nici nu spune că vine acum la convocare”, a spus Marius Niculae, managerul „tricolorilor” U21.</p>
<p>Fotbalistul este cotat la 600.000 de euro de portalul de specialitate Transfermarkt. În acest sezon, Umit Akdag a strâns 9 meciuri pentru Toulouse, în Ligue 1, și 3 meciuri în Cupa Franței.</p>
<p>„Din ce știu eu, trage mai mult spre Turcia. Dar născându-se la București, cred că sunt șanse. Cred că mai au casă părinții lui la București. Vedem”, a declarat Daniel Pancu, selecționerul echipei naționale U21, privind potențiala convocare a lui Akdag la naționala de seniori.</p>

]]></description>
    </item>
  </channel>
</rss>
