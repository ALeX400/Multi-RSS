<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nimeni, niciodată nu a dezvăluit trăirile lui Mircea Lucescu așa. Răzvan Lucescu a dat cărțile pe față: ce au discutat la telefon, după meciurile României</title>
      <link>https://www.prosport.ro/fotbal-intern/nationala/nimeni-niciodata-nu-a-dezvaluit-trairile-lui-mircea-lucescu-asa-razvan-lucescu-a-dat-cartile-pe-fata-ce-au-discutat-la-telefon-dupa-meciurile-romaniei-20197309</link>
      <description><![CDATA[<img src="https://www.prosport.ro/wp-content/uploads/2025/06/Nimeni-niciodata-nu-a-dezvaluit-trairile-lui-Mircea-Lucescu-asa.-Razvan-Lucescu-a-dat-cartile-pe-fata-ce-au-discutat-la-telefon-dupa-meciurile-Romaniei-scaled-e1750149934993-1400x955.jpg"/><br/><p>Răzvan Lucescu a oferit un interviu emoționant, unde a discutat despre cum a trăit Mircea Lucescu, selecționerul echipei naționale a României, ultimele meciuri ale „tricolorilor”. Cei doi au discutat la telefon, imediat după dubla cu Austria și Cipru.</p>
<p>Obiectivul galonatului tehnician este de a duce România la Cupa Mondială 2026, dar situația pare tot mai gri în grupa de calificare, astfel că ne-ar mai putea rămâne o singură șansă, <span>barajul de UEFA Nations League</span>.</p>
<h2><span>Răzvan Lucescu, interviu sincer despre cum se simte ca selecționer Mircea Lucescu</span></h2>
<p>Antrenorul celor de la PAOK a discutat despre cum <span>tatăl său se implică puternic</span> în munca de selecționer. Mircea Lucescu a fost alesul lui Răzvan Burleanu pentru a conduce destinele echipei spre SUA, Mexic și Canada, unde va avea loc Cupa Mondială, anul viitor.</p>
<p>„Am stat şi am analizat fiecare jucător, fiecare gest, ratare, gest individualist, când am luat-o razna şi mai tare, îmi venea să dau în televizor. Trăiesc intens şi vin cu experienţa acumulată şi-mi dau seama ce înseamnă un rezultat negativ, reacţiile. La final rămâne doar rezultatul şi ăla e comentat.</p>
<p>M-am uitat la el şi am zis: Parcă are 65 de ani…Ştiu că se simte bine, este fericit. Am vorbit pentru prima dată după meciul cu Cipru, iar miercuri era în Slovacia, la meciul de tineret, înaintea meciului. Tu ştii cu cât entuziasm mi-a vorbit despre meci, jucători, faze, situaţii?</p>
<p>Eu eram pornit pe unu, doi, trei, cinci (n.r. – fotbalişti) şi foarte pătruns a fost de discuţie. I-a apărat, i-a judecat şi obiectiv… am rămas surprins. I-am zis că ar fi contat golurile în plus, dar că au tratat cu egoism, iar el mi-a zis că au tratat cu individualism. Asta pentru a-i apăra pe jucători. A fost de acord că trebuia să se marcheze mai mult, dar e în plină acţiune, se simte bine. Ce contează ce simt eu? E viaţa omului.</p>
<p>Mi-a povestit, că se mai descarcă după antrenamente când mai vorbim. Crede mult în aceşti băieţi şi crede că ăsta e drumul pentru a reconstrui ceva de forţă, durabil”, a spus Lucescu jr, conform <span>Orange Sport</span>.</p>
<h2><span>Criticile nu-l mai ating pe Mircea Lucescu</span></h2>
<p>După debutul slab al campaniei de calificare, mai multe voci din fotbalul românesc l-au criticat pe Lucescu pentru jocul prestat de națională.</p>
<p>Răzvan Lucescu spune că aceste lucruri nu-l mai afectează pe experimentatul lui tată. „Un antrenor care a trecut prin atâtea, un învingător, cu o experienţă uriaşă, cu înţelegerea momentelor, a fenomenelor, crezi că se poate lăsa afectat sau influențat? Simte şi se duce până la final. Doar calificarea contează, prin grupe, prin baraj… vom vedea”, a mai spus Răzvan Lucescu, conform sursei citate.</p>

]]></description>
    </item>
    <item>
      <title>Dennis Man a semnat! Contractul pentru care l-a „trădat” pe Giovanni Becali</title>
      <link>https://www.prosport.ro/fotbal-extern/dennis-man-a-semnat-contractul-pentru-care-l-a-tradat-pe-giovanni-becali-20197419</link>
      <description><![CDATA[<img src="https://www.prosport.ro/wp-content/uploads/2025/06/Dennis-Man-a-semnat-Contractul-pentru-care-l-a-„tradat„-pe-Giovanni-Becali.webp"/><br/><p>Dennis Man (26 de ani) a semnat în mod oficial cu o nouă firmă de impresariat, iar anunțul a fost făcut în cursul zilei de marți, 17 iunie 2025.</p>
<p>Contractul pentru care fotbalistul l-a „trădat” pe Giovanni Becali (73) a fost înaintat de agenția GR Sports, a cărei fondator este italianul Giuseppe „Beppe” Riso.</p>
<h2><span>E oficial: Dennis Man are un nou impresar, după separarea de Giovanni Becali!</span></h2>
<p><span>Dennis Man și Giovanni Becali au avut o colaborare de succes</span>, care l-a ajutat pe fotbalistul echipei naționale să prindă transferul la Parma, în ianuarie 2021, pentru impresionanta sumă de 12.600.000 de euro.</p>
<p>Mai mult decât atât, la renegocierea contractului din iulie 2024, Giovanni Becali s-a implicat enorm pentru ca Dennis Man să obțină un salariu impresionant, de aproximativ 2.000.000 de euro anual.</p>
<p>Cu toate acestea, părțile au ajuns la capătul contractului de impresariat și au decis să o ia pe drumuri separate.</p>
<p>După ce inițial s-a vehiculat că va semna cu rivalul lui Giovanni Becali, Pietro Chiodi, în iunie 2025 <span>s-a aflat că Dennis Man a bătut palma, de fapt, cu un alt agent italian, anume Giuseppe Riso, zis Beppe</span>.</p>
<p>Iar după alte câteva săptămâni de suspans, totul a devenit oficial. Dennis Man a semnat cu firma de impresariat GR Sports, a cărei fondator este impresarul din urmă menționat.</p>
<blockquote><p>Bine ai venit la bord, Dennis Man! De acum încolo, avansăm împreună, Dennis”, se arată pe pagina oficială de Instagram a firmei de impresariat GR Sports.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DK_1jYvM-o5/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by GR Sports (@gr.sports)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Jurnaliștii italieni au reacționat și ei: „Acum e oficial”</span></h2>
<p>Primii care au reacționat după comunicatul GR Sports au fost jurnaliștii de la <span>Parma Live</span>, care așteaptă cu nerăbdare ca Dennis Man să revină la forma care l-a consacrat. Italienii par să se bucure de schimbarea apărută în viața fotbalistului și speră ca aceasta să îi influențeze cariera în bine.</p>
<blockquote><p>Acum e oficial: Dennis Man schimbă agentul și trece sub comanda lui Beppe Riso”, au titrat cei de la Parma Live.</p></blockquote>
<p>În continuare, cei de la Parma Live punctează:</p>
<blockquote><p>Acum că s-a terminat și campionatul, extrema din România își poate decide cu calm viitorul și mai presus de toate va fi îndrumat de Beppe Riso, unul dintre cei mai influenți agenți din lumea fotbalului, avându-i sub contract, printre alții, pe Tonali, Buongiorni, Frattesi, Rovelta și Luca”, completează jurnaliștii italieni.</p></blockquote>
<p>Potrivit site-ului de specialitate Transfermarkt, cota de piață a lui Dennis Man a scăzut, după actualizarea din 17 iunie 2025, la 10.000.000 de euro.</p>

]]></description>
    </item>
    <item>
      <title>10.000.000 de euro pentru Dennis Man. E o lovitură pe care mulți o anticipau</title>
      <link>https://www.prosport.ro/fotbal-extern/10-000-000-de-euro-pentru-dennis-man-e-o-lovitura-pe-care-multi-o-anticipau-20197483</link>
      <description><![CDATA[<img src="https://www.prosport.ro/wp-content/uploads/2025/06/10.000.000-de-euro-pentru-Dennis-Man.-E-o-lovitura-pe-care-multi-o-anticipau.jpg"/><br/><p>Dennis Man (26 de ani), fotbalist care la un moment dat a fost cel mai bine cotat internațional român, a ajuns să fie evaluat la 10.000.000 de euro.</p>
<p>Însă, e o lovitură pe care mulți o anticipau, având în vedere că Man a traversat o jumătate de sezon 2024-2025 modestă și nu a mai înscris pentru echipa de club din decembrie.</p>
<h2><span>Un nou declin pentru Man, fix în ziua în care a semnat cu noul impresar. Cota i-a scăzut la 10.000.000 de euro</span></h2>
<p>Marți, 17 iunie 2025, <span>Dennis Man a semnat un nou contract de impresariat</span>, cu agenția GR Sports, a cărei fondator este italianul Giuseppe Riso.</p>
<p>Fotbalistul echipei naționale se alătură unui portofoliu din care mai fac parte și alți jucători importanți, precum Sandro Tonali și Davide Frattesi, titulari ai primei reprezentative din Italia.</p>
<p>Însă, tot luni, 17 iunie, site-ul de specialitate Transfermarkt a venit cu o actualizare în ceea ce îl privește pe Dennis Man. Precis, cota românului a fost micșorată din nou, cu nu mai puțin de 2.500.000 de euro.</p>
<p>Prestațiile șterse ale lui Man din 2025 nu au fost trecute cu vederea de specialiști, iar dacă în decembrie 2024 era evaluat la 17.000.000 de euro și se spunea despre el că ar putea fi protagonistul unui transfer la Fiorentina, ulterior lucrurile au luat o turnură negativă.</p>
<p>Man nu a mai marcat din decembrie pentru Parma, iar inițial, în martie 2025, cota i-a fost scăzută dramatic la 12.500.000 de euro.</p>
<p>Acum, după ultimul update, Dennis Man a ajuns să fie evaluat la doar 10.000.000 de euro.</p>
<h2><span>A fost surclasat în topul internaționalilor români</span></h2>
<p>Cea mai proaspătă scădere a cotei de piață a venit la pachet și cu o altă veste tristă pentru Dennis Man. Dacă înainte de 17 iunie era al doilea cel mai bine evaluat fotbalist român, după Radu Drăgușin (23 de ani), a cărui cotă de piață este de 25.000.000 de euro, acum a căzut pe locul 3.</p>
<p>Cel care i-a luat poziția lui Man este Andrei Rațiu (26), pe care sursa citată îl evaluează la 12.000.000 de euro.</p>
<p>Mai jos TOP 10 fotbaliști români în funcție de cotele de pe Transfermarkt:</p>
<ol>
<li>Radu Drăgușin – 25.000.000 de euro</li>
<li>Andrei Rațiu – 12.000.000 de euro</li>
<li>Dennis Man – 10.000.000 de euro</li>
<li>Darius Olaru – 7.500.000 de euro</li>
<li>Florinel Coman – 5.000.000 de euro</li>
<li>Daniel Bîrligea – 5.000.000 de euro</li>
<li>Louis Munteanu – 5.000.000 de euro</li>
<li>Ștefan Târnovanu – 5.000.000 de euro</li>
<li>Adrian Șut – 4.500.000 de euro</li>
<li>Alexandru Mitriță – 4.000.000 de euro</li>
</ol>
<p>Totuși, <span>Dennis Man și-ar putea salva cariera în perioada imediat următoare, iar Sky Italia a anunțat că noul impresar l-ar putea duce la Lazio Roma</span>, echipa care a încheiat sezonul 2024-2025 din Serie A pe locul 7.</p>

]]></description>
    </item>
    <item>
      <title>Gică Popescu a lucrat câțiva ani cu Denis Alibec și acum a tras linie: „E ca șampania, îi sare dopul repede”</title>
      <link>https://www.prosport.ro/fotbal-intern/superliga/gica-popescu-a-lucrat-cativa-ani-cu-denis-alibec-si-acum-a-tras-linie-e-ca-sampania-ii-sare-dopul-repede-20197318</link>
      <description><![CDATA[<img src="https://www.prosport.ro/wp-content/uploads/2025/06/Gica-Popescu-a-lucrat-cativa-ani-cu-Denis-Alibec-si-acum-a-tras-linie-„E-ca-sampania-ii-sare-dopul-repede.jpg"/><br/><p>Gică Popescu (57 de ani) a lucrat cu Denis Alibec (34) din postura de președinte al clubului de fotbal Farul Constanța și a încercat să îi facă o scurtă caracterizare capriciosului vârf de atac.</p>
<p>Per total, oficialul constănțenilor a avut de spus doar cuvinte frumoase la adresa fotbalistului. Totuși, i-a găsit și un defect.</p>
<h2><span>Gică Popescu, despre defectul lui Denis Alibec</span></h2>
<p>În ultimele zile ale lunii mai, <span>Denis Alibec a plecat de la protectorul Gică Hagi și a semnat cu FCSB</span>, grupare la care până nu demult spunea că nu își mai dorește să evolueze.</p>
<p>Motivul? Alibec a mai bifat o experiență la gruparea roș-albastră, iar atunci nu a încheiat în cei mai buni termeni colaborarea. În plus, Alibec s-a gândit la factorul de risc numit Gigi Becali, care de multe ori spune tot ce are pe suflet după meciuri și nu ezită să îi critice aspru pe jucători, în direct, la TV. Însă, de data aceasta, se pare că Alibec și Becali au ajuns la o înțelegere, astfel încât fiecare să spună ce îl macină în privat. Rămâne de văzut dacă așa se va întâmpla.</p>
<p><span>Gică Popescu a comentat deja transferul lui Alibec de la Farul Constanța la FCSB</span>, dar s-a axat în principal pe aspectul economic al mutării.</p>
<p>Mai nou, pus în postura de a oferi încă o reacție, Gică Popescu a încercat să îi facă o scurtă caracterizare atacantului. Iar președintele Farului Constanța nu s-a ferit să evidențieze și defectul lui Alibec:</p>
<blockquote><p>Are toate ingredientele să facă performanță, trebuie doar să fie puțin mai așezat. El e un tip așa, ca șampania, îi sare dopul imediat, după care însă se ponderează. Dar e o persoană incredibilă, un suflet uriaș, un om de vestiar extraordinar, care nu și-a spus încă ultimul cuvânt în fotbalul românesc”, a declarat Gică Popescu, potrivit <span>Gsp.ro</span>.</p></blockquote>
<h2><span>Va fi sau nu Denis Alibec titular la FCSB?</span></h2>
<p>În continuare, Gică Popescu a răspuns și la întrebarea pe care și-o pun toți fanii FCSB: va fi Denis Alibec titular în detrimentul lui Daniel Bîrligea?</p>
<blockquote><p>Cred că Alibec va fi titularul postului de atacant. Denis mi se pare mai număr 9, să zic așa! Sigur, asta e o opinie personală. Probabil că, după tot ce a făcut în sezonul trecut, Bîrligea va porni în primul «11». Dar Denis are calitate, vede poarta cum la puțini există această calitate, viteză bună și știe ce să facă cu mingea când o are”, a completat Gică Popescu.</p></blockquote>
<p>Denis Alibec a marcat 10 goluri și a oferit 11 pase decisive în sezonul 2024-2025. De partea cealaltă, Daniel Bîrligea a contribuit cu 21 de goluri și 5 pase decisive.</p>

]]></description>
    </item>
    <item>
      <title>Joia speranțelor unei generații: România U19 a pierdut 1-3 cu Spania dar dispută decisivul pentru semifinale la EURO cu Danemarca peste două zile! Care e singurul scenariu ce aduce calificarea</title>
      <link>https://www.prosport.ro/euro-u19-2025/joia-sperantelor-unei-generatii-romania-u19-a-pierdut-1-3-cu-spania-dar-disputa-decisivul-pentru-semifinale-la-euro-cu-danemarca-peste-doua-zile-care-e-singurul-scenariu-ce-aduce-calificarea-20197057</link>
      <description><![CDATA[<img src="https://www.prosport.ro/wp-content/uploads/2025/06/Joia-sperantelor-unei-generatii-Romania-U19-a-pierdut-1-3-cu-Spania-dar-disputa-decisivul-pentru-semifinale-la-EURO-cu-Danemarca-peste-doua-zile-Care-e-singurul-scenariu-ce-aduce-calificarea-1400x933.jpg"/><br/><p>După 2-1 cu Muntenegru, o victorie reconfortantă, de talent și travaliu, în care a fost condusă din minutul 13 și a înscris golul izbăvirii în primul minut de prelungiri, România U19 a trecut la al doilea adversar din grupa EURO: Spania năzuințelor aparent imposibile, cu stilul și valoarea ei sufocante. La turneul final găzduit de țara noastră, pe arena „Anghel Iordănescu” din Voluntari, tricolorii și-ar fi prelungit oricum, indiferent de deznodământ, șansele de calificare în semifinalele competiției, câtă vreme se joacă în două grupe iar primele două clasate din fiecare ajung în penultimul act.</p>
<p>Selecționerul Ion Marin <span>a păstrat „pe foaie” acest 4-1-3-2 cumva neobișnuit</span> pentru tradiția fotbalului nostru, eficient contra muntenegrenilor. Azi, totuși, varianta 4-3-1-2 mai mult. Dar a schimbat masiv în configurația echipei de start, nu mai puțin de cinci noutăți! Întâi, au ieșit fundașii laterali Cercel (FCSB) și <span>Marița (Furth)</span>, înlocuiți de Bărăitaru, apărător venit după sezon de Liga 2 în play-out, și Călugăr, după sezon de Liga 3, la Unirea Alba Iulia, unde a fost împrumutat de U Cluj!</p>
<p>Apoi, în spatele atacanților, lateralii Târbă (Celta Vigo) și <span>Păcuraru</span> (Steaua, împrumut de la Farul) au lăsat locul pentru Chinteș (Unirea Ungheni, împrumut de la U Cluj) și Luca Băsceanu, intrat pe parcurs cu Muntenegru pentru a lumina drumul victoriei. O altă „perlă” a lui Gică Hagi, achiziționată în această vară de Universitatea Craiova. Iar dacă ne referim la olteni, David Barbu, marcatorul decisivului în primul meci din grupă, și-a câștigat postul de titular se pare în fața lui Vermeșan (Verona). Practic, Universitatea a avut trei titulari, dacă îl adăugăm pe David Matei, proaspăt semnat de la Steaua!</p>
<p>Cum s-a descurcat naționala noastră de juniori în fața Spaniei și ce șanse de calificare păstrează înaintea ultimului meci din grupă, cel cu Danemarca, programat joi pe stadionul „Arcul de Triumf” din București?</p>
<h2><span>Tricolorii U19, iarăși conduși din start, iarăși pe traseu curajos de revenire</span></h2>
<p>Nici n-am avut timp să ne instalăm realmente în meci și spaniolii au deschis scorul! S-a întâmplat încă din minutul 3: Cordero a pus un lat spre poarta goală, portarul nostru Rafael Munteanu ieșind inexplicabil spre o desfășurare a acțiunii care a lăsat perplex tot dispozitivul tricolor. Previzibil, cu atât mai mult pe fondul deschiderii rapide de scor, ibericii și-au pus la lucru mașinăria de pase care le-a conferit agasanta posesie superioară. Cu care au rămas toată prima repriza la controlul duelului.</p>
<p>Abia spre minutul 18, primul licăr românesc. Băsceanu a primit în marginea careului advers, a avansat dar serviciul lui n-a rupt dominarea spaniolă. N-am avut nici noroc, atunci când balonul sărit din devierea spre proprie poartă a lui Jon Martin, stoper de 8 milioane de euro al lui Real Sociedad!, s-a ciocnit de bară. Și nici ajutor din partea arbitrilor, când David Barbu a fost la capătul alunecării aceluiași Martin (35). La EURO U19 nu se folosește VAR. Controversatul instrument pe care nici nu știi când să-l înjuri și când să-l cauți…</p>
<p>Am încheiat repriza fără șut pe poartă, dar cu 4-3 la cele expediate spre poartă. Asta pentru că spaniolii s-au complăcut în avantaj și posesie sterilă, noi am tot căutat, deși firav, cu precădere din faze fixe, egalarea. Loviturile libere, fie devenite lovitură de cap a lui Marincău, fie trimisă peste poartă de Băsceanu, ne-au fixat măcar pe făgașul voinței.</p>
<figure aria-labelledby="figcaption_attachment_20197119" class="wp-caption aligncenter" id="attachment_20197119"><img alt="" class="size-full wp-image-20197119" decoding="async" fetchpriority="high" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/fza-scaled.jpg" srcset="https://www.prosport.ro/wp-content/uploads/2025/06/fza-scaled.jpg 2560w, https://www.prosport.ro/wp-content/uploads/2025/06/fza-1400x933.jpg 1400w, https://www.prosport.ro/wp-content/uploads/2025/06/fza-768x512.jpg 768w, https://www.prosport.ro/wp-content/uploads/2025/06/fza-1536x1024.jpg 1536w, https://www.prosport.ro/wp-content/uploads/2025/06/fza-2048x1365.jpg 2048w" width="2560"/><figcaption class="wp-caption-text" id="figcaption_attachment_20197119">© FOTO: Gheorghe Fluster/SPORT PICTURES</figcaption></figure>
<h2><span>România, meci-destin cu Jon Martin</span></h2>
<p>Chinteș s-a „rupt” înainte de pauză și a fost înlocuit de Cercel. La vestiare au rămas Băsceanu și David Matei, înlocuiți de Guțea și Păcurar. Mai important poate decât atât, spiritul de luptă permanentă, mentalitatea de învingători, a rămas indiferent de ghinion și de scor, așa cum a fost și cu Muntenegru! România a presat din start, forțând destinul să se întoarcă spre ea: șutul lui Szimionaș, de la mare distanță, a fost deviat de omniprezentul Jon Martin și s-a făcut 1-1 din minutul 49!</p>
<p>Și nu ne-am oprit! Guțea de la Voluntari a intrat curajos printre fundașii Spaniei, șut plasat însă portarul Valenciei a respins în corner. De unde a plecat faza la capătul căreia David Barbu a înscris! S-ar ridicat însă fanion pentru ofsaid… Pe contră, același Guțea trage orbește în goalkeeper. Suntem mai mult decât vii, controlăm neverosimil partida, cu presiune concretă pe campioana europeană en-titre!</p>
<p>Pe tot ce construiseră tricolorii, a venit un corner la care Jon Martin a readus Spania în avantaj. Scenariu de Sisif pentru puștii lui Ion Marin! Până la dezmeticire, 1-3! Monserrate, fotbalistul lui Atletico Madrid, șutează din careu, respinge Munteanu, sare balonul prin spatele său… Iar până la final, aproape că nu mai contează.</p>
<p>România U21 a pierdut la EURO din Slovacia după 85 de minute în care a condus Spania. La Voluntari, un tipar similar. Prin organizare defensivă, disciplină și sacrificiu, am fost la nivelul adversarului titrat, cu blazon, cu stil. Rămâne întrebarea: n-avem capacitatea de a gestiona până la final tot ce agonisim cu trudă, împotriva predicțiilor, și astfel clacăm frustrant? Sau, pur și simplu, la ambele categorii de vârstă, sau oriunde și oricum, Spania își dozează superioritatea cu un cinism exemplar și „trage de ea” fix cât are nevoie, dar mai ales când are nevoie, ca să ne bată de fiecare dată?</p>
<figure aria-labelledby="figcaption_attachment_20197117" class="wp-caption aligncenter" id="attachment_20197117"><img alt="" class="size-full wp-image-20197117" decoding="async" height="1473" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-scaled.jpg" srcset="https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-scaled.jpg 2560w, https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-1400x806.jpg 1400w, https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-768x442.jpg 768w, https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-1536x884.jpg 1536w, https://www.prosport.ro/wp-content/uploads/2025/06/Romania-U19-Spania-U19-1-3-Live-Video-Online-in-al-doilea-meci-de-la-EURO-U19.-Ibericii-inscriu-doua-goluri-in-cinci-minute-2048x1179.jpg 2048w" width="2560"/><figcaption class="wp-caption-text" id="figcaption_attachment_20197117">Foto: Sport Pictures</figcaption></figure>
<h2><span>Doar victoria ne califică joi în semifinalele EURO U19!</span></h2>
<p>La acest moment, înaintea ultimei runde de meciuri din grupa noastră la EURO U19, clasamentul se prezintă astfel:</p>
<ol>
<li>Spania – 6p (+3)</li>
<li>Danemarca – 3p (+4)</li>
<li>România – 3p (-1)</li>
<li>Muntenegru – 0p (-6)</li>
</ol>
<p>Mai sunt de jucat, joi, cu începere de la aceeași oră, 20:00, două meciuri: Muntenegru – Spania („Ilie Oană Ploiești) și România – Danemarca („Arcul de Triumf” București).</p>
<p>Singurul scenariu prin care România U19 se poate califica în semifinalele competiției presupune victoria împotriva danezilor, în joia visurilor unei generații! Asta pentru că, în caz de egalitate, regulamentul competiției nu ne-ar avantaja.</p>
<p>România și Danemarca, în cazul unei remize în meciul direct, ar încheia la egalitate de puncte. Primul criteriu de departajare în caz de egalitate la puncte, rezultatul confruntării directe, pică așadar. Se ajunge la golaverajul general în grupă. Acolo unde suntem departe, câtă vreme noi am învins Muntenegru la un singur gol diferență, în vreme ce danezii au administrat un categoric 5-0!</p>

]]></description>
    </item>
  </channel>
</rss>
