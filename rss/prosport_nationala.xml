<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nu crede în transferul lui Ianis Hagi într-un campionat puternic. „Hai să lămurim și chestia asta”</title>
      <link>https://www.prosport.ro/fotbal-extern/verdict-dur-despre-viitorul-lui-ianis-hagi-spania-franta-italia-si-germania-sunt-foarte-grele-pentru-el-20200438</link>
      <description><![CDATA[<img src="https://www.prosport.ro/wp-content/uploads/2025/06/Nu-crede-in-transferul-lui-Ianis-Hagi-intr-un-campionat-puternic.-„Hai-sa-lamurim-si-chestia-asta-1400x836.jpg"/><br/><p>Antrenorul Ionuț Chirilă a vorbit despre situația lui Ianis Hagi, rămas liber de contract după despărțirea de Rangers din această vară.</p>
<p>Fostul tehnician de la Academica Clinceni este de părere că internaționalul român nu face față campionatelor de top din Europa din cauza faptului că nu are viteză.</p>
<h2><span>Ionuț Chirilă, verdict dezarmant despre Ianis Hagi</span></h2>
<p>Ianis Hagi a rămas liber de contract după despărțirea de Rangers din această vară, iar Ionuț Chirilă și-a dat cu părerea despre viitorul fotbalistic al băiatului „Regelui”.</p>
<p>Ex-antrenor de la Academica Clinceni este convins că <span>mijlocașul naționalei României nu are ce căuta în TOP 5 campionate din Europa</span>, și asta deoarece nu are viteză necesară să facă față nivelului existent în aceste ligi.</p>
<p>Chirilă spune totuși că Ianis este un juctător „tehnic, mobil, foarte rafinat și inteligent”, însă are nevoie de un antrenor să îi compenseze lipsa de viteză cu respectivele calități pe care le deține.</p>
<p>„Hai să lămurim și chestia asta cu Ianis. Spania, Franța, Italia și Germania sunt foarte grele pentru el. Există o calitate cu care te naști și pe care nu o poți îmbunătăți decât foarte puțin, explozia.</p>
<p>Tatăl lui a jucat la Real Madrid și Barcelona pentru că era ca o motocicletă. El nu are chestia asta. În schimb, îți spun ce trebuie să se facă pentru ca el să joace. El este un jucător tehnic, mobil, foarte rafinat, inteligent.</p>
<p>Are nevoie de un antrenor care să îl regimenteze în trasee și automatisme de joc atât de precise cu jucătorii din jurul lui încât lipsa asta de viteză să fie compensată de o știință a jocului. El are o problemă. E un jucător foarte talentat, dar uită-te la ce viteză de joc s-a ajuns în Italia”, a declarat Chirilă, conform <span>digisport.ro</span>.</p>
<p><img alt="" class="size-large wp-image-20178309" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1400x933.jpg" srcset="https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1400x933.jpg 1400w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-768x512.jpg 768w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1536x1024.jpg 1536w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-2048x1365.jpg 2048w" width="1400"/></p>
<h2><span>Băiatul „Regelui” se vede sus de tot. „Să joc la cel mai înalt nivel”</span></h2>
<p>Dorit de Edi Iordănescu la Leia Varșovia, Ianis Hagi e pregătit de un nou episod al carierei. Mijlocașul român are mare încredere în potențialul său și <span>se vede transferat într-un campionatul puternic</span> de pe „Bătrânul Continent”.</p>
<p>„Mă văd într-o postură bună, undeva unde să progresez. Sunt conștient de ce pot face și că încă nu mi-am atins potențialul maxim. Vreau să ajung undeva unde pot să-mi continui progresul.</p>
<p>Cum am spus-o, sunt jucător liber de contract. E normal să primim telefoane, dar puteți să-i întrebați mai bine pe impresari. Sunt relaxat, știu ce vreau de la viață și aștept. Îmi doresc să joc la cel mai înalt nivel și să progresez”, a spus Ianis Hagi.</p>

]]></description>
    </item>
    <item>
      <title>Vestea care schimbă totul pentru băieții de la România U19</title>
      <link>https://www.prosport.ro/euro-u19-2025/vestea-care-schimba-totul-pentru-baietii-de-la-romania-u19-20199865</link>
      <description><![CDATA[<img src="https://www.prosport.ro/wp-content/uploads/2025/06/Vestea-care-schimba-totul-pentru-baietii-de-la-Romania-U19-1400x1053.jpg"/><br/><p>Semifinala EURO 2025 U19 dintre România U19 și Țările de Jos U19 se dispută, luni, 23 iunie, de la ora 21:00, pe stadionul Giulești, iar interesul pentru partidă este ridicat.</p>
<p>Potrivit <span>FRF</span>, mai sunt disponibile mai puțin de 2.000 de bilete pentru meciul în care „tricolorii” lui Ion Marin joacă pentru un loc în finala Campionatului European Under 19.</p>
<p>Cealaltă semifinală le pune față în față pe reprezentativele Spaniei U19 și Germaniei U19, meciul fiind programat pentru luni, 23 iunie, pe Stadionul „Arcul de Triumf”.</p>
<h2><span>România U19 joacă semifinala la EURO 2025 cu casa închisă</span></h2>
<p>Naționala antrenată de Ion Marin a obținut „biletul” spre semifinala EURO 2025 U19, după o victorie entuziasmantă în fața Danemarcei U19, scor 3-0, încheind grupa A pe locul secund, cu <span>o singură înfrângere, în fața reprezentativei Spaniei U19</span>.</p>
<p>Pentru semifinala cu reprezentativa Țărilor de Jos U19, care va avea loc pe Stadionul Giulești, FRF a anunțat că mai sunt disponibile mai puțin de 2.000 de bilete, arena având o capacitate de peste 14.000 de locuri.</p>
<p>Finala este programată pe 26 iunie, de la ora 21.00, pe Stadionul Giulești.</p>
<h2><span>România U19, lăudată de Mircea Lucescu </span></h2>
<p>Selecționerul naționalei de seniori, Mircea Lucescu, a avut cuvinte de laudă la adresa „tricolorilor” mici, după victoria cu Danemarca U19 și calificarea în semifinala EURO 2025 U19.</p>
<p>„Mi-a plăcut foarte mult cum au jucat, mi-a plăcut spiritul lor, organizarea jocului.  Dimineață, când am vorbit cu Ion Marin, i-am spus că este o echipă bună, care a jucat bine cu Muntenegru, chiar și cu spaniolii. Era normal să fie o creștere. Aș vrea ca asta să continue la meciul cu Olanda, să nu se oprească aici. Din când în când avem și chestia asta, nefavorabilă nouă, aceea de a ne relaxa după o victorie de genul ăsta, mai ales că a fost categorică.</p>
<p>Am început mai puțin bine, ei au avut niște ocazii, dar am revenit. Este extraordinar să vezi la niște jucători tineri o ambiție și o dăruire fantastice. Le-am mai spus să nu uite oriunde se vor duce că echipa națională le dă și popularitate și o imagine foarte bună, foarte multe aprecieri, prietenii. De lucrul ăsta să nu uite, indiferent cât vor cât vor rămâne peste hotare și când se vor întoarce acasă. E lucrul cel mai important. Spiritul pe care l-au arătat în seara asta trebuie să fie transmis la toate celelalte echipe”, a declarat Mircea Lucescu, după victoria cu Danemarca U19.</p>
<ul>
<li>Selecționata României U19 s-a calificat în premieră în penultimul act al competiției la EURO U19. România a devenut prima țară-gazdă, după Grecia în 2015, care ajunge în această fază a turneului.</li>
<li>În acest an, la EURO U21, în Slovacia, naționala lui Daniel Pancu nu a reușit să treacă de faza grupelor. De altfel, <span>selecționerul și-a anunțat plecarea după acest eșec</span>.</li>
</ul>

]]></description>
    </item>
    <item>
      <title>Unde va antrena Gică Hagi. „Nu-l văd să aibă pauză. Crede-mă!”</title>
      <link>https://www.prosport.ro/fotbal-intern/superliga/unde-va-antrena-gica-hagi-nu-l-vad-sa-aiba-pauza-crede-ma-20200256</link>
      <description><![CDATA[<img src="https://www.prosport.ro/wp-content/uploads/2025/06/Unde-va-antrena-Gica-Hagi.-„Nu-l-vad-sa-aiba-pauza.-Crede-ma-1400x792.jpg"/><br/><p>Marius Lăcătuș (61 de ani) a vorbit în direct, la TV, despre viitorul lui Gică Hagi (60), care la începutul lunii iunie și-a anunțat plecarea de pe banca tehnică a Farului Constanța.</p>
<p>Noul antrenor al „marinarilor” este Ianis Zicu (41), în timp ce Hagi se va ocupa exclusiv de partea administrativă din cadrul clubului.</p>
<h2><span>Marius Lăcătuș e convins că Gică Hagi va da curs unei oferte din străinătate</span></h2>
<p>La data de 2 iunie 2025, prin intermediul unui comunicat oficial, <span>Gică Hagi i-a înștiințat pe suporterii fariști că a părăsit banca tehnică</span> a echipei pe care o patronează.</p>
<blockquote><p>Începând de mâine, 3 iunie, voi continua alături de Consiliul de Administrație al clubului”, a transmis „Regele”.</p></blockquote>
<p>Ulterior, Ianis Zicu a fost instalat în calitate de antrenor principal la Farul Constanța, în timp ce <span>Gică Hagi și-a luat în serios rolul de șef al departamentului administrativ și a trecut la treabă</span>.</p>
<p>Însă, toată lumea anticipează că Gică Hagi își va continua cariera de antrenor și va da curs unei oferte din străinătate, mai ales după ce Ianis a sugerat că acesta ar fi planul tatălui său. În acest context, Marius Lăcătuș și-a permis și el să vorbească despre situația în care se află cel mai mare fotbalist român din toate timpurile și a punctat:</p>
<blockquote><p>El își va dori în continuare să antreneze. E clar. El își va dori o echipă puternică, competitivă. E clar că nu în țară, ci în străinătate. Sau o echipă națională. El cred că își dorește enorm de mult să antreneze echipa națională a României. Acum, asta nu înseamnă că el își va dori ca naționala să aibă rezultate slabe, ca să antreneze el. Poate până se termină această campanie, până vine Campionatul Mondial, se va ajunge la o înțelegere cu cei de la Farul, ca să poată antrena naționala. Eu nu îl văd pe Gică să aibă pauză. Crede-mă!”, a declarat Marius Lăcătuș, la <span>Digi Sport</span>.</p></blockquote>
<h2><span>Ce a spus Ianis Hagi despre viitorul tatălui său: „Lui îi place antrenoratul”</span></h2>
<p>La un eveniment public la care a luat parte în prima jumătate a lunii iunie, Ianis Hagi a vorbit despre decizia tatălui său de a părăsi banca tehnică a Farului Constanța. Fostul jucător al lui Rangers a sugerat că Gică Hagi vrea să se detașeze puțin de proiectul de la malul mării și să dea curs unei oferte de a antrena în străinătate.</p>
<blockquote><p>Mi-aș dori ca tata să fie fericit, iar fericirea stă și în meserie, și în familie. Acum are mai mult timp pentru noi. Pe partea de meserie, lui îi place antrenoratul, nu partea administrativă. Sper să găsească echipa potrivită să antreneze și atât, fără partea administrativă”, a declarat Ianis Hagi.</p></blockquote>
<p>În afara proiectului de suflet de la Constanța, Gică Hagi le-a mai antrenat pe Bursaspor, Galatasaray, Poli Timișoara și FCSB. De asemenea, în intervalul septembrie-noiembrie 2001, la început de carieră, a fost selecționerul României.</p>

]]></description>
    </item>
    <item>
      <title>Unde poate ajunge Ianis Hagi. Știe Răducioiu. „E ideal pentru el”</title>
      <link>https://www.prosport.ro/fotbal-intern/nationala/unde-poate-ajunge-ianis-hagi-stie-raducioiu-e-ideal-pentru-el-20200429</link>
      <description><![CDATA[<img src="https://www.prosport.ro/wp-content/uploads/2025/06/Unde-poate-ajunge-Ianis-Hagi.-Stie-Raducioiu.-„E-ideal-pentru-el.jpg"/><br/><p>Florin Răducioiu (55 de ani), fost mare atacant al echipei naționale, component al „Generației de Aur”, a vorbit despre țara în care ar putea ajunge Ianis Hagi (26).</p>
<p>Mijlocașul este liber de contract după despărțirea de Rangers, iar în perioada imediat următoare este așteptat să dea curs unei oferte.</p>
<h2><span>Florin Răducioiu îl vrea pe Ianis Hagi în Spania. Care sunt argumentele</span></h2>
<p><span>Transferul lui Ianis Hagi la Legia Varșovia, în Polonia, pare să fie</span> unul dintre cele mai aprinse subiecte din fotbalul românesc în aceste zile.</p>
<p>Anterior, <span>Bundesliga era vehiculată drept destinație în cazul lui Ianis Hagi</span>, însă instalarea lui Edi Iordănescu pe banca Legiei a făcut ca Ianis să devină un nume foarte rostit în capitala Poloniei.</p>
<p>Însă, până când fiul lui Gică Hagi nu va lua o decizie, toate acestea rămân simple zvonuri și Italia sau Turcia pot fi considerate în continuare și ele potențiale destinații pentru fotbalist.</p>
<p>Pe de altă parte, Florin Răducioiu, care și-a făcut apariția la un eveniment public pentru a-l susține pe Ianis, a transmis că își dorește să îl vadă pe Hagi Jr. din nou în campionatul Spaniei.</p>
<blockquote><p>Evident că l-am întrebat (n.r. – de transfer). Ianis trebuie să-și găsească o echipă, să-și găsească un antrenor care să aibă încredere în el și să-i dea o continuitate în joc. Sunt indiscutabile calitățile lui. Are nevoie de multă încredere. Trebuie să joace la echipa de club, iar după aceea să revină la echipa națională pentru că au nevoie de el. Eu mereru l-am susținut și încurajat, el a demonstrat asta și anul trecut la europene. Mi-ar plăcea să se întoarcă în Spania. E un campionat ideal pentru el. Alegerea îi aparține, dar aș prefera Spania. Campionatul spaniol este extraordinar de tehnic și s-ar plia pe calitățile lui”, a declarat Florin Răducioiu.</p></blockquote>
<p>În intervalul august 2023-iulie 2024, Ianis Hagi a jucat în 26 de partide pentru spaniolii de la Deportivo Alaves, în care a contribuit cu două goluri și două pase decisive. La Alaves, Ianis a fost doar împrumutat de Rangers și nu a beneficiat de o încredere prea mare din partea antrenorului.</p>
<h2><span>Ianis Hagi vrea să ia o decizie în mai puțin de o lună</span></h2>
<p>Ianis Hagi și-a revenit după ultima accidentare suferită, iar acum a lăsat de înțeles că se grăbește să își decidă viitorul, pentru a se putea antrena la capacitate maximă alături de viitorii lui colegi.</p>
<blockquote><p>(n.r. – Unde te vezi într-o lună?) Într-o postură bună, undeva unde să progresez. Sunt conștient de ce pot face și că încă nu mi-am atins potențialul maxim. Vreau să ajung undeva unde pot să-mi continui progresul. Cum am spus-o, sunt jucător liber de contract. E normal să primim telefoane, dar puteți să-i întrebați mai bine pe impresari. Sunt relaxat, știu ce vreau de la viață și aștept. Îmi doresc să joc la cel mai înalt nivel și să progresez”, a precizat Ianis Hagi.</p></blockquote>
<p>Potrivit site-ului de specialitate Transfermarkt, cota de piață a lui Hagi Jr. este de 1.500.000 de euro.</p>

]]></description>
    </item>
    <item>
      <title>Cine e regina lui Gigi Becali: „Nu mă mai uit la slujitoare!”</title>
      <link>https://www.prosport.ro/fotbal-intern/superliga/cine-e-regina-lui-gigi-becali-nu-ma-mai-uit-la-slujitoare-20200321</link>
      <description><![CDATA[<img src="https://www.prosport.ro/wp-content/uploads/2025/06/Cine-e-regina-lui-Gigi-Becali-„Nu-ma-mai-uit-la-slujitoare.webp"/><br/><p>Gigi Becali (66 de ani) a surprins cu un discurs în care le-a pomenit pe FCSB și pe naționala României, deoarece fiecare echipă a primit un indicativ neașteptat.</p>
<p>Pe formația a cărei patron este, campioana ultimelor două sezoane din Superliga, Gigi Becali a numit-o „regină”. În schimb, naționala de fotbal a României a fost indicată drept o simplă „slujitoare”.</p>
<h2><span>„FCSB e regina”, naționala e „o slujitoare”. Fotbalul românesc, din perspectiva lui Gigi Becali</span></h2>
<p>Vara anului 2025 a venit la pachet cu un program încărcat pentru naționalele de fotbal ale României. Dacă prima reprezentativă a jucat cu Austria și Cipru în preliminariile Campionatului Mondial din 2026, selecționatele U21 și U19 au luat parte la Campionatele Europene din Slovacia, respectiv România.</p>
<p>Și poate cea mai frumoasă figură de până acum a făcut-o chiar reprezentativa din urmă menționată, care s-a calificat în semifinalele turneului final. România U19 o va întâlni pe Olanda U19, luni, 23 iunie, de la ora 21:00, iar elevii lui Ion Marin vor încerca să producă surpriza și să se califice în ultimul act.</p>
<p><span>Gigi Becali a dezvăluit deja că vrea să transfere un fotbalist din naționala U19 a României</span>, după ce acesta i-a fost recomandat de managerul general Mihai Stoica.</p>
<p>Patronul FCSB nu s-a uitat la meciurile „tricolorilor” U19, iar prin intermediul unei reacții neașteptate a dezvăluit și de ce nu și-a făcut timp pentru fotbaliștii pregătiți de Ion Marin:</p>
<blockquote><p>Nu m-am uitat. Meme (n.r. – Mihai Stoica) se uită. La aia mare (n.r. – naționala de seniori) mai mă uit. Mă uit că a luat jucători de la mine și mă bucur. Înainte nu mă interesa. Dar nu mă interesează nici acum chiar așa de mult”, a declarat Gigi Becali, la <span>Digi Sport</span>.</p></blockquote>
<p>În continuare, miliardarul din Pipera a transmis:</p>
<blockquote><p>Când ai o regină (n.r. – FCSB), nu te mai interesează și o, cum să spun eu ca să nu se interpreteze, o slujitoare (n.r. – naționala). FCSB e regina! Să fiu fals? Să zic că mă interesează așa mult (n.r. – naționala de seniori)? Eu spun adevărul. Că pun ei mâna la inimă?”, a completat Gigi Becali.</p></blockquote>
<h2><span>Câți jucători a avut FCSB la lot, la ultima acțiune a primei reprezentative</span></h2>
<p>Pentru acțiunea din luna iunie, respectiv <span>pentru meciurile cu Austria și Cipru, Mircea Lucescu a convocat la lotul naționalei nu mai puțin de 8 jucători de la FCSB</span>.</p>
<p>Este vorba despre Ștefan Târnovanu, Valentin Crețu, Mihai Popescu, Vlad Chiricheș, Adrian Șut, Florin Tănase, David Miculescu și Daniel Bîrligea.</p>
<p>Iar ulterior, lista a crescut cu încă un nume, deoarece în timp ce se afla la lot, Denis Alibec a semnat contractul cu FCSB.</p>
<p>Pentru naționala de fotbal a României urmează un meci amical cu reprezentativa Canadei, programat pe 5 septembrie, după care, pe 9 septembrie, „tricolorii” lui Mircea Lucescu vor da piept cu Cipru, în returul din Grupa H a preliminariilor World Cup 2026.</p>

]]></description>
    </item>
  </channel>
</rss>
