<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Pe viață eşti banned”. S-a dus glonț la Victor Pițurcă şi l-a întrebat direct, în față</title>
      <link>https://www.prosport.ro/fotbal-intern/nationala/pe-viata-esti-banned-s-a-dus-glont-la-victor-piturca-si-l-a-intrebat-direct-in-fata-20169364</link>
      <description><![CDATA[<img src="https://www.prosport.ro/wp-content/uploads/2025/05/Pe-viata-esti-banned.-S-a-dus-glont-la-Victor-Piturca-si-l-a-intrebat-direct-in-fata-1400x778.jpg"/><br/><p>Florin Lovin, fostul mijlocaș al celor de la FCSB, Astra Giurgiu sau TVS 1860 Munchen, a vorbit cu sinceritate despre motivul pentru care nu s-a aflat de-a lungul carierei în vizorul echipei naționale, dezvăluind o discuție purtată cu Victor Pițurcă.</p>
<p>Aceasta dovedește o dată în plus că omul care i-a calificat pe tricolori la Euro 2000 și <span>Euro 2008</span> este unul dintre cei mai exigenți antrenori români. „Dacă ai greșit, pe viață ești banned”, a constatat Lovin.</p>
<p>Dincolo de mandatele de selecționer, „Piți” a făcut performanță și la nivel de club. Cu roș-albaștrii a reușit să cucerească trei trofee: Cupa României în 1992, respectiv Supercupa și titlul în 2001.</p>
<h2><span>Florin Lovin, față în față cu Victor Pițurcă. I-a cerut explicații pentru neconvocarea la echipa națională</span></h2>
<p>Deși era om de bază la FCSB, Florin Lovin nu reușea cu niciun chip să-l impresioneze pe Victor Pițurcă. Telegrama de convocare mergea de fiecare dată spre rezerva sa, Ovidiu Petre.</p>
<p>Recent, fostul jucător a ajuns față în față cu tehnicianul și a decis să-i ceară explicații. Discuția s-a purtat la Oradea, cu prilejul unui <span>eveniment organizat de Mihai Neșu</span>.</p>
<blockquote><p>„Frustrarea mea e că eu eram titular, Ovidiu Petre rezerva mea, iar când venea convocarea îl chema pe Ovidiu Petre. L-am întâlnit pe Pițurcă la un eveniment la Oradea, la Neșu, și l-am întrebat: «Bre, nea Piți, am fost cinci ani de zile titular la Steaua»</p>
<p> </p>
<p>«Așa am văzut eu lucrurile». Pe urmă m-am gândit că Dănciulescu are 200 și ceva de goluri și trei meciuri la națională, păi eu să fiu supărat? La Victor Pițurcă, dacă ai greșit, pe viață ești banned”, a declarat Lovin <span>pentru iamsport.ro</span>.</p></blockquote>
<h2><span>A rupt tăcerea despre cazul „Bricheta”: „M-am gândit că singurul mod prin care putem câștiga e să se întrerupă meciul”</span></h2>
<p>De asemenea, mijlocașul a dezvăluit, la 17 ani distanță, cum s-a produs celebrul scandal „Bricheta”, recunoscând că a făcut tot ce i-a stat în putință pentru a-l determina pe Alexandru Deaconu să pună capăt meciului, ceea ce s-a și întâmplat.</p>
<blockquote><p>„La meciul ăla, noi eram obișnuiți, și ai noștri mai aruncau… Eu mi-am făcut mea culpa de multe ori și consider că, la un meci de fotbal, trebuie stabilit rezultatul doar pe teren. Era 1-0 pentru Rapid, dăduse Săpunaru gol.</p>
<p> </p>
<p>Pe toate stadioanele se mai aruncă una-alta. Eu, ce-am trăit la meciul ăla… Și ai noștri, când jucam acasă, mai aruncau cu pachete de țigări, cu brichete, cu monede… E, la meciul ăla, deci cu rulmenți. Băi, să arunci cu rulmenți, omori omul.</p>
<p> </p>
<p>Adică avea Ogăraru, pe partea lui dreaptă, tot arsenalul. Aici nici nu trebuie să fim ipocriți. Până la pauză, lucrurile au funcționat în felul următor: ăia tot aruncau, ăștia – arbitrii – tot amenințau. Până la momentul ăla, fiind 0-0, fiind în cărți, mintea noastră… nici nu ne-am gândit la lucrurile astea.</p>
<p> </p>
<p>Lucrurile au continuat, ei aruncau. Dând și gol, atunci în subconștientul meu – vorbesc despre mine, nu despre ceilalți colegi – eu, în subconștientul meu a fost că, în momentul ăla, cam singura șansă – de-asta spune că-mi fac mea culpa, că am gândit lucrurile alea – eu m-am gândit că poate singurul mod prin care putem câștiga meciul ăsta este să se întrerupă meciul.</p>
<p> </p>
<p>Acum, lucrurile se tot întâmplau. E, în momentul când… practic, s-a tot aruncat. Eu de ce am ieșit în evidență? Tot drumul ăla… Deaconu s-a dus și a zis: ”pentru ultima oară, ca un avertisment final, vă rugăm încetați, nu mai aruncați cu nimic”, a dezvăluit Florin Lovin.</p></blockquote>

]]></description>
    </item>
    <item>
      <title>Vlad Chiricheş, marea bombă de la naționala României. Gigi Becali l-a dat de gol pe selecționer: „Asta mi-a zis şi mi-a cerut Mircea Lucescu”</title>
      <link>https://www.prosport.ro/fotbal-intern/superliga/vlad-chiriches-marea-bomba-de-la-nationala-romaniei-gigi-becali-l-a-dat-de-gol-pe-selectioner-asta-mi-a-zis-si-mi-a-cerut-mircea-lucescu-20168695</link>
      <description><![CDATA[<img src="https://www.prosport.ro/wp-content/uploads/2025/05/Vlad-Chiriches-marea-bomba-de-la-nationala-Romaniei.-Gigi-Becali-l-a-dat-de-gol-pe-selectioner-scaled-e1747045356283-1400x815.jpg"/><br/><p>Vlad Chiricheș va fi marea bombă a verii de la naționala României, a dezvăluit Gigi Becali, la doar câteva zile după ce FCSB a cucerit titlul în Superliga pentru al doilea an consecutiv!</p>
<p>Deși intrase într-un con de umbră, iar într-o perioadă Becali nu mai știa cum să scape de el, Chiricheș s-a reinventat odată cu mutarea la mijlocul terenului și a redevenit unul dintre cei mai importanți jucători ai roș-albaștrilor în 2025.</p>
<h2><span>Vlad Chiricheș, marea surpriză a lui Mircea Lucescu la naționala României! Gigi Becali l-a dat de gol</span></h2>
<p>Într-o intervenție avută în fața jurnaliștilor la Palat, a doua zi după meciul U Cluj – FCSB 0-2, <span>Gigi Becali a dezvăluit</span> că a avut recent o discuție cu Mircea Lucescu, în cadrul căreia selecționerul i-ar fi transmis că se va baza pe Vlad Chiricheș!</p>
<p>Concret, antrenorul i-ar fi solicitat latifundiarului să-i ofere pe cât posibil continuitate experimentatului fotbalist, cerință cu care Becali a fost de acord.</p>
<p>Astfel, patronul campioanei a confirmat, cu această ocazie, și faptul că Vlad Chiricheș va continua pentru cel puțin încă un sezon la FCSB.</p>
<p>„Chiricheș va rămâne! El va rămâne, pentru că am vorbit și cu Lucescu, mi-a zis că își pune baza în Chiricheș. Nu mi-a spus altceva, ce jucători, că nici nu l-am întrebat și nu e frumos.</p>
<p>(n.r. – Vrea să îl ia cu Austria acum) Da, cred că da, da. Dar mi-a zis că mă roagă, dacă se poate, Chiricheș să joace, să aibe continuitate. Ca atare, îi voi respecta dorința lui. (n.r. – S-a reinventat de când joacă la mijloc) L-am văzut o dată acolo și am zis că de azi înainte nu mai joacă niciodată fundaș central.</p>
<p>Păi când joacă el fundaș central, îmi e o frică de mor… Când joacă el mijlocaș central, n-am nicio teamă. De ce? Dirijor! Dirijează orchestra toată!”, a declarat Gigi Becali, la Palat, a doua zi după <span>U Cluj – FCSB 0-2</span>.</p>

]]></description>
    </item>
    <item>
      <title>„Salvatorul lui Ianis Hagi” a pierdut 430.000 de euro. A băgat banii în firma prietenului său, „Renașterea Îngerului”, care a dat faliment</title>
      <link>https://www.prosport.ro/diverse/salvatorul-lui-ianis-hagi-a-pierdut-430-000-de-euro-a-bagat-banii-in-firma-prietenului-sau-renasterea-ingerului-care-a-dat-faliment-20168601</link>
      <description><![CDATA[<img src="https://www.prosport.ro/wp-content/uploads/2025/05/„Salvatorul-lui-Ianis-Hagi-a-pierdut-430.000-de-euro.-A-bagat-banii-in-firma-prietenului-sau-„Renasterea-Ingerului-care-a-dat-faliment--1400x909.jpg"/><br/><p>Steven Gerrard (44 de ani), antrenorul care i-a salvat cariera lui Ianis Hagi (26) în 2020, a pierdut nu mai puțin de 430.000 de euro, după ce o firmă în care deținea 25% din acțiuni a dat faliment din cauza datoriilor uriașe.</p>
<p>Și mai supărător pentru legenda lui FC Liverpool este faptul că societatea respectivă, cu numele „Renașterea Îngerului”, era deținută de unul dintre prietenii săi.</p>
<h2><span>Steven Gerrard „s-a fript” cu investiția într-o companie de apă, „Renașterea Îngerului”. Antrenorul care i-a salvat cariera lui Ianis Hagi a pierdut 430.000 de euro dintr-un foc</span></h2>
<p><span>Steven Gerrard i-a salvat cariera lui Ianis Hagi în 2020, atunci când românul a fost luat de Rangers de la Genk, iar recent s-a vehicuat în presa internațională că i-ar putea salva-o din nou</span>. Motivul? Gerrard urmează să revină în antrenorat și ar fi mare favorit să fie numit din nou pe banca echipei din Glasgow.</p>
<p>În altă ordine de idei, <span>prietenul lui Ianis Hagi, Steven Gerrard, a primit</span> de curând o lovitură neașteptată. O companie în care deținea 25% din acțiuni a falimentat din cauza datoriilor uriașe pe care le avea, iar potrivit jurnaliștilor de la <span>The Sun</span>, Gerrard a pierdut dintr-un foc 430.000 de euro!</p>
<p>Și mai supărător pentru Gerrard este faptul că cel care deținea compania și care l-a convins să se alăture proiectului este chiar unul dintre prietenii săi.</p>
<p>Cât despre societate în sine, așa cum anunță sursa menționată mai sus, numele acesteia era „Renașterea Îngerului” și se ocupa cu producția de apă. Nu orice fel de apă, ci una mai „sănătoasă” față de concurența de pe piață, după cum citează The Sun.</p>
<p>Prietenul lui Gerrard era acționar majoritar în companie, însă proiectului i s-au alăturat și alți investitori, nu doar fostul fotbalist de la FC Liverpool. Iar în total, în ideea respectivă de bussines s-a investit suma de aproape 3.000.000 de euro.</p>
<p>Conform The Sun, Steven Gerrard a izbutit să își recupereze aproximativ 50.000 de euro înainte de declararea falimentului, însă chiar și așa a pierdut o sumă importantă, care se ridică la circa 430.000 de euro.</p>
<h2><span>Nu au mai fost în stare să plătească nici măcar chiria</span></h2>
<p>Britanicii au oferit și câteva detalii financiare din momentul falimentului, iar prietenul lui Steven Gerrard chiar ajunsese la fundul sacului. Din datoriile totale ale companiei, peste 400.000 de euro reprezentau doar neplata chiriilor pentru sediul firmei.</p>
<p>Așadar, nu a mai fost cale de întors pentru „Renașterea Îngerului” și în cele din urmă a fost declarat falimentul.</p>
<p>Steven Gerrard are ocazia de a mai amortiza această pierdere, deoarece în presa internațională s-a tot scris că în vara anului 2025 va reveni pe banca tehnică.</p>
<p>Ex-mijlocașul naționalei Angliei este liber de contract din ianuarie 2025, după ce ultima oară a antrenat-o pe Al-Ettifaq, din prima ligă a Arabiei Saudite.</p>
<p>Așa cum am precizat deja și așa cum confirmă și cei de la The Sun, Gerrard se numără printre candidații favoriți să preia postul de manager de la Rangers, rămas vacant după demiterea lui Philippe Clement. În prezent, de echipa lui Ianis Hagi se ocupă, din postura de interimar, Barry Ferguson.</p>
<p>Pe lângă Rangers și Al-Ettifaq, Steven Gerrard a mai antrenat-o și pe Aston Villa, din Premier League, în intervalul noiembrie 2021 – octombrie 2022.</p>

]]></description>
    </item>
    <item>
      <title>Cristi Chivu nu s-a ascuns. De ce a ales un ungur în locul românului Dennis Man</title>
      <link>https://www.prosport.ro/fotbal-extern/cristi-chivu-nu-s-a-ascuns-de-ce-a-ales-un-ungur-in-locul-romanului-dennis-man-20168022</link>
      <description><![CDATA[<img src="https://www.prosport.ro/wp-content/uploads/2025/05/Cristi-Chivu-nu-s-a-ascuns.-De-ce-a-ales-un-ungur-in-locul-romanului-Dennis-Man.jpg"/><br/><p>Cristi Chivu (44 de ani) a fost întrebat la conferința de presă de după meciul Empoli – Parma 2-1 de ce nu l-a băgat pe Dennis Man (26) în teren.</p>
<p>Ultima schimbare efectuată de antrenorul român l-a avut în prim-plan pe Botond Balogh (22), un fundaș ungur care în ultimele luni a jucat foarte puțin.</p>
<h2><span>„Am făcut alegeri diferite față de cele plănuite”. Cristi Chivu, după ce Dennis Man a rămas rezervă în Empoli – Parma 2-1</span></h2>
<p><span>Cristi Chivu a încasat o nouă înfrângere din postura de antrenor al italienilor de la Parma</span>, după ce în etapa 36 din Serie A a fost învins în deplasare de Empoli, scor 1-2.</p>
<p>Așadar, Parma tremură în continuare în privința retrogradării și va fi nevoită să scoată cât mai mult posibil din ultimele două etape, care vor fi infernale, pe teren propriu cu Napoli și în deplasare cu Atalanta.</p>
<p>În ceea ce îl privește pe Dennis Man, unul dintre starurile de la Parma, acesta nici măcar nu și-a făcut apariția pe gazon în confruntarea cu Empoli. <span>Man și-a făcut timp pentru a o felicita pe FCSB pentru titlul câștigat în Superliga</span>, însă el traversează o pasă neagră în carieră și nu a mai înscris un gol din decembrie 2024. Așadar, nici măcar sub comanda lui Cristi Chivu nu mai beneficiază de încredere.</p>
<p>Totuși, jurnaliștii italieni se așteptau ca Man să își facă apariția pe gazon în finalul deplasării cu Empoli, ceea ce nu s-a întâmplat. În schimb, ultima modificare efectuată de <span>Chivu l-a avut în prim-plan pe Botond Balogh, un fundaș central ungur pentru care maghiarii l-au înghesuit mediatic pe antrenorul român</span>.</p>
<blockquote><p>Am rămas în 10 oameni și am făcut alegeri diferite față de cele plănuite mai ales când am egalat. Nu am găsit unde să-l așez în acel moment. Camara este mai obișnuit să facă acest tip de muncă ca mijlocaș, m-am gândit la asta, dar a fost dificil să-i găsesc un loc în teren”, a explicat Chivu, citat de <span>ParmaLive.com</span>.</p></blockquote>
<h2><span>Parma a jucat în inferioritate numerică din minutul 31</span></h2>
<p>Așa cum a precizat și Cristi Chivu, Parma a jucat în inferioritate numerică, după ce în minutele 22 și 31, Valenti a văzut două cartonașe galbene și a sfârșit prin a fi eliminat.</p>
<p>Însă, în repriza secundă, la 0-1, Parma a înscris prin Djuric și a restabilit egalitatea. Abia ulterior, antrenorul român l-a introdus pe Balogh în locul atacantului Bonny și a încercat să închidă jocul.</p>
<p>Doar că tactica nu a funcționat, deoarece Empoli a lovit în minutul 86, prin Anjorin.</p>
<p>Mai jos rezumatul partidei Empoli – Parma 2-1:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/JFNhuP4go7M?si=yaUpFARYtVQ5WonJ" title="YouTube video player" width="560"></iframe></p>

]]></description>
    </item>
    <item>
      <title>Cum a reacționat Dennis Man, după ce FCSB a câştigat. Fotbalistul Parmei vrea să se întoarcă pe final de carieră la echipa lui Gigi Becali</title>
      <link>https://www.prosport.ro/fotbal-intern/superliga/cum-a-reactionat-dennis-man-dupa-ce-fcsb-a-castigat-fotbalistul-parmei-vrea-sa-se-intoarca-pe-final-de-cariera-la-echipa-lui-gigi-becali-20167943</link>
      <description><![CDATA[<img src="https://www.prosport.ro/wp-content/uploads/2025/05/Cum-a-reactionat-Dennis-Man-dupa-ce-FCSB-a-castigat.-Fotbalistul-Parmei-vrea-sa-se-intoarca-pe-final-de-cariera-la-echipa-lui-Gigi-Becali-1400x758.png"/><br/><p>Dennis Man (26 de ani) nu a uitat de echipa care l-a propulsat în fotbalul mare, în afara granițelor mai precis, și a reacționat scurt și la obiect imediat după ce FCSB a câștigat titlul.</p>
<p>Aflat în prezent la Parma, unde nu traversează o formă grozavă și se zbate să rămână în Serie A, Man a scris un mesaj pe rețelele de socializare.</p>
<h2><span>Titlul câștigat de FCSB l-a bucurat și pe Dennis Man!</span></h2>
<p>Sâmbătă seară, 10 mai 2025, <span>FCSB a câștigat titlul în Superliga României</span>, după ce Universitatea Craiova și CFR Cluj au remizat în etapa 8 a play-off-ului, scor 2-2.</p>
<p>Mai sunt două runde de disputat până la finalul sezonului, însă avansul de 6 puncte pe care îl au deja în fruntea clasamentului le este suficient roș-albaștrilor pentru a nu mai rata trofeul suprem din fotbalul românesc.</p>
<p>Așadar, totul a fost cât se poate de oficial. Federația Română de Fotbal și Liga Profesionistă de Fotbal au felicitat clubul lui Gigi Becali pentru triumf, în timp ce fotbaliștii lui Elias Charalambous au declanșat petrecerea la hotelul în care sunt cazați în Cluj-Napoca.</p>
<p>De triumful bifat de FCSB s-a bucurat, de la distanță, și Dennis Man. <span>Actualul atacant al Parmei, care nu traversează o formă deloc bună</span>, a reacționat la postarea pe care Superliga României și FCSB au făcut-o la comun pe rețelele de socializare.</p>
<p>Man a fost scurt și la obiect și a avut nevoie doar de două emoji-uri cu inimi, una de culoare roșie și una de culoare albastră, plus un emoji cu un trofeu.</p>
<p>Însă, fanii i-au prețuit gestul și i-au apreciat în număr de peste 200 comentariul lăsat. Mai mult, un internaut i-a transmis:</p>
<blockquote><p>Unul dintre noi”, trimitere la trecutul lui Dennis Man în roșu și albastru.</p></blockquote>
<figure aria-labelledby="figcaption_attachment_20167953" class="wp-caption aligncenter" id="attachment_20167953"><img alt="" class="size-large wp-image-20167953" decoding="async" fetchpriority="high" height="775" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Screenshot-2025-05-11-at-17.17.57-1400x775.png" srcset="https://www.prosport.ro/wp-content/uploads/2025/05/Screenshot-2025-05-11-at-17.17.57-1400x775.png 1400w, https://www.prosport.ro/wp-content/uploads/2025/05/Screenshot-2025-05-11-at-17.17.57-768x425.png 768w, https://www.prosport.ro/wp-content/uploads/2025/05/Screenshot-2025-05-11-at-17.17.57-1536x850.png 1536w, https://www.prosport.ro/wp-content/uploads/2025/05/Screenshot-2025-05-11-at-17.17.57-2048x1133.png 2048w" width="1400"/><figcaption class="wp-caption-text" id="figcaption_attachment_20167953">SURSA FOTO: instagram.com/fcsbofficial/</figcaption></figure>
<h2><span>Dennis Man vrea să revină la FCSB pe final de carieră</span></h2>
<p>Cotat la 12.500.000 de euro de site-ul de specialitate Transfermarkt, Dennis Man trage tare să iasă din pasa negativă pe care o traversează deja de aproape o jumătate de an. El a înscris 4 goluri și a oferit 5 pase decisive pentru Parma în sezonul 2024 – 2025, însă mai toate reușitele s-au consemnat în anul precedent.</p>
<p>Revenind la istoricul lui <span>Man alături de FCSB, atacantul a confirmat, într-un interviu acordat în debutul acestui an, că și-ar dori să joace din nou în roșu și albastru</span> pe final de carieră:</p>
<blockquote><p>Nu știu ce să spun… Probabil când mă voi întoarce în România voi fi bătrân. Nu mă întorc prea curând acasă, dar pe final de carieră o să mai vreau să joc un an, doi în liga 1: unul la FCSB, unul la UTA! Așa ar fi frumos!”, a spus Dennis Man, citat de <span>Fanatik</span>.</p></blockquote>
<p>În tricoul primei reprezentative, pentru care a jucat 35 de partide, Dennis Man a marcat 9 goluri.</p>

]]></description>
    </item>
  </channel>
</rss>
