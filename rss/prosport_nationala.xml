<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Steaua e în doliu. A murit Lajos Sătmăreanu, fotbalistul de legendă al roş-albaştrilor</title>
      <link>https://www.prosport.ro/diverse/steaua-e-in-doliu-a-murit-lajos-satmareanu-fotbalistul-de-legenda-al-ros-albastrilor-20206356</link>
      <description><![CDATA[<img src="https://www.prosport.ro/wp-content/uploads/2025/06/Steaua-e-in-doliu.-A-murit-Lajos-Satmareanu-fotbalistul-de-legenda-al-ros-albastrilor-1.jpg"/><br/><p>Lajos Sătmăreanu, fotbalistul de legendă al celor de la Steaua București, de 5 ori campion al României, a murit la vârsta de 81 de ani.</p>
<p>Anunțul a fost făcut de Liga Profesionistă de Fotbal, prin intermediul unui comunicat postat, luni, 30 iunie 2025, pe site-ul oficial.</p>
<h2><span>Lajos Sătmăreanu a murit la 81 de ani. Ce a transmis LPF pentru legenda Stelei</span></h2>
<p>Luni, 30 iunie 2025, Liga Profesionistă de Fotbal a comunicat anunțul decesului lui <span>Lajos Sătmăreanu, unul dintre cei mai iubiți jucători din întreaga existență a Stelei</span>.</p>
<blockquote><p>Unul dintre cei mai valoroși fotbaliști români din istorie, Lajos Sătmăreanu, a încetat din viață la vârsta de 81 de ani. Fost jucător emblematic la Steaua București, club pentru care a jucat 271 de meciuri, câștigând un titlu de campion și 5 Cupe ale României, Lajos Sătmăreanu a îmbrăcat de 42 de ori și tricoul echipei naționale, fiind integralist în toate cele trei partide ale României de la Campionatul Mondial din Mexic, în 1970. Și-a încheiat cariera în 1977 la clubul Progresul București. Liga Profesionistă de Fotbal transmite sincere condoleanțe familiei greu încercate!<br/>
Dumnezeu să-l odihnească în pace!”, se arată pe <span>LPF.ro</span>.</p></blockquote>
<h2><span>Reacția Clubului Sportiv al Armatei Steaua</span></h2>
<p>Ca urmare a decesului lui Lajos Sătmăreanu, Clubul Sportiv al Armatei Steaua București și-a schimbat fotografiile de pe platformele de socializare. Atât imaginea de profil, cât și cea de copertă au fost trecute pe fundal alb-negru.</p>
<p>Totodată, „militarii” și-au luat rămas-bun de la legenda lor și prin intermediul unui scurt text:</p>
<blockquote><p>DECES. Rămas-bun, Lajos Sătmăreanu! Zi tristă pentru clubul nostru! Unul dintre fotbaliștii de excepție ai Stelei, din perioada anilor ’60-’70, Lajos Sătmăreanu a plecat dintre noi. Lajos Sătmăreanu a debutat în prima divizie a fotbalului românesc pe 17 martie 1963, într-un meci Crișana Oradea – Steaua București, scor 2-4, iar la finalul sezonului 1964-1965 a ajuns în Ghencea. A purtat tricoul roș-albastru timp de zece sezoane. Fostul fundaș dreapta a avut 271 de apariții pentru Steaua, dintre care 20 în cupele europene. Cu formația noastră a cucerit un titlu de campion național și cinci Cupe ale României. Clubul Steaua București transmite sincere condoleanțe familiei! Dumnezeu să-l odihnească în pace!”, se arată pe <span>pagina de Facebook</span> a Clubului Sportiv al Armatei Steaua București.</p></blockquote>
<h2><span>Ce a transmis Federația Română de Fotbal</span></h2>
<p>Și, nu în cele din urmă, moartea lui Lajor Sătmăreanu este comentată cu regret și de Federația Română de Fotbal.</p>
<blockquote><p>Lajos Sătmăreanu, fundașul dreapta al naționalei la Mondialul din 1970, s-a stins din viață la vârsta de 81 de ani. Transmitem condoleanțe familiei și apropiaților. Dumnezeu să îl odihnească în pace!”, au transmis oficialii FRF, prin intermediul <span>paginii de Facebook a echipei naționale</span>.</p></blockquote>
<p>Pentru naționala mare a României, <span>Lajos Sătmăreanu a debutat</span> în ianuarie 1967 și a bifat un total de 46 de apariții.</p>
<p>UTA Arad, ASA Tg. Mureș, Steaua București, Bihor Oradea și FC Național sunt echipele de club pe la care a trecut de-a lungul carierei.</p>

]]></description>
    </item>
    <item>
      <title>Gigi Becali a tras concluzia despre lovitura verii: „E mort, e pe butuci!”</title>
      <link>https://www.prosport.ro/fotbal-intern/superliga/gigi-becali-a-tras-concluzia-despre-lovitura-verii-e-mort-e-pe-butuci-20206299</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-a-tras-concluzia-despre-lovitura-verii-„E-mort-e-pe-butuci.jpg"/><br/><p>Gigi Becali (67 de ani) a oferit câteva noi detalii despre cel mai important transfer pe care l-a bifat în fereastra de mercato de vară.</p>
<p>Este vorba despre Dennis Politic (25), care a părăsit-o pe Dinamo București pentru a i se alătura rivalei roș-albastre. În schimbul său, Gigi Becali l-a dat la schimb pe Alexandru Musi (20), plus suma de aproximativ 1.000.000 de euro.</p>
<h2><span>Antrenamentele de la FCSB l-au pus „pe butuci” pe Dennis Politic. Ce a dezvăluit Gigi Becali</span></h2>
<p><span>Gigi Becali nu s-a lăsat până nu l-a transferat pe Dennis Politic</span> de la rivala Dinamo București, mutare pe care o plănuia încă din primăvară.</p>
<p>Negocierile dintre cele două cluburi au debutat în mai, iar patronul FCSB a încercat mai multe variante de a pune mâna pe jucătorul dorit. În cele din urmă, o ofertă care l-a încadrat pe Alexandru Musi, plus suma de aproximativ 1.000.000 de euro, a fost pe placul „câinilor”.</p>
<p>Pentru a-i exploata potențialul la maxim, FCSB a decis să îl trimită la câteva investigații pe Dennis Politic, care în perioada petrecută la Dinamo s-a confruntat cu mai multe accidentări musculare.</p>
<p>Recent, <span>Mihai Stoica a dezvăluit că transferul verii de la FCSB a vizitat câțiva medici olandezi</span>, care i-au recomandat „niște talonete”, respectiv branțuri ortopedice utilizate pentru a corecta diverse deformări ale piciorului.</p>
<p>Gigi Becali a vorbit și el despre recomandarea pe care i-au făcut-o specialiștii din Olanda lui Dennis Politic și a lăsat de înțeles că totul merge în direcția corectă. Singurul impediment ar fi că fotbalistul pare să fie copleșit de intensitatea antrenamentelor de la FCSB:</p>
<blockquote><p>Politic face, deocamdată, recondiționarea la mușchi. A fost la o clinică în Olanda, i-au făcut acolo o rectificare la ghete. E gata! Numai că e mort. E pe butuci acum, de la antrenamente”, a declarat Gigi Becali, într-un dialog pe care l-a purtat cu reporterii la nunta Kirei Hagi.</p></blockquote>
<h2><span>Meme Stoica a încercat să fie mai subtil</span></h2>
<p>Spre deosebire de Gigi Becali, care a spus lucrurile cât se poate de direct, Meme Stoica a încercat să fie mai subtil în privința fotbalistului transferat de la Dinamo și a transmis că Politic nu a atins încă ritmul de joc al coechipierilor.</p>
<blockquote><p>El se antrenează normal, poate să joace, dar trebuie să-și câștige ritmul pe care îl au noii coechipieri. Ritmul este puțin diferit față de echipele lor”, a declarat managerul general al campioanei României, la <span>Prima Sport</span>.</p></blockquote>
<p>În sezonul 2024-2025, Dennis Politic a jucat 27 de meciuri în toate competițiile, în care a contribuit cu 6 goluri și două pase decisive.</p>
<p>Ca o paralelă, la FCSB au fost mulți jucători, precum Târnovanu, Șut sau Crețu, care au depășit borna celor 50 de partide jucate în stagiunea trecută.</p>

]]></description>
    </item>
    <item>
      <title>Încă un titular al lui Mircea Lucescu ia drumul Chinei. Va avea salariu de 1.200.000 de euro și totul va fi oficial</title>
      <link>https://www.prosport.ro/fotbal-extern/inca-un-titular-al-lui-mircea-lucescu-ia-drumul-chinei-va-avea-salariu-de-1-200-000-de-euro-si-totul-va-fi-oficial-20206316</link>
      <description><![CDATA[<img src="https://www.prosport.ro/wp-content/uploads/2025/06/Inca-un-titular-al-lui-Mircea-Lucescu-ia-drumul-Chinei.-Va-avea-salariu-de-1.200.000-de-euro-si-totul-va-fi-oficial-1400x778.jpg"/><br/><p>Încă un jucător important din echipa națională a României a ales China în detrimentul Europei. Noua echipă l-a ademenit cu un salariu uriaș, de 1.200.000 de euro.</p>
<p>Este vorba despre fundașul central Andrei Burcă, care părăsește astfel zona arabă după doi ani. Părțile au ajuns deja la un acord în privința transferului. Mai lipsește doar anunțul oficial.</p>
<p>În campionatul asiatic mai evoluează alți trei compatrioți. Alexandru Mitriță s-a alăturat recent, în vreme ce Alexandru Ioniță și Alexandru Tudorie sunt acolo de ceva timp.</p>
<h2><span>Andrei Burcă a acceptat oferta. Va merge în China</span></h2>
<p>Deși era dorit înapoi la CFR Cluj, Andrei Burcă a preferat, la cei 32 de ani ai săi, să dea curs <span>unei noi propuneri avantajoase</span> din punct de vedere financiar. Așa se face că va îmbrăca tricoul nou-promovatei Yunnan Yukun, unde îl va avea coechipier pe Ioniță, fostul mijlocaș al Rapidului.</p>
<p>Potrivit presei din China, toate detaliile sunt puse la punct. Stoperul va ajunge în cursul zilei de luni, 30 iunie, iar mutarea va deveni oficială.</p>
<p>În discuțiile purtate cu oficialii ardelenilor, el a dezvăluit, de altfel, viitoarea destinație și a făcut o promisiune: nu va accepta să îmbrace tricoul altei echipe românești.</p>
<blockquote><p>„Burcă a promis că, dacă va veni în România, va juca doar la CFR Cluj. A fost cât se poate de fair Burcă. Știam că merge în China. I-am și recomandat să se gândească la el. A făcut mult prea multe pentru CFR ca să nu fim echilibrați”, a declarat Cristi Balaj la <span>Digi Sport</span>.</p></blockquote>
<h2><span>Mitriță a făcut spectacol la primul meci pentru Zhejiang Professional FC</span></h2>
<p>Cât despre Alexandru Mitriță, trebuie spus că a reușit să-i impresioneze pe cei de la Zhejiang Professional FC încă de la debut. Nu doar că<span> a punctat de două ori pe tabelă</span>, dar și-a trecut în cont și o pasă decisivă.</p>
<blockquote><p>„Sunt cu adevărat fericit pentru debutul meu cu Zhejiang FC. Sunt recunoscător că am putut ajuta și că împreună am reușit să câștigăm acest meci și să aducem bucurie în casa noastră și fanilor noștri minunați.</p>
<p> </p>
<p>Primirea voastră călduroasă înseamnă foarte mult pentru mine și mă ajută să mă simt ca acasă mai repede decât m-aș fi așteptat. Vă mulțumesc pentru sprijinul incredibil!”, a transmis fosta vedetă a Universității Craiova, prin intermediul unei rețelele de socializare, imediat după meciul câștigat de noua echipă, scor 3-0, pe terenul lui Qingdao Hainiu.</p></blockquote>
<p>Prestația i-a adus deja celebritatea în fotbalul din China, dar și o primă distincție. Mai exact, a fost desemnat cel mai bun jucător al etapei cu numărul 15.</p>

]]></description>
    </item>
    <item>
      <title>FCSB dă marea lovitură cu atacantul din naționala României, chiar înaintea Supercupei cu CFR Cluj: „Are drept de joc”</title>
      <link>https://www.prosport.ro/fotbal-intern/superliga/fcsb-da-marea-lovitura-cu-atacantul-din-nationala-romaniei-chiar-inaintea-supercupei-cu-cfr-cluj-are-drept-de-joc-20206207</link>
      <description><![CDATA[<img src="https://www.prosport.ro/wp-content/uploads/2025/06/FCSB-da-marea-lovitura-cu-atacantul-din-nationala-Romaniei-chiar-inaintea-Supercupei-cu-CFR-Cluj-„Are-drept-de-joc-1400x1050.jpg"/><br/><p>Înaintea Supercupei cu CFR Cluj, partidă programată la data de 5 iulie, de la ora 20:00, în Ghencea, Meme Stoica (60 de ani) a făcut un anunț important pentru fanii FCSB.</p>
<p>Elias Charalambous (44) îl va putea utiliza și pe Daniel Bîrligea (25), atacantul din naționala României care în sezonul 2024-2025 a avut interzis la meciurile cu CFR Cluj.</p>
<h2><span>Clauza Varga-Becali e de domeniul trecutului! Daniel Bîrligea poate evolua în Supercupa României, FCSB – CFR Cluj</span></h2>
<p>Daniel Bîrligea a semnat cu FCSB în septembrie 2024, atunci când CFR Cluj a încasat în schimbul lui suma de 2.000.000 de euro.</p>
<p>Pentru a da undă verde transferului, <span>Nelu Varga i-a solicitat lui Gigi Becali să semneze o clauză</span> prin care să promită că nu îl va utiliza pe Bîrligea în meciurile cu CFR Cluj.</p>
<p>Inițial s-a vehiculat că <span>acea clauză a fost stipulată pentru întreaga durată a contractului, anume 5 ani de la momentul semnăturii</span>, însă în ultimele săptămâni totul s-a schimbat la 180 de grade. Aparent, Bîrligea a avut interzis în meciurile cu CFR Cluj doar în stagiunea 2024-2025.</p>
<p>Iar cum Supercupa este considerată drept prima competiție din debutul unui sezon, Daniel Bîrșigea va putea evolua încă din partida FCSB – CFR Cluj, programată pe 5 iulie, în Ghencea, de la ora 20:00.</p>
<p>Totul a fost confirmat de Mihai Stoica, după ce anterior a citit cu mare atenție regulamentul:</p>
<blockquote><p>Mă bucur că, în sfârşit, împotriva lui CFR îl vom putea folosi pe Bîrligea. Chiar am studiat dimineaţă regulamentul şi am văzut că Supercupa aparţine sezonului 2025/2026, ceea ce mă bucură foarte tare. Scrie negru pe alb în ROAF că sezonul începe pe 1 iulie şi se termină pe 30 iunie. Deci nu trebuie să plătim 100.000 de euro ca să joace Bîrligea. Bîrligea are drept de joc şi va avea drept de joc în toate meciurile cu CFR de acum încolo”, a declarat Meme Stoica, la <span>Prima Sport</span>.</p></blockquote>
<h2><span>Bîrligea putea fi golgheter, spune Meme</span></h2>
<p>În sezonul 2024-2025, Daniel Bîrligea a ratat toate cele 4 partide din Superliga, sezon regular și play-off, pe care le-au disputat CFR Cluj și FCSB. În eventualitatea în care ar fi bifat aceste dueluri și ar fi fost și primul executant la loviturile de departajare, cum este Louis Munteanu la CFR Cluj, Meme spune că fotbalistul FCSB ar fi putut câștiga titlul de golgheter:</p>
<blockquote><p>El, în afară că nu a bătut penalty-uri, n-a jucat nici în cele 4 meciuri împotriva CFR-ului. Cred că ar fi fost golgheterul campionatului”, a completat Mihai Stoica.</p></blockquote>
<p>Doar în Superliga, Bîrligea a marcat 16 goluri în sezonul trecut, pe când Louis Munteanu a înscris de 23 de ori.</p>
<p>Referitor la ce ar însemna un triumf în Supercupa României, managerul general al FCSB a adăugat:</p>
<blockquote><p>Aici e o discuţie mai amplă, pentru că patronul nu este foarte interesat de Supercupă, dar noi suntem foarte interesaţi. Pentru că ştim cât contează un trofeu pentru suporteri, dar şi pentru noi. Când pierzi Supercupa, spui că nu contează, iar când o câştigi eşti foarte bucuros”, a încheiat Meme Stoica.</p></blockquote>

]]></description>
    </item>
    <item>
      <title>Gică Craioveanu știe următorul selecționer al României: „După ce va câștiga campionatul, el va fi!”. EXCLUSIV</title>
      <link>https://www.prosport.ro/fotbal-intern/nationala/gica-craioveanu-stie-urmatorul-selectioner-al-romaniei-dupa-ce-va-castiga-campionatul-el-va-fi-exclusiv-20205459</link>
      <description><![CDATA[<img src="https://www.prosport.ro/wp-content/uploads/2025/06/S-a-aflat-urmatorul-selectioner-al-Romaniei.jpg"/><br/><p>Gică Craioveanu pariază pe Mirel Rădoi și este convins că fostul mare mijlocaș mai poate pregăti prima reprezentativă a României.</p>
<p>Aflat la Slatina pentru un meci dedicat și lui Ion Pârvulescu, omul care a descoperit numeroase talente ale fotbalului românesc, Craioveanu este sigur că Rădoi va lua titlul în cele din urmă pe banca oltenilor.</p>
<h2><span>S-a aflat următorul selecționer al României: „După ce va câștiga campionatul!”</span></h2>
<p>Gică Craioveanu merge pe mâna lui Mirel Rădoi! Stabilit în Spania, fostul mare atacant din Bănie este la curent cu tot ceea ce se întâmplă în fotbalul românesc, fiind convins că tehnicianul revenit la Craiova va reuși să îndeplinească în cele din urmă marele vis al oltenilor.</p>
<p>Apoi, după ce va scrie istorie pentru formația din Bănie, Gică Craioveanu susține că Mirel Rădoi va deveni și selecționerul naționalei României.</p>
<p>Ajuns la aproape 80 de ani, Mircea Lucescu are zilele numărate pe banca naționalei României, care tocmai a cedat și în Austria în preliminariile Campionatului Mondial. La Viena, echipa gazdă s-a impus cu scorul de 2-1.</p>
<p>Prin urmare, Răzvan Burleanu și oamenii lui probabil încearcă încă de pe acum să găsească varianta cea mai potrivită pentru banca tehnică a unei naționale care a impresionat anul trecut, la Campionatul European.</p>
<blockquote><p>După ce va câștiga campionatul cu Universitatea (n.n. Craiova), Rădoi va fi viitorul antrenor al naționalei”, a fost anunțul făcut de Gică Craioveanu, pentru <span>ProSport.</span></p></blockquote>
<h2><span>Ce a zis Mirel Rădoi după revenirea la Craiova: „Am luat acest drum!”</span></h2>
<p>Mirel Rădoi mărturisea la începutul anului că este mai degrabă atras să lucreze pentru o echipă de club, acolo unde are parte de meciuri pe bandă rulantă.</p>
<p>Acum, marea provocare pentru Rădoi este participarea în Conference League, acolo unde <span>Craiova a aflat deja adversara, este vorba de Sarajevo.</span></p>
<blockquote><p>M-aş întoarce la orice club la care e nevoie de mine şi mă doreşte. Cât despre echipa naţională, eu am luat acest drum al echipelor de club, unde simt acea pasiune şi doza de energie pentru fiecare zi. Mi-ar fi greu să o iau din nou să stau 9-10 ore la birou. Mai bine mă simt acum la o echipă de club. Sper să mă fi calmat în privinţa reacţiilor, să-mi găsesc un echilibru, să-mi fi dat seama unde am greşit. E greu să mă controlez când mi se aprind beculeţele, aşa cum zicem noi, oltenii, aşa am fost şi ca jucător, dar încerc să fiu mai calm” a spus Mirel Rădoi, înainte de a reușit să ducă Universitatea Craiova în cupele europene.</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/N7KZywjZ-j8?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="„Am pierdut cel mai bun fotbalist din prima divizie!”.Gică Craioveanu anunță și viitorul selecționer" width="500"></iframe></div>

]]></description>
    </item>
  </channel>
</rss>
