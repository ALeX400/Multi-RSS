<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Culisele neconvocării lui Radu Drăgușin pentru România – Austria: „Mircea Lucescu i-a zăpăcit pe toți cu telefoanele până când băiatul i-a spus fix asta!”. EXCLUSIV</title>
      <link>https://www.prosport.ro/fotbal-intern/nationala/culisele-neconvocarii-lui-radu-dragusin-pentru-romania-austria-mircea-lucescu-i-a-zapacit-pe-toti-cu-telefoanele-pana-cand-baiatul-i-a-spus-fix-asta-exclusiv-20291490</link>
      <description><![CDATA[<img src="https://www.prosport.ro//wp-content/uploads/2025/10/Culisele-neconvocarii-lui-Radu-Dragusin-pentru-Romania-Austria-„Mircea-Lucescu-i-a-zapacit-pe-toti-cu-telefoanele-pana-cand-baiatul-i-a-spus-fix-asta.-EXCLUSIV.webp"/><br/><p>Începutul de an 2025 a adus una din cele mai grave accidentări posibile în fotbal pentru Radu Drăgușin. Stoperul de 23 de ani al lui Tottenham, titular indiscutabil în apărarea naționalei României, a suferit o ruptură de ligamente încrucișate. De la acel Tottenham – Elfsborg din 30 ianuarie, în Europa League, pentru tricolor a început calvarul intervenției chirurgicale și al recuperării. Zero fotbal.</p>
<p>România a început preliminariile CM 2026 fără Radu Drăgușin iar selecționerul Mircea Lucescu a încercat două formule defensive în acest context, mai mereu nereușite. Naționala noastră a pierdut acasă cu Bosnia-Herțegovina și în deplasare cu Austria, a remizat în Cipru, iar șansele de calificare directă la Mondial, prin câștigarea grupei, țin doar de un miracol. Șansele la locul 2, care ne-ar trimite într-o poziție avantajoasă la baraj, destul de mici.</p>
<p>Totul se învârte, cronologic, în jurul victoriei obligatorii din România – Austria, meci programat duminică seara pe Arena Națională. Iar ca să învingem, cu un astfel de adversar, ne trebuie, întâi de toate, o apărare redutabilă! Mircea Lucescu l-a convocat pe Radu Drăgușin pe lista preliminară a stranierilor, ulterior numele lui a dispărut de pe convocările listei finale. Ce s-a întâmplat?</p>
<p><span>ProSport</span> îți dezvăluie în exclusivitate culisele neconvocării lui Radu Drăgușin pentru România – Austria, pe baza informațiilor obținute atât din surse federale, cât și de la apropiații jucătorului!</p>
<h2><span>Culisele neconvocării lui Radu Drăgușin pentru România – Austria</span></h2>
<p>De la accidentarea suferită pe final de ianuarie, specialiștii au estimat un timp de revenire de aproximativ 8 luni pentru Radu Drăgușin. Cumva, luna octombrie ar trebui să aducă primele minute pe gazon pentru fundaș. Apropiații lui dezvăluie în exclusivitate pentru <span>ProSport</span> care e situația reală a fotbalistului:</p>
<blockquote><p>„Recuperarea merge excelent, comparativ cu alți jucători trecuți prin așa ceva care au avut nevoie de un an sau mai bine, dar Radu e un jucător tânăr și orice tentativă de a forța lucrurile ar putea complica situația lui medicală pe termen mediu și lung. Nimeni nu-și poate asuma așa ceva. Iar Radu a înțeles foarte bine riscurile”</p></blockquote>
<p><span>Mircea Lucescu</span> a folosit cuplul Andrei Burcă – Mihai Popescu pentru primele 4 meciuri din preliminariile CM 2026, cu rezultate îngrijorătoare. Fotbalistul FCSB n-a fost nici pe departe, cumva previzibil, de nivelul lui Drăgușin în angrenajul tricolor. În Cipru, ultimul meci, alături de Burcă a jucat Ghiță. Și s-a terminat… 2-2.</p>
<p>Dezvăluie surse federale:</p>
<blockquote><p>„Mircea Lucescu a spus clar că, atâta timp cât ar exista și 1% șanse pentru ca Drăgușin să fie apt cu Austria, atunci el va fi pe lista preliminară de convocări a stranierilor. Ideea e că nu ai limită de jucători pe lista asta, poți să pui și 40, și-atunci de ce să nu îl treci pe Drăgușin? Ideea este că orice jucător din străinătate avut în vedere pentru convocarea finală trebuie pus pe listă, astfel încât clubul să fie obligat, potrivit normelor FIFA și UEFA, să îl elibereze pentru reunirea lotului național”.</p></blockquote>
<p>Ce a urmat, în culise?</p>
<h2><span>Asediul selecționerului: „Chiar și două-trei telefoane pe zi, în ambele direcții!”</span></h2>
<p>Apropiații lui Radu Drăgușin vorbesc despre un veritabil asediu pe care Mircea Lucescu l-a pus în aplicare din momentul plasării jucătorului pe lista preliminară a stranierilor și până în ziua în care a fost forțat să anunțe lotul final, fără Drăgușin. Iată detaliile:</p>
<blockquote><p>„Aproape că n-a trecut zi în care Lucescu să nu sune, ba pe Radu, ba pe cei de la Tottenham, ba în ambele direcții în aceeași zi uneori! S-a interesat despre tot ce ar însemna utilizarea băiatului, ce riscuri ar presupune, a cerut toate detaliile medicale de la englezi, a vrut să afle ce șanse sunt ca poate Radu să apară câteva minute măcar cu Leeds United, ultimul meci din Premier League înainte de pauza FIFA”</p></blockquote>
<div class="wp-caption aligncenter" id="attachment_20286335" style="width: 2570px"><img alt="" aria-describedby="caption-attachment-20286335" class="size-full wp-image-20286335" decoding="async" fetchpriority="high" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-scaled.jpg" srcset="https://www.prosport.ro/wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-scaled.jpg 2560w, https://www.prosport.ro/wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-1400x933.jpg 1400w, https://www.prosport.ro/wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-768x512.jpg 768w, https://www.prosport.ro/wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-1536x1024.jpg 1536w, https://www.prosport.ro/wp-content/uploads/2025/09/Mircea-Lucescu-nu-a-tinut-cont-de-ce-a-zis-Gigi-Becali.-Selectionerul-Romaniei-a-luat-decizia-2048x1365.jpg 2048w" width="2560"/><p class="wp-caption-text" id="caption-attachment-20286335">FOTO: SportPictures</p></div>
<p>Dacă Mircea Lucescu l-ar fi trecut pe Radu Drăgușin pe lista finală a convocaților, Tottenham era obligată să-l elibereze pe jucător. Practic, dacă selecționerul ar fi forțat cu orice riscuri asta, chiar și utilizarea lui Radu, ar fi putut să o facă, potrivit normelor. Doar că nici măcar nu s-a pus problema:</p>
<blockquote><p>„Asediul selecționerului a fost unul țintit spre evoluția de la oră la oră, aproape, a situației lui Radu. N-a vrut să forțeze convocarea, și pentru Lucescu, și pentru Tottenham, starea de sănătate a lui Radu acum și pe termen lung e peste orice meci, e și normal să fie așa. A încercat să forțeze inclusiv introducerea lui Radu în programul echipei mari, poate să prindă și câteva minute la Tottenham, dar a înțeles și Lucescu recomandările ferme ale departamentului medical și de fizioterapeuți de la Londra: acum, dacă facem asta, riscăm să-i facem rău lui Radu!”</p></blockquote>
<h2><span>„Radu i-a spus selecționerului fix asta!”</span></h2>
<p>Interesant este că, în tot acest ping-pong telefonic, Radu Drăgușin a avut o poziție de profesionist 100%, admirată atât de cei de la Tottenham, cât și de <span>Mircea Lucescu</span>. Dezvăluie surse federale:</p>
<blockquote><p>„Radu i-a spus selecționerului că, dacă ar fi după el, ar juca și mâine, și-ntr-un picior pentru România, dar pur și simplu nu e o problemă de vrut sau nu. Și că nici voința lui, nici a selecționerului, nu pot trece peste datele științifice, peste verdictele medicale de la Tottenham. I-a spus selecționerului fix asta: eu sunt gata mereu să dau tot pentru România, dar acum nu am acest tot și cred că am greși toți dacă am forța! Chiar l-a impresionat pe Lucescu, dar și pe cei de la Tottenham cu maturitatea lui!”</p></blockquote>
<p><img alt="" class="aligncenter size-full wp-image-20290890" decoding="async" height="845" sizes="(max-width: 1462px) 100vw, 1462px" src="https://www.prosport.ro//wp-content/uploads/2025/10/Anuntul-clar-al-lui-Radu-Dragusin-in-dialogul-FRF-Tottenham-„Nu-cred-ca-este-cazul-sa-punem-la-indoiala.jpg" srcset="https://www.prosport.ro/wp-content/uploads/2025/10/Anuntul-clar-al-lui-Radu-Dragusin-in-dialogul-FRF-Tottenham-„Nu-cred-ca-este-cazul-sa-punem-la-indoiala.jpg 1462w, https://www.prosport.ro/wp-content/uploads/2025/10/Anuntul-clar-al-lui-Radu-Dragusin-in-dialogul-FRF-Tottenham-„Nu-cred-ca-este-cazul-sa-punem-la-indoiala-1400x809.jpg 1400w, https://www.prosport.ro/wp-content/uploads/2025/10/Anuntul-clar-al-lui-Radu-Dragusin-in-dialogul-FRF-Tottenham-„Nu-cred-ca-este-cazul-sa-punem-la-indoiala-768x444.jpg 768w" width="1462"/></p>
<p>Prezent la București în aceste zile, în cadrul unui eveniment BRD pentru că stoperul reprezintă acest brand, Radu Drăgușin a acceptat să răspundă întrebării <span>ProSport</span> pe acest subiect. Iată răspunsul lui, care confirmă informațiile obținute de noi în exclusivitate:</p>
<blockquote><p>„Nu cred că este cazul să punem la îndoială ceea ce medicii de la Tottenham, fizioterapeuții cu care am lucrat, și mai ales chirurgul care mi-a făcut operația. Ei, din punctul meu de vedere, au cele mai multe cunoștințe și au cea mai mare experiență. Bineînțeles că domnul Mircea Lucescu își dorea să vin la lot, și eu îmi doream bineînțeles să vin la lot, pentru că îmi lipsește foarte mult să fiu alături de colegi, să joc pentru România. Acum mă simt că sunt gata, dar pe parcurs și pe termen lung această lună în plus îmi va oferi stabilitatea și siguranța necesară pentru a avea o carieră cât mai lungă. Îmi doream să vin la lot, dar în același timp am înțeles că este mai bine să nu. Recuperarea a mers foarte bine și sunt în punctul în care mai am foarte puțin. Acum, că sunt câteva săptămâni, că mai e o lună, că nu știu, dar pot să vă spun că cei de la Tottenham își iau toate măsurile necesare ca în momentul în care voi reveni să revin mai puternic, voi reveni într-un loc mult mai bun decât eram înainte să nu fiu accidentat și, cum am spus, într-un punct mult mai bun pentru a-mi continua cât mai mult cariera”</p></blockquote>

]]></description>
    </item>
    <item>
      <title>Visează să vadă România la Mondial! Număr impresionant de bilete vândute pentru meciul cu Austria, dar și pentru duelul cu Moldova. EXCLUSIV</title>
      <link>https://www.prosport.ro/fotbal-intern/nationala/viseaza-sa-vada-romania-la-mondial-numar-impresionant-de-bilete-vandute-pentru-meciul-cu-austria-dar-si-pentru-duelul-cu-moldova-exclusiv-20291718</link>
      <description><![CDATA[<img src="https://www.prosport.ro//wp-content/uploads/2025/10/Viseaza-sa-vada-Romania-la-Mondial-Numar-impresionant-de-bilete-vandute--1400x1050.jpg"/><br/><p>Naționala României nu merge grozav în preliminariile pentru Campionatul Mondial, dar fanii continuă să fie alături de formația pregătită de Mircea Lucescu.</p>
<p>Până acum, FRF a vândut 30.000 de bilete pentru partida cu Austria, una în care tricolorii nu au decât varianta victoriei.</p>
<h2><span>Număr impresionant de bilete vândute pentru meciul România – Austria</span></h2>
<p>Tricolorii sunt deja cu gândul la baraj, după parcursul foarte bun din Nations League, însă până atunci mai au de jucat două meciuri tari în acest an. Duminică, pe Arena Națională vin vedetele Austriei, iar joi va fi testul cu Moldova, partida urmând să se dispute tot la București.</p>
<p>Până în momentul de față, FRF a vândut 30.000 de bilete pentru partida cu Austria, asta chiar dacă România s-a împiedicat și în<span> ultimul meci oficial din „fereastra” dedicată echipelor naționale (2-2 în Cipru).</span></p>
<p>Până la finalul anului, România va mai juca un singur meci acasă, tricolorii urmând să mai întâlnească doar modesta reprezentativă din San Marino. Acesta va fi ultimul meci al naționalei noastre în preliminariile care au început în luna martie, atunci când un stadion plin a trăit o mare dezamăgire, după ce <span>Bosnia lui Barbarez a câștigat la București cu scorul de 1-0.</span></p>
<h3>Programul complet al grupei noastre este următorul</h3>
<p>Vineri, 21 martie: Cipru – San Marino 2-0 (Pittas 55′, Kakoulli 86′), ROMÂNIA – Bosnia și Herțegovina 0-1 (Gigović 14′)</p>
<p>Luni, 24 martie: Bosnia și Herțegovina – Cipru 2-1 (Demirović 22′, Hajradinović 56′ / Pittas 45’+2), San Marino – ROMÂNIA 1-5 (Zannoni 67′ / Cevoli 6′-ag, M. Popescu 44′, R. Marin 55′-pen., Hagi 75′-pen., Alibec 90’+5)</p>
<p>Sâmbătă, 7 iunie: Bosnia și Herțegovina – San Marino 1-0 (Džeko 66′), Austria – ROMÂNIA 2-1 (Gregoritsch 42′, Sabitzer 60’ / Tănase 90+5′)</p>
<p>Marți, 10 iunie: ROMÂNIA – Cipru 2-0 (Tănase 43′, Man 45+2′), San Marino – Austria 0-4 (Arnautović 3′, 15′, Gregoritsch 11′, Baumgartner 27′)</p>
<p>Sâmbătă, 6 septembrie: Austria – Cipru 1-0 (Sabitzer 54′-pen.), San Marino – Bosnia și Herțegovina 0-6 (Tahirović 21′, Džeko 70′, 72′, Baždar 81′, Alajbegović 85′, Mujakić 90′)</p>
<p>Marți, 9 septembrie: Bosnia și Herțegovina – Austria 1-2 (Džeko 50′ / Sabitzer 49′, Laimer 65′), Cipru – ROMÂNIA 2-2 (Loizou 29′, Charalampous 76′ / Drăguş 2′, 18′)</p>
<p>Joi, 9 octombrie: Austria – San Marino, Cipru – Bosnia și Herțegovina (21:45)</p>
<p>Duminică, 12 octombrie: San Marino – Cipru (16:00), ROMÂNIA– Austria (21:45)</p>
<p>Sâmbătă, 15 noiembrie: Cipru – Austria (19:00), Bosnia și Herțegovina – ROMÂNIA (21:45)</p>
<p>Marți, 18 noiembrie: Austria – Bosnia și Herțegovina, ROMÂNIA– San Marino (21:45)</p>
<h2><span>Amicalul României cu Moldova este peste derby-ul FCSB – Universitatea Craiova</span></h2>
<p>Suporterii României sunt interesați și de amicalul României cu Moldova, care va depăși numărul de spectatori prezenți la derby-ul FCSB – Universitatea Craiova.</p>
<p>Din informațiile noastre, s-au dat 15.000 de bilete pentru meciul de joi, astfel încât este de așteptat să avem peste 20.000 de spectatori în tribune.</p>
<p>Ultimul amical al României s-a jucat tot în această toamnă și s-a încheiat cu o înfrângere la scor, după ce Canada s-a impus la București cu 3-0.</p>

]]></description>
    </item>
    <item>
      <title>Spaniolii au văzut decizia lui Mircea Lucescu în cazul lui Ionuț Radu și n-au stat pe gânduri</title>
      <link>https://www.prosport.ro/fotbal-intern/nationala/spaniolii-au-vazut-decizia-lui-mircea-lucescu-in-cazul-lui-ionut-radu-si-n-au-stat-pe-ganduri-20291650</link>
      <description><![CDATA[<img src="https://www.prosport.ro//wp-content/uploads/2025/10/Spaniolii-au-vazut-decizia-lui-Mircea-Lucescu-in-cazul-lui-Ionut-Radu-si-n-au-stat-pe-ganduri-1400x746.jpg"/><br/><p><!--StartFragment --></p>
<p class="pf0"><span class="cf0">Ionu</span><span class="cf1">ț Radu a fost convocat din nou la echipa națională, unde nu a mai jucat de peste doi ani, iar spaniolii au reacționat instant.</span></p>
<p class="pf0"><span class="cf1">Portarul lui Celta Vigo a fost chemat la lot de selecționerul Mircea Lucescu pentru dubla din această săptăm</span><span class="cf0">â</span><span class="cf1">n</span><span class="cf1">ă cu Moldova și Austria.</span></p>
<h2 class="pf0"><span class="cf2">Spaniolii au reacționat imediat după decizia luată de Mircea Lucescu în cazul lui Ionuț Radu<br/>
</span></h2>
<p class="pf0"><span class="cf1">După mai mult de doi ani de pauză, </span><span class="cf2">Ionuț Radu <span>a fost convocat din nou la echipa națională</span>,</span> <span class="cf2">iar </span><span class="cf1">jurnaliștii iberici nu au trecut cu vederea selecționarea goalkeeper-ului. </span></p>
<p class="pf0"><span class="cf2">Portarul lui Celta Vigo a fost chemat la lot de Mircea Lucescu pentru dubla din această săptămână</span><span class="cf3">: amicalul u Moldova </span><span class="cf1">și meciul cu Austria din preliminariile Cupei Mondiale de anul viitor.</span></p>
<p class="pf0"><span class="cf1">Dacă </span><span class="cf0">î</span><span class="cf1">n trecut a mers pe m</span><span class="cf0">â</span><span class="cf1">na lui Florin Ni</span><span class="cf1">ță și mai apoi cea a lui Horațiu Moldovan, Il Luce apelează acum la Ionuț Radu, titular la Celta Vigo, portar </span><span class="cf0">î</span><span class="cf1">n form</span><span class="cf1">ă, care apără meci de meci. </span><span class="cf0">Î</span><span class="cf1">n condi</span><span class="cf1">ții normale, <span>el se va afla </span></span><span>î</span><span class="cf1"><span>ntre buturi la meciul de „totul sau nimic” cu Austria</span>. </span></p>
<p class="pf0"><span class="cf4">„</span><span class="cf0">Celta Vigo a ad</span><span class="cf5">ăugat un nou internațional, Andrei Radu, a cărui prestație </span><span class="cf0">în primele meciuri ale sezonului i-a adus revenirea la na</span><span class="cf5">ționala Rom</span><span class="cf0">âniei, o echip</span><span class="cf5">ă pentru care nu mai jucase de peste doi ani. </span></p>
<p class="pf0"><span class="cf0">Portarul a fost convocat ultima dat</span><span class="cf5">ă </span><span class="cf0">în preliminariile Cupei Mondiale FIFA din noiembrie 2023, când România a înfruntat Israelul </span><span class="cf5">și Elveția </span><span class="cf0">în meciurile de calificare la Euro 2023, dar nu a jucat niciun minut. </span></p>
<p class="pf0"><span class="cf0">Ultimul s</span><span class="cf5">ău meci cu naționala Rom</span><span class="cf0">âniei a fost pe 28 martie 2023, </span><span class="cf1">cu Belarus, </span><span class="cf0">î</span><span class="cf1">n </span><span class="cf0">calific</span><span class="cf1">ările</span><span class="cf0"> la Euro 2023</span><span class="cf1">, </span><span class="cf0">încheiat cu victoria României cu 2-1. În total, </span><span class="cf1">el </span><span class="cf0">a jucat patru meciuri </span><span class="cf1">la </span><span class="cf0">na</span><span class="cf5">ționala țării ale, </span><span class="cf0">în care a primit trei goluri.</span></p>
<p class="pf0"><span class="cf0">România are programate dou</span><span class="cf5">ă meciuri </span><span class="cf0">în aceast</span><span class="cf5">ă fereastră FIFA. Joi, pe 9 octombrie, va juca un amical </span><span class="cf0">împotriva Moldovei, </span><span class="cf1">iar </span><span class="cf5">trei zile mai t</span><span class="cf0">ârziu, va juca împotriva Austriei, î</span><span class="cf1">ns</span><span class="cf1">ă </span><span class="cf5">șansele sunt foarte de a ajunge la Cupa Mondială, care va avea loc vara viitoare </span><span class="cf0">în America de Nord</span><span class="cf1">”, au scris cei de la <span>onefootball.com</span>.</span></p>
<div class="wp-caption aligncenter" id="attachment_20270540" style="width: 1410px"><img alt="" aria-describedby="caption-attachment-20270540" class="size-large wp-image-20270540" decoding="async" height="877" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/09/Mircea-Lucescu-cerinta-incredibila-pentru-cluburile-din-Superliga-scaled-e1757612314537-1400x877.jpg" srcset="https://www.prosport.ro/wp-content/uploads/2025/09/Mircea-Lucescu-cerinta-incredibila-pentru-cluburile-din-Superliga-scaled-e1757612314537-1400x877.jpg 1400w, https://www.prosport.ro/wp-content/uploads/2025/09/Mircea-Lucescu-cerinta-incredibila-pentru-cluburile-din-Superliga-scaled-e1757612314537-768x481.jpg 768w, https://www.prosport.ro/wp-content/uploads/2025/09/Mircea-Lucescu-cerinta-incredibila-pentru-cluburile-din-Superliga-scaled-e1757612314537-1536x962.jpg 1536w, https://www.prosport.ro/wp-content/uploads/2025/09/Mircea-Lucescu-cerinta-incredibila-pentru-cluburile-din-Superliga-scaled-e1757612314537-2048x1283.jpg 2048w" width="1400"/><p class="wp-caption-text" id="caption-attachment-20270540">SURSĂ: Sportpictures<br/>11.09.2025</p></div>
<h2 class="pf0"><span><span class="cf1">Lotul Rom</span><span class="cf0">âniei pentru meciurile cu Moldova </span><span class="cf5">și Austria</span></span></h2>
<p class="pf0"><span class="cf5">PORTARI</span></p>
<ul>
<li class="pf0"><span class="cf5">Ionuț RADU (Celta de Vigo | Spania, 4/0), Ștefan T</span><span class="cf0">ÂRNOVANU (FCSB, 3/0), R</span><span class="cf5">ăzvan SAVA (Udinese | Italia, 0/0)</span></li>
</ul>
<p class="pf0"><span class="cf5">FUNDAȘI</span></p>
<ul>
<li class="pf0"><span class="cf5">Andrei RAȚIU (Rayo Vallecano | Spania, 33/1), Cristian MANEA (FC Rapid 1923, 25/2), Andrei BURCĂ (Yunnan </span><span class="cf5">Yukun</span><span class="cf5"> | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (</span><span class="cf5">Rak</span><span class="cf0">ów</span><span class="cf0"> | Polonia, 4/0), Mihai POPESCU (FCSB, 5/1), </span><span class="cf0">Lisav</span><span class="cf0"> EISSAT (Maccabi Haifa | Israel, 0/0), Alexandru CHIPCIU (Universitatea Cluj, 47/6), Raul OPRU</span><span class="cf5">Ț (Dinamo, 4/0), Kevin CIUBOTARU (Hermannstadt, 0/0)</span></li>
</ul>
<p class="pf0"><span class="cf5">MIJLOCAȘI</span></p>
<ul>
<li class="pf0"><span class="cf5">Marius MARIN (Pisa | Italia, 33/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 70/12), Vlad DRAGOMIR (</span><span class="cf5">Pafos</span><span class="cf5"> | Cipru, 1/0), Dennis MAN (PSV | Țările de Jos, 39/10), Olimpiu MORUȚAN (Aris Thessaloniki | Grecia, 16/1), </span><span class="cf5">Ianis</span><span class="cf5"> HAGI (</span><span class="cf5">Alanyaspor</span><span class="cf5"> | Turcia, 47/6), Florin TĂNASE (FCSB, 23/5), Cătălin C</span><span class="cf0">ÎRJAN (Dinamo, 0/0), </span><span class="cf5">Ștefan BAIARAM (Universitatea Craiova, 0/0), Valentin MIHĂILĂ (</span><span class="cf5">Caykur</span><span class="cf5"> Rizespor | Turcia, 31/5), Alexandru DOBRE (FC Rapid 1923, 4/0)</span></li>
</ul>
<p class="pf0"><span class="cf5">ATACANȚI</span></p>
<ul>
<li class="pf0"><span class="cf5">Louis MUNTEANU (CFR Cluj, 1/0), Daniel B</span><span class="cf0">ÎRLIGEA (FCSB, 4/1), David MICULESCU (FCSB, 4/0).</span></li>
</ul>
<p><!--EndFragment --></p>

]]></description>
    </item>
    <item>
      <title>Cum a reacționat Gică Hagi după ce Ianis a marcat un gol impresionant în Turcia. A fost dat în vileag chiar de fiul lui</title>
      <link>https://www.prosport.ro/fotbal-extern/cum-a-reactionat-gica-hagi-dupa-ce-ianis-a-marcat-un-gol-impresionant-in-turcia-a-fost-dat-in-vileag-chiar-de-fiul-lui-20291616</link>
      <description><![CDATA[<img src="https://www.prosport.ro//wp-content/uploads/2025/10/Cum-a-reactionat-Gica-Hagi-dupa-ce-Ianis-a-marcat-un-gol-impresionant-in-Turcia.-A-fost-dat-in-vileag-chiar-de-fiul-lui-1400x943.jpg"/><br/><p><!--StartFragment --></p>
<p class="pf0"><span class="cf0">Ianis</span><span class="cf0"> Hagi a </span><span class="cf1">reu</span><span class="cf1">șit să marcheze primul gol </span><span class="cf0">î</span><span class="cf1">n </span><span class="cf0">Turcia</span><span class="cf1">. </span><span class="cf1">Și ce gol! Vinclu din </span><span class="cf2">lovitură liberă de la 25 de metri, care a adus aminte de execuțiile marcă </span><span class="cf0">î</span><span class="cf2">nregistrate ale tat</span><span class="cf2">ălui său.</span></p>
<p class="pf0"><span class="cf2">Gică Hagi a trăit intens golul băiatului său, cel care l-a dat de gol la finalul meciului cu </span><span class="cf0">Genclerbirligi</span><span class="cf1">, </span><span class="cf0">î</span><span class="cf1">ncheiat 2-2, </span><span class="cf0">î</span><span class="cf1">n care a dat </span><span class="cf1">și pasa decisivă la celălalt gol al echipei sale. </span></p>
<h2 class="pf0"><span><span class="cf0">Reacția lui Gică Hagi după ce </span><span class="cf0">fiul său a </span></span><span class="cf0"><span>înscris un eurogol în Turcia</span><br/>
</span></h2>
<p class="pf0"><span class="cf0">Ianis</span><span class="cf0"> Hagi a </span><span class="cf3">„</span><span class="cf1">spart gheața” </span><span class="cf0">în Turcia. </span><span class="cf1">Și nu oricum, ci cu un trasor direct </span><span class="cf0">î</span><span class="cf1">n </span><span class="cf1">v</span><span class="cf0">inclu din lovitură liberă</span><span class="cf1">, </span><span class="cf0">de la </span><span class="cf1">aproximativ </span><span class="cf0">25 de metri, </span><span class="cf1">fără șanse pentru portarul advers. </span><span class="cf1">Execuția </span><span class="cf0">a adus aminte de </span><span class="cf1">torpilele </span><span class="cf0">marcă înregistrate ale tatălui său.</span></p>
<p class="pf0"><span class="cf1">La scurt timp după fluierul de final al </span><span class="cf0">î</span><span class="cf1">nt</span><span class="cf0">â</span><span class="cf1">lnirii</span><span class="cf0">, </span><span>internaționalul român a vorbit despre reușita sa formidabilă </span><span class="cf0">și a </span><span class="cf1">spus </span><span class="cf0">cum a trăit tatăl primul său gol în </span><span class="cf0">SuperLig</span><span class="cf0">.</span></p>
<p><span class="cf3">„</span><span class="cf1">Regele” </span><span class="cf0">a fost emoționat peste măsură de reușita </span><span class="cf1">fiului său</span><span class="cf0">, cel care l-a dat de gol la finalul meciului cu </span><span class="cf0">Genclerbirligi</span><span class="cf0">, </span><span class="cf1">terminat nedecis 2-2, duel </span><span class="cf0">în care a dat și</span><span class="cf1"> assist </span><span class="cf0">la celălalt gol al echipei sale.</span></p>
<p class="pf0"><span class="cf3">„</span><span class="cf0">I-a plăcut execuția</span><span class="cf1">”. Ba mai mult acesta spune că</span><span class="cf1"> satisfac</span><span class="cf1">ția </span><span class="cf3">„</span><span class="cf1">Regelui” a fost chiar mai mare dec</span><span class="cf0">â</span><span class="cf1">t a sa. Totu</span><span class="cf1">și, bucuria lui </span><span class="cf1">Ianis</span><span class="cf1"> nu a fost </span><span class="cf0">î</span><span class="cf1">ntregit</span><span class="cf1">ă de faptul că </span><span class="cf1">Alanyaspor</span><span class="cf1"> a scos dec</span><span class="cf0">â</span><span class="cf1">t un punct din aceast</span><span class="cf1">ă deplasare, fiind egalată de două ori pe tabela de marcaj. </span></p>
<p class="pf0"><span class="cf4">„</span><span class="cf2">Am primit mesaje. A fost fericit, i-a plăcut și lui golul, i-a plăcut execuția. Se simte bine c</span><span class="cf0">ând marchezi un asemenea gol. Când execu</span><span class="cf2">ți așa, aproape perfect, profesorul e mult mai fericit dec</span><span class="cf0">ât elevul. Îmi doresc s</span><span class="cf2">ă continui să marchez astfel de goluri</span></p>
<p class="pf0"><span class="cf0">Pe plan personal sunt fericit, dar ținând cont că am ieșit doar cu un punct din această deplasare, puteam mai mult. Nu am reușit să gestionăm bine ultimele 10 minute</span><span class="cf1">”</span><span class="cf2">, a zis </span><span class="cf2">Ianis</span><span class="cf2"> Hagi, potrivit </span><span>Digisport</span><span class="cf2">.</span></p>
<div class="wp-caption aligncenter" id="attachment_20278298" style="width: 1410px"><img alt="" aria-describedby="caption-attachment-20278298" class="size-full wp-image-20278298" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2025/09/Cum-s-a-descurcat-Ianis-Hagi-la-primul-meci-ca-titular-pentru-Alanyaspor.jpg" srcset="https://www.prosport.ro/wp-content/uploads/2025/09/Cum-s-a-descurcat-Ianis-Hagi-la-primul-meci-ca-titular-pentru-Alanyaspor.jpg 1400w, https://www.prosport.ro/wp-content/uploads/2025/09/Cum-s-a-descurcat-Ianis-Hagi-la-primul-meci-ca-titular-pentru-Alanyaspor-768x512.jpg 768w" width="1400"/><p class="wp-caption-text" id="caption-attachment-20278298">Sursă foto: Profimedia, 21.09.2025</p></div>
<p><!--StartFragment --></p>
<h2 class="pf0"><span><span class="cf0">Turcii n-au stat pe g</span><span class="cf1">â</span><span class="cf0">nduri. </span><span class="cf2">„</span><span class="cf3">Lovitură liberă magnifică</span><span class="cf0">”</span></span></h2>
<p class="pf0"><span class="cf0">Golul marcat de </span><span class="cf0">Ianis</span><span class="cf0"> este primul după o pauză de 174 de zile, ultima sa reușită dat</span><span class="cf1">ând </span><span class="cf3">de pe </span><span class="cf1">13 aprilie 2025, pe când </span><span class="cf3">juca pentru </span><span class="cf1">Rangers</span><span class="cf3">, </span><span class="cf1">î</span><span class="cf3">ntr-un 2-2 cu Aberdeen.</span></p>
<p class="pf0"><span class="cf1">Jurnali</span><span class="cf3">știi turci s-au activat imediat după <span>execuția </span></span><span>internaționalului român </span><span class="cf3">și astfel că </span><span class="cf0">l-au comparat imediat cu tatăl său, cel care a scris istorie </span><span class="cf1">î</span><span class="cf0">n tricoul lui </span><span class="cf0">Galatasaray.</span></p>
<p class="pf0"><span class="cf0">„Golul din lovitură liberă marcat de jucătorul rom</span><span class="cf1">ân al echipei </span><span class="cf1">Alanyaspor</span><span class="cf1"> a adus aminte de tat</span><span class="cf0">ăl său, legendarul jucător al lui Galatasaray. </span><span class="cf0">Ianis</span><span class="cf0"> a </span><span class="cf1">înscris o lovitur</span><span class="cf0">ă liberă magnifică cu piciorul st</span><span class="cf1">âng de la aproximativ 30 de metri”, au </span><span class="cf3">scris turcii. </span></p>
]]></description>
    </item>
    <item>
      <title>Zeul alibiurilor din FRF lovește din nou: „Mă închin după fiecare meci”</title>
      <link>https://www.prosport.ro/fotbal-intern/nationala/zeul-alibiurilor-din-frf-loveste-din-nou-ma-inchin-dupa-fiecare-meci-20291071</link>
      <description><![CDATA[<img src="https://www.prosport.ro//wp-content/uploads/2025/10/Zeul-alibiurilor-din-FRF-loveste-din-nou-„Ma-inchin-dupa-fiecare-meci-scaled-e1759686649118-1400x716.jpg"/><br/><p>Mihai Stoichiță a fost prezent la meciul dintre FCSB și Universitatea Craiova, desfășurat pe Arena Națională.</p>
<p>Oficialul Federației Române de Fotbal a vorbit despre situația stranierilor înainte de marele meci dintre România și Austria.</p>
<h2><span>Zeul alibiurilor din FRF lovește din nou: „Mă închin după fiecare meci”</span></h2>
<p>Mihai Stoichiță, oficial al Federației Române de Fotbal, a vorbit despre echipa națională, care urmează să joace <span>două meciuri importante în doar câteva zile</span>.</p>
<p>Primul va fi un amical împotriva Moldovei, pe 9 octombrie, iar al doilea, pe 12 octombrie, este un meci foarte important contra Austriei, în preliminariile pentru Campionatul Mondial.</p>
<p>Stoichiță s-a arătat mulțumit de forma bună a unor jucători români. A declarat că e bucuros că Valentin Mihăilă și Ianis Hagi au reușit să marcheze goluri în meciurile de la echipele lor de club, reușind să iasă în evidență.</p>
<p>Totodată, a recunoscut că după fiecare meci de club la care participă jucătorii naționalei se roagă ca nimeni să nu se accidenteze.</p>
<h2><span>Mihai Stoichiță, optimist înainte de marele meci cu Austria: „Avem o speranță!”</span></h2>
<p>De asemenea, oficialul FRF a spus că este foarte optimist în ceea ce privește barajul de calificare la Mondial, având în vedere că situația în grupa de preliminarii nu este una care să încânte.</p>
<p>„Avem o speranță pentru barajul pe care o să îl disputăm oricum, că dacă stai bine să te gândești, și dacă, Doamne ferește!, pierdem, și dacă câștigăm, tot la baraj ajungem. Dar în alte condiții, adevărat.</p>
<p>Aș vrea să se repete povestea de la meciul cu Elveția, ultimul meci de la calificări, să îi batem. Nu e imposibil. M-am uitat mai atent la meciul nostru de acolo, nu exista o superioritate clară a Austriei în fața României.</p>
<p>Mă rog, probabil o să îmi spuneți că sunt foarte mulți jucători noi. Nu, nu sunt, sunt obișnuiți, care au jucat poate mai puțin. Cred că îi va anima foarte mult treaba asta la meciul cu Austria, vor să își consolideze locul.</p>
<p>M-am uitat mai devreme câți jucători absenți avem față de meciurile trecute. Fiecare compartiment este destabilizat de absențe. Și apărarea, și mijlocul, și atacul. Așa că nu poți să faci o evidențiere a unei singure zone.</p>
<p>Sunt absențe importante. E un imbold pentru jucătorii care vor apărea ca noutăți în echipa națională. Probabil că Lucescu va folosi și meciul cu Moldova pentru a vedea anumiți jucători, anumite relații de joc cu cei noi care au venit.</p>
<p>Cred că la meciul cu Austria multe lucruri se vor suplini prin atitudinea echipei și prin dorința lor de a rămâne în acest grup și de a deveni și ei jucători de bază.</p>
<p>Poți să le contești talentul lui Ianis Hagi sau Mihăilă? Numai ghinionul a făcut ca ei să nu aibă o poziție mult mai înaltă la ora actuală decât au. Mihăilă a fost foarte mult timp accidentat, probleme musculare, și Ianis la fel.</p>
<p>Dar uite că a revenit și uite ce bine joacă. Mă închin după fiecare meci care se termină când văd că nu sunt jucători accidentați, ori că se joacă în străinătate, ori că se joacă pe aici, pe la noi”, a declarat Stoichiță, înainte de FCSB – Craiova.</p>

]]></description>
    </item>
  </channel>
</rss>
