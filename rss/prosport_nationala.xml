<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Horațiu Moldovan, portarul naționalei României, are pe masă oferta de top! Agentul lui e în aceste ore în Turcia și negociază pentru mai mult, dar tricolorul șochează: „Aș prefera totuși Serie B!”. EXCLUSIV</title>
      <link>https://www.prosport.ro/fotbal-intern/nationala/horatiu-moldovan-portarul-nationalei-romaniei-are-pe-masa-oferta-de-top-agentul-lui-e-in-aceste-ore-in-turcia-si-negociaza-pentru-mai-mult-dar-tricolorul-socheaza-as-prefera-totusi-serie-20186033</link>
      <description><![CDATA[<img src="https://www.prosport.ro/wp-content/uploads/2025/06/Horatiu-Moldovan-portarul-nationalei-Romaniei-are-pe-masa-oferta-de-top-Agentul-lui-e-in-aceste-ore-in-Turcia-si-negociaza-pentru-mai-mult-dar-tricolorul-socheaza.-„As-prefera-totusi-Serie-B.webp"/><br/><p>Horațiu Moldovan (27 de ani), portarul deținut de Atletico Madrid care a obținut promovarea în Seria A cu Sassuolo, este dorit în Turcia. Goalkeeper-ul Echipei Naționale a României nu este hotărât dacă să accepte oferta, chiar dacă impresarul său se află în „Țara Semilunei” pentru a accelera transferul.</p>
<h2><span>Horațiu Moldovan are oferta pe masă din partea unei foste campioane. EXCLUSIV </span></h2>
<p><span>Transferul lui Horațiu Moldovan de la Rapid la Atletico Madrid </span>a impresionat, în vara anului trecut, toată suflarea fotbalului românesc. Portarul nu a avut vreo șansă să se impună în echipa lui Diego Simeone, concurența cu Jan Oblak fiind imposibilă, astfel că a fost împrumutat la Sassuolo, în Serie B.</p>
<p>După un sezon bun, în care a bifat 27 de prezențe, ardeleanul a reușit să promoveze cu fosta formație a lui Marius Alexe și Vlad Chricheș, însă italienii nu și-au manifestat dorința să-l păstreze.</p>
<p>Moldovan nu duce lipsă de oferte și, în aceste zile, în care se află în cantonamentul echipei naționale pentru meciurile cu Austria și Cipru din preliminariile Campionatului Mondial din 2026, fostul rapidist așteaptă să își hotărască viitorul.</p>
<ul>
<li><span>800.000 euro a plătit Atletico Madrid</span> pentru transferul lui Horațiu Moldovan de la <span>Rapid </span></li>
</ul>
<p>Andrei Balmoș, impresarul care facilitat „lovitura” la Atletico Madrid se află, zilele acestea, în Turcia, acolo unde negociază transferul lui Moldovan la una dintre fostele campioane din „Țara Semilunei”. Este vorba de Trabzonspor, deținătoarea titlului predat, la finalul acestui sezon, celor de la Galatasaray, echipă care a terminat pe un dezamăgitor loc 7.</p>
<p>Turcii, la care în prezent evoluează un alt internațional român, atacantul <span>Denis Drăguș (25 de ani)</span>, își doresc să-l legitimeze pe portarul nostru, mai ales că se pregătesc să se despartă de titularul-legendă, Ugurcan Cakir, în vârstă de 29 de ani.</p>
<p>Cakir, produs al clubului din orașul situat pe coasta Mării Neagre, apără și în naționala Turciei și are șanse mari să fie vândut, în acestă vară, pe o sumă impresionantă, fiind cotat la 8 milioane de euro. Monaco (Franța) și Burnley, nou-promovată în Premier League, sunt interesate de goalkeeper-ul fostei campioane a Turciei.</p>
<p>Mai mult, Taha Tepe (24 de ani), rezerva lui Cakir sezonul trecut, vrea să plece la rândul său și, în proporție de 90% va fi cedat, astfel că lui Horațiu Moldovan i se prezintă posibilitatea de a fi titular între buturile celor de la Trabzonspor.</p>
<figure aria-labelledby="figcaption_attachment_20146377" class="wp-caption aligncenter" id="attachment_20146377"><img alt="" class="size-full wp-image-20146377" decoding="async" height="805" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/profimedia-0984409698-e1744715495285.jpg" srcset="https://www.prosport.ro/wp-content/uploads/2025/04/profimedia-0984409698-e1744715495285.jpg 1400w, https://www.prosport.ro/wp-content/uploads/2025/04/profimedia-0984409698-e1744715495285-768x442.jpg 768w" width="1400"/><figcaption class="wp-caption-text" id="figcaption_attachment_20146377">Horatiu Moldovan. FOTO: Profimedia 15.04.2025</figcaption></figure>
<p>Chiar și așa, din informațiile obținute de <span>ProSport</span>, fostul jucător de la Rapid, Hermannstadt sau UTA ezită să își pună semnătura pe contractul propus de turci, a refuzat prima oferă, iar acum, reprezentantul său încercă să obțină un salariu mai bun. Turcii speră că vor reuși să crească pachetul financiar și, astfel, să-l convingă pe român.</p>
<h2><span>Încântat de Italia, Horațiu Moldovan e dorit în Serie B </span></h2>
<p>Aflat în cantonamentul echipei naționale, Moldovan s-a confesat colegilor săi, cărora le-a transmis că și-ar dori să rămână în Italia, unde are contacte cât se poate de încurajatoare de la mai multe formații din Serie B. Motivele? S-a simțit bine în „Cizmă” și se teme de seriozitatea cluburilor din Turcia, mulți jucători străini având probleme cu achitarea salariilor.</p>
<figure aria-labelledby="figcaption_attachment_20130787" class="wp-caption aligncenter" id="attachment_20130787"><img alt="" class="size-full wp-image-20130787" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise.jpg" srcset="https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise.jpg 1400w, https://www.prosport.ro/wp-content/uploads/2025/03/S-au-folosit-de-el-Horatiu-Moldovan-a-aflat-ce-i-se-pregateste-in-culise-768x512.jpg 768w" width="1400"/><figcaption class="wp-caption-text" id="figcaption_attachment_20130787">SURSĂ FOTO: PROFIMEDIA, 28.03.2025</figcaption></figure>
<blockquote><p>Am vorbit eu și cu Denis Drăguș, sunt condiții excelente la Trabzonspor, dar există o nesiguranță cu banii în general în Turcia. Aș prefera să rămân în Italia dacă se poate, de aceea am refuzat prima ofertă de la Trabzonspor, dar sunt încă în negocieri cu ei pentru că e posibil totuși să ajung acolo. Am câteva cluburi din Serie B care sunt interesate de mine, aș prefera să rămân în Italia pentru că aici mă simt bine, am și nevoie de stabilitate, am fost în Spania, Italia, acum să mă mut iar în Turcia, ar fi complicat și din punctul ăsta de vedere”, s-a confesat Moldovan în fața colegilor de la națională.</p></blockquote>
<figure aria-labelledby="figcaption_attachment_20088359" class="wp-caption aligncenter" id="attachment_20088359"><img alt="" class="size-large wp-image-20088359" decoding="async" height="1050" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2025/02/denis-dragus-1400x1050.jpg" srcset="https://www.prosport.ro/wp-content/uploads/2025/02/denis-dragus-1400x1050.jpg 1400w, https://www.prosport.ro/wp-content/uploads/2025/02/denis-dragus-768x576.jpg 768w, https://www.prosport.ro/wp-content/uploads/2025/02/denis-dragus-1536x1152.jpg 1536w, https://www.prosport.ro/wp-content/uploads/2025/02/denis-dragus-2048x1536.jpg 2048w" width="1400"/><figcaption class="wp-caption-text" id="figcaption_attachment_20088359">FOTO: SPORT PICTURES</figcaption></figure>
<h2><span>Vine Moldovan, pleacă Drăguș </span></h2>
<p>În cazul în care Horațiu Moldovan va semna cu formația, posibilitatea ca portarul să devină coleg, în sezonul viitor, cu Denis Drăguș, este redusă. Atacantul român este pe picior de plecare și sunt șanse de 90% ca în sezonul viitor, tricolorul să se despartă de Trabzonspor. Drăguș a bifat 26 de meciuri în toate competițiile pentru echipa sa, a înscris de trei  ori și a furnizat o pasă de gol, mult sub pretențiile șefilor fostei campioane a Turciei.</p>

]]></description>
    </item>
    <item>
      <title>Internaționalul lui Mircea Lucescu, la Mondialul Cluburilor! Echipa din capitala Spaniei e hotărâtă să-l ia: „Madrilenii au început negocierile”</title>
      <link>https://www.prosport.ro/fotbal-intern/nationala/internationalul-lui-mircea-lucescu-la-mondialul-cluburilor-echipa-din-capitala-spaniei-e-hotarata-sa-l-ia-madrilenii-au-inceput-negocierile-20186821</link>
      <description><![CDATA[<img src="https://www.prosport.ro/wp-content/uploads/2025/06/Internationalul-lui-Mircea-Lucescu-la-Mondialul-Cluburilor-Echipa-din-capitala-Spaniei-e-hotarata-sa-l-ia-„Madrilenii-au-inceput-negocierile-scaled-e1748950198365-1400x721.jpg"/><br/><p>Un internațional din lotul lui Mircea Lucescu ar putea juca la Mondialul Cluburilor. Atletico Madrid, echipa din capitala Spaniei, pare hotărâtă să-l ia pe Horațiu Moldovan în lotul pentru turneul final.</p>
<p>După ce a promovat cu Sassuolo în Serie A, Horațiu Moldovan a primit vestea șoc că <span>nu va rămâne în lotul italienilor</span>, astfel a fost nevoit să se întoarcă la Atletico Madrid. Spaniolii vor să-i ofere o șansă portarului de 27 de ani, care ar putea fi luat în lotul pentru Mondialul Cluburilor.</p>
<h2><span>Horațiu Moldovan pleacă la Mondialul Cluburilor după dubla naționalei lui Mircea Lucescu</span></h2>
<p>Horațiu Moldovan a avut prestații lăudabile pentru Sassuolo, care a decis, paradoxal, să nu-l păstreze. Italienii ar fi trebuit să plătească o sumă modică, de doar 800.000 de euro, în cazul unui transfer definitiv. Portarul<span> este dorit și de Kocaelispor</span>, formație nou-promovată în prima liga a Turciei.</p>
<p><span>Mundo Deportivo</span> anunță că Horațiu Moldovan ar putea fi luat de Atletico Madrid în lotul pentru Mondialul Cluburilor, acolo unde ar da piept cu campioana Europei Paris-Saint Germain (15 iunie), Seattle Sounders (20 iunie) și Botafogo (23 iunie).</p>
<p>„Madrilenii au început negocierile pentru a-l avea pe Horațiu Moldovan la meciurile din Statele Unite. Atletico va lua fie trei, fie patru portari, însă contractul lui Antonio Gomis expiră pe 30 iunie.</p>
<p>Problema în cazul lui Moldovan este că acum se află la naționala României, iar meciurile acestea fac parte din calendarul FIFA, astfel că discuțiile sunt întârziate”, scriu jurnaliștii spanioli, conform sursei de mai sus.</p>
<p>Cel mai probabil, Horațiu Moldovan s-ar alătura duo-ului format din Jan Oblak (32 de ani) și Juan Musso (31 de ani). Totuși, în lot ar mai putea apărea și Antonio Gomis (22 de ani), portarul echipei secunde a madrilenilor.</p>
<h2><span>Sezon excelent pentru Horațiu Moldovan</span></h2>
<p>Portarul a fost convocat de Mircea Lucescu pentru dubla cu Austria (7 iunie, în deplasare) și Cipru (10 iunie, pe Arena Națională). De-a lungul acestui sezon, Moldovan a strâns 27 de meciuri, în care a încasat tot atâtea goluri.</p>
<p>Românul a ținut poarta intactă pentru italieni în 11 rânduri. Portalul de specialitate Transfermarkt îl cotează pe fotbalist la 2.200.000 de euro. În cariera lui, Moldovan a mai jucat pentru CFR Cluj, Hermannstadt, Energeticianul, Ripensia Timișoara, Sepsi OSK, UTA Arad și Rapid București.</p>
<p>La nivel de profesioniști, Horațiu Moldovan a strâns un număr de 173 de meciuri, în care a încasat 188 de goluri. Portarul a avut 64 de meciuri fără gol primit în cariera lui. Sub „tricolor”, acesta a bifat 12 selecții, fiind convocat prima oară de Edward Iordănescu, în 2022.</p>

]]></description>
    </item>
    <item>
      <title>I-a văzut pe fotbaliştii lui Daniel Pancu şi a dat verdictul înainte de EURO U21</title>
      <link>https://www.prosport.ro/euro-u21-2025/i-a-vazut-pe-fotbalistii-lui-daniel-pancu-si-a-dat-verdictul-inainte-de-euro-u21-20186555</link>
      <description><![CDATA[<img src="https://www.prosport.ro/wp-content/uploads/2025/06/I-a-vazut-pe-fotbalistii-lui-Daniel-Pancu-si-a-dat-verdictul-inainte-de-EURO-U21-1400x813.jpg"/><br/><p>Marius Niculae, manager sportiv al loturilor naționale de tineret și juniori în cadrul FRF, i-a văzut pe viu pe elevii lui Daniel Pancu în cantonamentul din Austria și dă verdictul înainte de EURO din Slovacia.</p>
<p>„Săgeată” spune că tricolorii sunt extrem de montați, cu atitudine bună, 100% implicați la antrenamente, dovezi clare că vor să facă o figură frumoasă la Campionaul European.</p>
<h2><span>A dat verdictul înainte de EURO U21 după ce i-a văzut pe viu pe tricolorii lui „Pancone”</span></h2>
<p>Fostul atacant Marius Niculae, acum manager sportiv al loturilor naționale de tineret și juniori, este prezent alături de reprezentativa U21 în cantonamentul din Austria și dă <span>verdictul înainte de startul EURO 2025</span>.</p>
<p>Cel poreclit „Săgeată” spune că tricolorii lui Daniel Pancu sunt extrem de montați, au o atitudine foarte bună și sunt implicați total la ședințele de pregătire, pentru a putea face un rezultat mare la <span>Campionatul European</span>.</p>
<p>„Vrem să facem o figură frumoasă la acest turneu final. Până acum suntem foarte mulțumiți. Sunt foarte conectați. Mi-a plăcut atitudinea lor din antrenament, dau 100%. Acum avem miercuri un amical cu Georgia, unul foarte greu. E un test foarte bun, util. Vom vedea la acest meci la ce nivel suntem. Se va definitiva și lotul după acest meci. Sunt zile cu un antrenament.</p>
<p>Da, așa poți face performanță. Așa este și la echipele mari. S-au pregătit, îi vizionăm în fiecare zi. Mai puțin azi, când am urmărit-o pe Georgia, trebuie să-i cunoaștem puțin și pe ei. Daniel e conectat. Îți spune echipa Italiei instant. E normal, e pasionat și e un lucru bun. Sper să ajungă mesajul și către jucători. Asta așteptăm cu toții. Îmi place atitudinea lor, e îmbucurător și îți dă speranțe”, a declarat Marius Niculae la <span>DigiSport</span>.</p>
<p>Oficialul FRF a lămurit și situația lui Ignat și a lui Baiaram, fotbaliști care au acuzat probleme medicale pe finalul de sezon din Superligă: „La Ignat nu a fost nici cea mai mică problemă. La Baiaram, da, el a resimțit mici dureri. Azi va intra însă la antrenament. Suntem ok aici. E o zonă montană, mai mult cu ape termale. Condițiile sunt foarte bune. Noi avem o aripă a hotelului, suntem izolați față de restul. Marea majoritatea a turiștilor sunt în altă aripă”.</p>
<p><img alt="" class="aligncenter size-large wp-image-20186569" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/2Y6A9512-1-1400x933.jpg" srcset="https://www.prosport.ro/wp-content/uploads/2025/06/2Y6A9512-1-1400x933.jpg 1400w, https://www.prosport.ro/wp-content/uploads/2025/06/2Y6A9512-1-768x512.jpg 768w, https://www.prosport.ro/wp-content/uploads/2025/06/2Y6A9512-1-1536x1024.jpg 1536w, https://www.prosport.ro/wp-content/uploads/2025/06/2Y6A9512-1.jpg 1920w" width="1400"/></p>
<h2><span>Lotul prezent în cantonamentul din Austria</span></h2>
<p>PORTARI: Răzvan Sava (Udinese / Italia), Otto Hindrich (CFR Cluj), Vlad Rafailă (US Lecce / Italia);</p>
<p>FUNDAȘI: Dan Sîrbu (Farul Constanța), Tony Strata (AC Ajaccio / Franța), Cristian Ignat (FC Rapid 1923), Matteo Duțu (AC Milan / Italia), Mario Tudose (CFC Argeș), Ümit Akdağ (Toulouse FC / Franța), Matei Ilie (CFR Cluj), Andrei Borza (FC Rapid 1923), Costin Amzăr (Al Nasr / Emiratele Arabe Unite);</p>
<p>MIJLOCAȘI: Cătălin Vulturar (FC Rapid 1923), Marius Corbu (APOEL Nicosia / Cipru), Cristian Mihai (Dinamo), Constantin Grameni (FC Rapid 1923), Cătălin Cîrjan (Dinamo), Rareș Ilie (US Catanzaro / Italia), Octavian Popescu (FCSB), Ștefan Baiaram (Universitatea Craiova), Ianis Stoica (FC Hermannstadt), Zoran Mitrov (FC Botoșani);</p>
<p>ATACANȚI: Vladislav Blănuță (Universitatea Cluj), Rareș Burnete (US Lecce / Italia).</p>

]]></description>
    </item>
    <item>
      <title>Mircea Lucescu a recunoscut singurul moment când miliardarii Ahmetov şi Moratti se băgau la echipă: „De aia au ajuns unde au ajuns”</title>
      <link>https://www.prosport.ro/fotbal-intern/nationala/mircea-lucescu-a-recunoscut-singurul-moment-cand-miliardarii-ahmetov-si-moratti-se-bagau-la-echipa-de-aia-au-ajuns-unde-au-ajuns-20186017</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-recunoscut-singurul-moment-cand-miliardarii-Ahmetov-si-Moratti-se-bagau-la-echipa-„De-aia-au-ajuns-unde-au-ajuns.webp"/><br/><p>Mircea Lucescu (79 de ani), actual selecționer al naționalei României, a rememorat perioada de glorie în care a antrenat cluburi precum Inter Milano și Șahtior Donețk, unde a colaborat cu miliardarii Massimo Moratti (80) și Rinat Ahmetov (58).</p>
<p>Întrebat fiind dacă afaceriștii din urmă menționați se băgau la echipă, pe modelul patronilor din fotbalul românesc, „Il Luce” a spus lucrurilor pe nume.</p>
<h2><span>L-a lăudat pe Gigi Becali, dar acum spune adevărata rețetă a succesului. Cum au fost colaborările dintre Mircea Lucescu și Massimo Moratti sau Rinat Ahmetov</span></h2>
<p>Mircea Lucescu se află de aproape 50 de ani în antrenorat, iar în prezent se poate mândri cu faptul că este cel mai titrat tehnician român din toate timpurile. De asemenea, „Il Luce” este și în TOP 5 antrenori la nivel mondial, atunci când vine vorba despre numărul de trofee cucerite. Nu mai puțin de 35 de triumfuri a înregistrat Lucescu din 1978 și până în 2025.</p>
<p>Într-un interviu acordat recent, legendarul antrenor român a fost întrebat despre implicarea patronilor în fotbal, care cel puțin la nivel național pare să fi devenit o tradiție. Concret, „Il Luce” a fost pus în postura de a rememora colaborările pe care le-a avut cu miliardarii Massimo Moratti și Rinat Ahmetov, la Inter Milano și Șahtior Donețk, iar selecționerul României nu s-a ferit să spună adevărul:</p>
<blockquote><p>(n.r. – Patronii se băgau?) Niciodată! Se băgau doar la transferări, când vindeau. Oameni de afaceri, oameni care pot judeca valoarea unui obiect sau valoarea unui om. Deci fără probleme. Era capacitatea lor, de-aia au ajuns acolo. Și atunci discutam, dar niciodată în contradictoriu. Nimeni, niciodată, nu m-a sunat. La nicio echipă!”, a declarat Mircea Lucescu pentru <span>GSP</span>.</p></blockquote>
<h2><span>Mircea Lucescu a cucerit 22 de trofee cu Șahtior Donețk</span></h2>
<p>Din totalul de 35 de trofee cucerite în cariera de antrenor, <span>Mircea Lucescu a triumfat de cele mai multe ori alături de Șahtior Donețk și Rinat Ahmetov</span>. Nu mai puțin de 22 de trofee a câștigat „Il Luce” la gruparea din Ucraina, pe care a antrenat-o în intervalul 2004 – 2016.</p>
<p>În schimb, alături de Inter Milano și Massimo Moratti, în perioada ianuarie – martie 1999, Lucescu nu a câștigat niciun trofeu.</p>
<p>Interesant este că <span>Mircea Lucescu l-a lăudat recent pe Gigi Becali</span> pentru felul în care se implică la nivelul echipei pe care o patronează, campioana României din ultimele două sezoane, FCSB:</p>
<blockquote><p>Vorbeam cu Gigi Becali. Și-mi spunea: «Dom’le, eu mă duc la antrenament! Înainte le spuneam jucătorilor mei, pas, control și pasă. Acum nu le mai spun. Le spun numai, pasă, pasă, pasă. Că am văzut cum joacă Barcelona». Și are dreptate! Asta trebuie să facă jucătorii. Eu îl încurajez pe Gigi Becali, pentru că, vezi, toată lumea judecă. Că face pe antrenorul… Nu face pe antrenorul! Dar ideea lui prinde, iar ceilalți sunt obligați să o ia în considerare”, Mircea Lucescu, potrivit sursei menționate mai sus.</p></blockquote>

]]></description>
    </item>
    <item>
      <title>Sezonul ceremoniilor pentru jucătorii Craiovei. Derogare de la selecţioneri pentru evenimente</title>
      <link>https://www.prosport.ro/sport-life/sezonul-ceremoniilor-pentru-jucatorii-craiovei-derogare-de-la-selectioneri-pentru-evenimente-20186100</link>
      <description><![CDATA[<img src="https://www.prosport.ro/wp-content/uploads/2025/06/Sezonul-ceremoniilor-pentru-jucatorii-Craiovei.-Derogare-de-la-selectioneri-pentru-evenimente-1400x1050.jpg"/><br/><p>Pauza dintre sezoane este prilej de vacanţe, dar şi de căsătorii pentru jucătorii Universităţii Craiova. Printre cei care au profitat de această perioadă pentru a-şi uni destinele cu alesele lor sunt Nicuşor Bancu şi Anzor Mekvabishvili.</p>
<p>Căpitanul Ştiinţei, Nicuşor Bancu (32 de ani) s-a căsătorit cu Cătălina Achim, cu care are un băieţel de 7 ani. „Casă de piatră, Nicușor și Cătălina Bancu!”, le-a transmis clubul din  Bănie. Cununia religioasă a avut loc la biserica „Mântuleasa”, din centrul oraşului, apoi invitaţii au mers la un restaurant.</p>
<p>Deşi a semnat prelungirea contractului cu Universitatea Craiova până în 2028, internaţionalul ar putea pleca în vara aceasta liber de contract, dacă primeşte o ofertă atractivă, antrenorul Mirel Rădoi insistând pe lângă finanţatorul Mihai Rotaru să-i permită căpitanului să părăsească echipa, după 11 ani, fără pretenţii materiale.</p>
<h2><span>Bancu, învoit de Mircea Lucescu pentru a se căsători</span></h2>
<p>„Bancone” a căpătat o derogare din partea selecţionerului Mircea Lucescu pentru a celebra evenimentul, el fiind convocat la lotul României pentru meciurile cu Austria şi Cipru, din preliminariile CM 2026. Colegii săi din Bănie, Vladimir Screciu şi Alexandru Mitriţă, au ajuns deja sub comanda lui „Il Luce”, amânându-şi astfel vacanţa de vară.</p>
<p>Tot în weekend-ul trecut, un alt jucător al Craiovei care a sărbătorit a fost portarul Silviu Lung Jr., care a celebrat botezul copilului său. Veteranul din poarta Ştiinţei a fost titular în ultimele meciuri de campionat, după ce Laurenţiu Popescu a gafat în eşecul de pe teren propriu cu Rapid.</p>
<p>Acum o săptămână, Andrei Ivan şi-a botezat băiatul, invitaţi fiind câţiva colegi de la Universitatea Craiova, precum şi fostul căpitan de la FCSB, Florinel Coman. Andrei Ivan va reveni în Bănie, după împrumutul în Turcia, la Adanaspor, formaţie care a retrogradat în Liga a III-a.</p>
<h2><span>Şi Anzor Mekvabishvili şi-a pus pirostriile, înainte de a merge la lot</span></h2>
<p>Georgianul Anzor Mekvabishvili a profitat, de asemenea, de pauza de vară pentru a se căsători cu Anna.</p>
<p>Şi mijlocaşul de 24 de ani a avut nevoie de permisiunea selecţionerului naţionalei Georgiei, francezul Willy Sagnol, care a apelat la jucătorul Universităţii Craiova pentru amicalele cu Insulele Feroe şi Insulele Capului Verde.</p>
<p>În schimb, cei mai importanţi jucători ai Georgiei, Kvicha Kvaratskehia de la PSG, Mamardashvili de la Valencia, Mikautadze de la Lyon sau Davitashvili de la St. Etienne au fost scutiţi de prezenţa la lot.</p>

]]></description>
    </item>
  </channel>
</rss>
