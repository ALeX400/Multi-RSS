<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Ştefan Târnovanu a semnat”. Giovanni Becali a negociat cu 4 echipe pentru vedeta FCSB şi a făcut anunțul</title>
      <link>https://www.prosport.ro/fotbal-intern/superliga/stefan-tarnovanu-a-semnat-giovanni-becali-a-negociat-cu-4-echipe-pentru-vedeta-fcsb-si-a-facut-anuntul-20154636</link>
      <description><![CDATA[<img src="https://www.prosport.ro/wp-content/uploads/2025/04/„Stefan-Tarnovanu-a-semnat22.-Giovanni-Becali-a-negociat-cu-4-echipe-pentru-vedeta-FCSB-si-a-facut-anuntul-1400x845.png"/><br/><p>Ștefan Târnovanu (24 de ani), unul dintre cei mai curtați fotbaliști de la FCSB, tocmai a dat cu pixul pe contract, după cum a anunțat Giovanni Becali (72).</p>
<p>Impresarul a transmis că în proporții mari îi va obține un transfer portarului și în puținele săptămâni câte au mai rămas până la vară pare să facă eforturi majore în lupta pentru a se ține de cuvânt.</p>
<h2><span>În pragul transferului în străinătate, Ștefan Târnovanu a semnat un nou contract cu Giovanni Becali. Impresarul urmează să îi asigure tranziția către fotbalul mare</span></h2>
<p>Ștefan Târnovanu are șanse mari să fie următorul fotbalist important din campionatul României care ia drumul străinătății, iar Giovanni Becali a confirmat deja acest lucru.</p>
<p><span>„Ștefan Târnovanu pleacă de la FCSB”, a spus impresarul</span> în urmă cu doar câteva săptămâni, confirmând faptul că există interes concret din partea mai multor cluburi importante ale Europei.</p>
<p>Și mai recent, <span>Giovanni Becali a dezvăluit că a ieșit la masă cu Ștefan Târnovanu</span>, iar portarul FCSB a făcut deja uitată oferta pe care a primit-o de la Napoli, din Serie A. Fotbalistul își dorește să fie prima variantă de goalkeeper la echipa la care va merge din vară, iar gruparea din Peninsulă nu a putut să îl asigure de acest aspect. Tocmai din acest motiv, Târnovanu a refuzat-o pe formația care se luptă să câștige titlul în Serie A.</p>
<p>Aparent, în cadrul întâlnirii recente pe care a avut-o cu Giovanni Becali, Ștefan Târnovanu a mai pus un detaliu la punct. Portarul a primit o nouă ofertă de colaborare din partea impresarului, pe care a acceptat-o fără să stea prea mult pe gânduri.</p>
<p>Așadar, în mod cert, Giovanni Becali va fi cel care va intermedia transferul portarului de la FCSB în străinătate:</p>
<blockquote><p>Cu Ștefan Târnovanu am semnat de curând prelungirea contractului de reprezentare. Așteptăm, e tânăr și are tot timpul. A înțeles despre ce e vorba, știe despre ce e vorba. E normal că toți jucătorii se gândesc la perioadele de transferuri, toți spun «Poate e momentul meu». Vom vedea”, și-a început Giovanni Becali discursul, potrivit <span>Fanatik</span>.</p></blockquote>
<h2><span>4 echipe negociază pentru Târnovanu</span></h2>
<p>Așa cum am precizat deja, Napoli a făcut chiar și o ofertă oficială pentru Ștefan Târnovanu, care a fost însă refuzată de goalkeeper.</p>
<p>Prin intermediul aceleiași reacții, Giovanni Becali a mai dezvăluit că Galatasaray, din Turcia, Udinese, de asemenea din Italia, și Al Shabab, din Arabia Saudită, au demarat și ele negocieri pentru transferul portarului de la FCSB:</p>
<blockquote><p>Am vorbit și cu Galatasaray, și cu Napoli, și cu Udinese pentru Ștefan Târnovanu. Am vorbit și cu Al Shabab. Sunt echipe care trebuie să își termine campionatul, apoi vedem despre ce e vorba. La Al Shabab e și Fatih Terim. Din păcate, putea să o bată pe Al Hilal, la 2-2 au avut două ocazii mari. Echipa e pe locul 6, Fatih Terim i-a găsit mai jos, i-a urcat și vedem dacă continuă. Trebuie să vedem, mi se spune că se vrea prelungirea, mai ales că Nedved e acolo director sportiv”, a completat Giovanni Becali, conform aceleiași surse.</p></blockquote>
<p>Potrivit site-ului de specialitate Transfermarkt, cota de piață a lui Ștefan Târnovanu este de 4.500.000 de euro.</p>

]]></description>
    </item>
    <item>
      <title>Se complică transferul lui Andrei Rațiu la Liverpool! „Vrea să aducă unul dintre cei mai buni fundaşi laterali din Europa”</title>
      <link>https://www.prosport.ro/fotbal-extern/se-complica-transferul-lui-andrei-ratiu-la-liverpool-vrea-sa-aduca-unul-dintre-cei-mai-buni-fundasi-laterali-din-europa-20154579</link>
      <description><![CDATA[<img src="https://www.prosport.ro/wp-content/uploads/2025/04/Se-complica-transferul-lui-Andrei-Ratiu-la-Liverpool-„Vrea-sa-aduca-unul-dintre-cei-mai-buni-fundasi-laterali-din-Europa22.webp"/><br/><p>Transferul lui Andrei Rațiu (26 de ani) la FC Liverpool se complică din ce în ce mai tare, după ce românul a ajuns să fie a treia variantă de pe lista „cormoranilor”.</p>
<p>Managerul Arne Slot (46) își dorește neapărat achiziția unui fundaș dreapta, având în vedere că Trent Alexander-Arnold (26) va pleca gratis la finalul sezonului 2024 – 2025.</p>
<h2><span>Nu doar Jeremie Frimpong i-a luat fața lui Andrei Rațiu, ci și Ola Aina! Transferul dorit de FC Liverpool pentru acoperirea postului de fundaș dreapta</span></h2>
<p>Potențialul <span>transfer al lui Andrei Rațiu de la Rayo Vallecano la FC Liverpool face vâlvă</span> în presa internațională deja de câteva săptămâni bune.</p>
<p>„Cormoranii” au fost refuzați de Trent Alexander-Arnold, vare va pleca gratis de pe Anfield la finalul actualei stagiuni, astfel că Arne Slot este în căutarea insistentă a unui nou fundaș dreapta.</p>
<p>Așa cum au sugerat multiple surse din presa internațională, managerul „cormoranilor” l-ar fi trecut pe lista de potențiale achiziții și pe <span>Andrei Rațiu, un apărător cu un profil similar lui Trent Alexander-Arnold</span>, respectiv cu un apetit ofensiv ridicat.</p>
<p>Însă, odată cu trecerea săptămânilor, s-a aflat că Andrei Rațiu ar fi departe de vârful listei de priorități de la Liverpool. „Cormoranii” testează terenul pentru un transfer al lui Jeremie Frimpong (24 de ani) de la Bayer Leverkusen, însă acesta nu va fi ușor de achiziționat. Pe scurt, internaționalul olandez, care poate juca și mijlocaș dreapta, mai are contract cu Bayer Leverkusen până în iunie 2028 și este evaluat la 50.000.000 de euro. În plus, Liverpool nu e singura grupare de calibru care îl dorește.</p>
<p>Pe de altă parte, FC Liverpool îl are pe listă, tot pe o poziție fruntașă, și pe Ola Aina, de la Nottingham Forest, revelația sezonului din Premier League.</p>
<blockquote><p>Liverpool vrea să aducă unul dintre cei mai buni fundași laterali din Europa”, titrează publicația <span>Football Fan Cast</span>.</p></blockquote>
<h2><span>Statisticile lui Ola Aina</span></h2>
<p>Afirmația de mai sus nu le aparține jurnaliștilor de la Football Fan Cast, ci a fost făcută de Zach Lowy, de asemenea ziarist și cunoscut ca fiind un mare expert în fotbalul european.</p>
<p>Lowy s-a declarat impresionat de sezonul reușit de Ola Aina și a sugerat că fundașul dreapta a avut un impact major în rezultatele înregistrate de Nottingham Forest.</p>
<p>Echipa din urmă menționată se află pe locul 4 în Premier League, cu 60 de puncte, la doar un punct în spatele lui Manchester City, prima grupare de pe podium. Însă, Nottingham are și un meci mai puțin disputat față de „cetățeni”.</p>
<p>Cu doar câteva etape înainte de finalul sezonului, Ola Aina și compania sunt mari favoriți să termine pe o poziție de Liga Campionilor.</p>
<p>Referitor la evoluțiile fundașului dreapta, Ola Aina a jucat 30 de partide în actuala stagiune de Premier League, izbutind să contribuie, printre altele, cu două goluri și cu o pasă decisivă.</p>
<p>Potrivit site-ului de specialitate Transfermarkt, cota sa de piață este de 20.000.000 de euro. Însă, vești bune pentru FC Liverpool. Ola Aina va putea fi transferat gratis, deoarece înțelegerea lui cu Nottingham expiră la data de 30 iunie 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/OitJaSKChXo?si=wA1cdbS-phvzX8y8" title="YouTube video player" width="560"></iframe></p>

]]></description>
    </item>
    <item>
      <title>Gigi Becali i-a „retezat” salariul cu 50 la sută, dar Mitică Dragomir îl vede ideal pentru Mircea Lucescu: „E cel mai bun din România”</title>
      <link>https://www.prosport.ro/fotbal-intern/superliga/gigi-becali-i-a-retezat-salariul-cu-50-la-suta-dar-mitica-dragomir-il-vede-ideal-pentru-mircea-lucescu-e-cel-mai-bun-din-romania-20153762</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-i-a-„retezat-salariul-cu-50-la-suta-dar-Mitica-Dragomir-il-vede-ideal-pentru-Mircea-Lucescu-1400x819.jpg"/><br/><p>Fostul președinte al Ligii Profesioniste de Fotbal consideră că jucătorul căruia Gigi Becali i-a „retezat” salariul cu 50 la sută este ideal pentru Mircea Lucescu.</p>
<p>Vlad Chiricheș traversează un moment excepțional al carierei și toți oameni din fotbalul românesc îl văd titular la națională.</p>
<h2><span>Jucătorul despre care Mitică Dragomir spune că este cel mai bun din România pe postul lui</span></h2>
<p>Vlad Chiricheș are un salariu de 40.000 de euro pe lună, dar <span>Gigi Becali a anunțat că i-l reduce la jumătate</span> și, în același timp, îl numește antrenor secund. Jucătorul a împlinit 35 de ani la jumătatea lunii noiembrie, dar Dumitru Dragomir îl vede titular indiscutabil la naționala României.</p>
<p>„Chiricheș e cel mai bun jucător din România. (L-ai lua la națională?) Titular direct. Categoric. În fața fundașilor centrali nu joacă niciunul ca el. Acolo e locul lui. Încep cu el și Stanciu la mijloc, restul ce se leagă”, a declarat Dumitru Dragomir pentru <span>Fanatik</span>.</p>
<p>Naționala de fotbal a României va juca, peste două luni, următoarele meciuri din preliminariile pentru Campionatul Mondial din 2026, competiție care va avea loc în Statele Unite ale Americii, Canada și Mexic.</p>
<p>Pe 7 iunie, „tricolorii” vor juca în deplasare cu Austria, iar trei zile mai târziu primesc replica Ciprului, echipă pe care au învins-o de două ori anul trecut, în Grupa C2 din Liga Națiunilor.</p>
<p>În acest moment, echipa pregătită de Mircea Lucescu este pe locul 2, cu 3 puncte, obținute din victoria în deplasare cu San Marino, venită după eșecul pe teren propriu cu Bosnia-Herțegovina.</p>
<h2><span>Stoichiță îi vede la lot pe Nistor, Chipciu și Chiricheș</span></h2>
<p>Dumitru Dragomir nu este primul care-l vede la națională pe Chiricheș pentru „dubla” cu Austria și Cipru. Mihai Stoichiță, director tehnic în cadrul Federației Române de Fotbal, nu exclude varianta ca <span>selecționerul să vină, din nou, cu surprize</span>, și să-i cheme la lot pe Dan Nistor, Alex Chipciu și Chiricheș, care au, în total, 106 ani.</p>
<p>Dan Nistor face 36 de ani pe 6 mai, Alex Chipciu împlinește 36 de ani 12 zile mai târziu, iar Vlad Chiricheș s-a născut pe 14 noiembrie 1989.</p>
<p>„Dacă ați fost atent la partida celor de la Universitatea Cluj de aseară, Nistor și Chipciu parcă joacă precum niște flăcăi, nu ca unii foarte experimentați.</p>
<p>Au o disponibilitate la efort și o știință extraordinară. La fel și Vlad. În această seară, a dominat terenul prin modul în care a gândit și a rezolvat fazele.</p>
<p>E o perioadă foarte, foarte bună pentru el. Nu am discutat cu Lucescu (n.r. – despre o eventuală revenire a lui Vlad Chiricheș la echipa națională), însă el este omul care te surprinde întotdeauna prin ceea ce face.</p>
<p>Alegerile lui Lucescu sunt logice și nu țin de alte considerente. Se uită mult la valoarea individuală a jucătorului și momentului pe care-l trăiește”, a spus Stoichiță, potrivit gsp.ro, după FCSB – CFR Cluj 3-2.</p>

]]></description>
    </item>
    <item>
      <title>Cosmin Olăroiu, lovitură devastatoare pentru cei care l-au acuzat că a refuzat naționala României pentru petrodolarii arabilor: „Eu mi-am făcut firma de antrenor și banii în străinătate”</title>
      <link>https://www.prosport.ro/fotbal-extern/cosmin-olaroiu-lovitura-devastatoare-pentru-cei-care-l-au-acuzat-ca-a-refuzat-nationala-romaniei-pentru-petrodolarii-arabilor-eu-mi-am-facut-firma-de-antrenor-si-banii-in-strainatate-20153654</link>
      <description><![CDATA[<img src="https://www.prosport.ro/wp-content/uploads/2025/04/profimedia-0556049212.jpg"/><br/><p>Criticat pentru că ar fi refuzat să antreneze echipa națională a României, acceptând ofertă consistentă arabilor, Cosmin Olăroiu a venit cu o replică foarte fermă în ceea ce îl privește.</p>
<p><span>Cosmin Olăroiu (55 de ani) este noul selecționer al naționalei Emiratelor Arabe Unite</span> (EAU), iar pentru cei doi ani de contract va primi 12 milioane de dolari, dar și obiectivul este pe măsură: calificarea la CM 2026, după o pauză de 36 de ani.</p>
<p>În acest moment, naționala EAU se află pe locul 3 în Grupa A a Asiei, , cu 13 puncte, grupa fiind condusă de Iran (20 de puncte) și Uzbekistan (17 puncte).</p>
<h2><span>Singura ofertă pentru Olăroiu, în urmă cu aproape un deceniu</span></h2>
<p>Cosmin Olăroiu, care antrenează în paralel atât naționala EAU, cât și echipa de club, Sharjah, a explicat că singurul moment în care i s-a făcut o propunere de a prelua naționala României a fost în urmă cu aproape 10 ani, dar și motivul pentru care discuțiile s-au încheiat foarte repede. De asemenea, Olăroiu s-a arătat mâhnit de reacțiile care au venit recent din țară, după ce a acceptat „petrodolarii” arabilor.</p>
<p>„Da, am auzit sau am citit și m-a întristat, deși minciunile a trebui să treacă neobservate. Să nu fie puse la inimă. Păi, mi-a oferit cineva echipa națională și eu m-am dat lovit? Într-adevăr, a existat o discuție în acest sens prin 2015 sau 2016, când o antrenam pe Al Ahli Dubai, dar s-a încheiat reprede, deoarece clubul cu care eram sub contract trebuia să achite o clauză eliberatoare de vreo două milioane de dolari și n-a dorit să plătească suma respectivă.</p>
<p>Acum ce, era naționala la liber și eu m-am făcut că plouă?! Acum nu m-a contactat nimeni, nu m-a întrebat nimeni, deci ce mi se impută, pe ce bază?! Nu-mi stă în obicei să mă mint, nici să-i mint pe alții”, a explicat Cosmin Olăroiu pentru <span>GSP</span>.</p>
<h2><span>„Eu mi-am făcut firma de antrenor și banii în străinătate”</span></h2>
<p>Prima echipă pe care Cosmin Olăroiu a antrenat-o în străinătate a fost AL-Hilal (Arabia Saudită), unde a ajuns în vara lui 2007.</p>
<p>De atunci a mai antrenat echipe din Sudan, Emiratele Arabe Unite și China, dar a bifat și o „națională”, pe cea a Arabiei Saudite, în 2014-2015.</p>
<p>Astfel, cu o experiență vastă în afara țării, tehnicianul a ținut să puncteze un lucru important, care deși ar putea să îi supere pe mulți, „trebuie ținut cont” de acesta.</p>
<p>„M-am născut român și voi muri român, sunt mândru de originea mea. Pe de altă parte însă, cu excepția a două luni, parcă în 2011, când am lucrat la Steaua, lipsesc din țară de 18 ani.</p>
<p>Perioadă în care am câștigat de patru ori titlul în Emirate și câte o dată în Arabia Saudită și în China. Le putem număra împreună, am cucerit peste 20 de trofee, dintre care numai două acasă, Liga și Supercupa în 2006<em>. </em></p>
<p>Așa că, să nu se supere nimeni, eu mi-am făcut firma de antrenor și banii în străinătate, nu în țară. Poate că pe unii îi deranjează această precizare, dar trebuie ținut cont de ea”, a concluzionat Cosmin Olăroiu.</p>
<p>De când a venit la Sharjah, Olăroiu a câștigat patru trofee, Cupa Președintelui EAU (2022, 2023), SuperCupa EAU (2022) și EAU League Cup (2023).</p>
<p>Iar acum se afla la numai un pas de a câștiga alte două trofee: Cupa Președintelui, unde în finală se va confrunta cu Al-Ahli Dubai, pe 9 mai, pe teren propriu, respectiv <span>Liga Campionilor Asiei 2, unde în finală se va confrunta cu echipa Lion City Sailor (Singapore), pe 18 mai</span>.</p>

]]></description>
    </item>
    <item>
      <title>Un club legendar vrea să-l cumpere pe Radu Drăguşin de la Tottenham. Numele românului, în topul listei de transferuri: „Vrea rol principal”</title>
      <link>https://www.prosport.ro/fotbal-extern/un-club-legendar-vrea-sa-l-cumpere-pe-radu-dragusin-de-la-tottenham-numele-romanului-in-topul-listei-de-transferuri-vrea-rol-principal-20154430</link>
      <description><![CDATA[<img src="https://www.prosport.ro/wp-content/uploads/2025/04/Un-club-legendar-vrea-sa-l-cumpere-pe-Radu-Dragusin-de-la-Tottenham.-Numele-romanului-in-topul-listei-de-transferuri-„Vrea-rol-principal22.webp"/><br/><p>Potențialul transfer al lui Radu Drăgușin (23 de ani) de la Tottenham Hotspur înapoi în Italia va fi un subiect aprins și în perioada de mercato din vara lui 2025.</p>
<p>Potrivit presei din Peninsulă, numele românului și-a făcut apariția în topul listei de transferuri a unui club legendar.</p>
<h2><span>Napoli pur și simplu nu renunță la Radu Drăgușin! Presa din Italia susține că legendarul club din Serie A va relua asaltul în privința românului</span></h2>
<p>Radu Drăgușin este în continuare cel mai bine evaluat fotbalist român, potrivit site-ului de specialitate Transfermarkt, cu o cotă de piață de 25.000.000 de euro.</p>
<p>Astfel, în ciuda fapatului că se recuperează după o accidentare gravă și o intervenție chirurgicală, Drăgușin continuă să fie protagonistul unor articole care fac trimitere la un potențial transfer al său.</p>
<p>Jurnaliștii italieni de la <span>Il Mattino</span> anunță că Napoli, una dintre favoritele la titlu în Serie A, nu a renunțat la ideea de a-l transfera pe talentatul stoper român și în vara anului 2025 va relua asaltul.</p>
<p>Trebuie amintit faptul că <span>Napoli a încercat să îl transfere pe Radu Drăgușin de la Tottenham și în vara anului trecut</span>, atunci când s-a vehiculat că a înaintat și o ofertă oficială de 46.000.000 de euro.</p>
<p>Mai apoi, în fereastra de mercato din iarna trecută, <span>transferul lui Radu Drăgușin de la Tottenham la Napoli a fost</span> din nou cap de afiș în presa internațională.</p>
<p>Iar veștile nu sunt surprinzătoare, având în vedere că Drăgușin a fost dorit de Napoli încă dinainte ca românul să facă pasul de la Genoa către Premier League.</p>
<p>De data aceasta, napoletanii se bazează pe ideea că Radu Drăgușin nu a izbutit să devină o piesă cheie la Tottenham, iar acest detaliu le dă încredere că românul ar putea fi tentat de o revenire în Serie A.</p>
<p>Conform Il Matino, directorul sportiv al lui Napoli, Giovanni Manna, îl cunoaște foarte bine pe stoper și ar fi gata să îi propună un rol extrem de important în cadrul echipei. Astfel, formația care a adunat 71 de puncte în actuala stagiune de Serie A speră să aibă succes în cadrul negocierilor:</p>
<blockquote><p>Numele lui Radu Drăgușin revine în prim-plan, iar directorul sportiv Manna îl cunoaște foarte bine din perioada petrecută la Juventus. Fundașul român nu a avut prea multe șanse în Premier League, la Tottenham, și ar reveni cu plăcere în Italia, unde își dorește să joace un rol principal”, scriu jurnaliștii de la Il Mattino.</p></blockquote>
<h2><span>E război pentru titlul din Serie A</span></h2>
<p>Trecerea la Napoli l-ar putea avantaja pe Radu Drăgușin din mai multe puncte de vedere. Gruparea din Serie A este 100% sigură de faptul că va evolua în UEFA Champions League în sezonul următor și, mai mult decât atât, Napoli e mare favorită să câștige titlul.</p>
<p>Concret, după 33 de etape, echipa lui Antonio Conte are 71 de puncte, tot atâtea câte are și Inter Milano, a cărei golaveraj este însă net superior. Podiumul este completat de Atalanta, cu 64 de puncte.</p>
<p>Așadar, finalul sezonului 2024 – 2025 anunță un adevărat război pentru trofeul suprem din fotbalul italian.</p>
<p>De partea cealaltă, dacă va rămâne la Tottenham, Radu Drăgușin are șanse să nu evolueze în cupele europene deloc. În Premier League, londonezii sunt pe locul 16, cu doar 37 de puncte adunate după 33 de etape.</p>
<p>Însă, Tottenham încă mai visează la UEFA Champions League pe traseul câștigării Europa League. Echipa lui Drăgușin e angrenată în semifinalele competiției și va avea o adversară teoretic mai modestă, anume Bodo/Glimt, din Norvegia.</p>
<p>Pe partea cealaltă de tablou, semifinala se anunță mult mai disputată, între Athletic Bilbao și Manchester United.</p>

]]></description>
    </item>
  </channel>
</rss>
