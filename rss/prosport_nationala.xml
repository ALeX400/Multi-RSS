<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV E gata să intre în concediu pentru a susține naționala României: „Sper să îmi permită!”</title>
      <link>https://www.prosport.ro/fotbal-intern/nationala/e-gata-sa-intre-in-concediu-pentru-a-sustine-nationala-romaniei-sper-sa-imi-permita-20362727</link>
      <description><![CDATA[<img src="https://www.prosport.ro//wp-content/uploads/2026/01/Gestul-inceputului-de-an-in-fotbalul-romanesc-E-gata-sa-intre-in-concediu.jpg"/><br/><p>Au mai rămas 71 de zile până la marele meci dintre Turcia și România, iar Daniel Niculae vrea și el să fie alături de oamenii lui Mircea Lucescu la Istanbul.</p>
<p>Fostul mare internațional român speră ca Hermannstadt să înceapă bine anul pentru a-și permite câteva zile libere în luna martie.</p>
<h2><span>Daniel Niculae, gata să intre în concediu pentru naționala României: „Vreau să-mi dau liber în acea perioadă!”</span></h2>
<p>Superliga se va relua vineri, la Mioveni, cu ocazia meciului dintre FC Argeș și FCSB, însă lumea fotbalului românesc este deja conectată și la marele meci din Turcia, programat în luna martie.</p>
<p><span>Au mai rămas 71 de zile până la „examenul” de la Istanbul</span>, care ne poate duce la un pas de calificarea la Campionatul Mondial din acest an. În cazul în care naționala produce surpriza în Turcia, atunci România va juca meciul decisiv pentru turneul final. Tot în deplasare, cu Kosovo sau național Slovaciei.</p>
<p>Aflat în cantonamentul din Antalya cu cei de la Hermannstadt, Daniel Niculae ne-a mărturisit că este gata să susțină naționala lui Lucescu de la Istanbul, în contextul în care mai mulți foști internaționali români și-au anunțat prezența pe arena lui Beșiktaș. În plus, foarte mulți suporteri sunt interesați să facă deplasarea în Turcia, având în vedere miza foarte mare pe care o are această partidă.</p>
<p>„M-aș duce cu mare drag (n.n. la Istanbul). Vreau să-mi dau liber în acea perioadă (n.n. râde). Sper ca situația de la echipă să îmi permită să îmi iau liber câteva zile să merg să susțin (n.n. naționala României). Dacă nu, vom susține din fața televizorului echipa națională. Suntem cu toții alături de ei”, a spus Daniel Niculae, într-un interviu oferit pentru <span>ProSport.</span></p>
<ul>
<li>1998 este anul în care tricolorii s-au calificat ultima oară la Campionatul Mondial, în perioada „Generației de Aur”</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/1kDiXmQHF4A?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="FCSB - Hermannstadt, duel inedit în play-out? Daniel Niculae a răspuns! Cine și-ar dori să ia titlul" width="500"></iframe></div>
<h2><span>Hermannstadt, pe loc direct retrogradabil în Superliga</span></h2>
<p>Jucătorii lui Dorinel Munteanu trebuie să tragă tare pentru ca Daniel Niculae să-și poată lua o scurtă vacanță în perioada în care se va întrerupe Superliga.</p>
<p>Deocamdată, Hermannstadt este pe loc direct retrogradabil. Sibienii ocupă locul 15, cu doar două puncte peste nou-promovata Metaloglobus.</p>
<p>Hermannstadt a reușit doar două succese în această ediție de campionat, după ce în sezonul trecut a reușit să prindă finala Cupei României sub comanda lui Marius Măldărășanu.</p>
<p>Pentru ca Daniel Niculae să-și poată permite o scurtă vacanță, probabil că Hermannstadt trebuie să fie cel puțin pe un loc de baraj. În acest moment, la baraj ar merge Petrolul și nou-promovata Csikszereda.</p>
<ul>
<li>9 ani a jucat Daniel Niculae pentru naționala României, între 2003 și 2012. Fostul atacant a fost prezent cu prima reprezentativă la Campionatul European din 2008</li>
</ul>

]]></description>
    </item>
    <item>
      <title>MERCATO Gazzetta dello Sport anunță transferul lui Daniel Bîrligea: „7 sau 8 milioane de euro”</title>
      <link>https://www.prosport.ro/fotbal-intern/superliga/gazzetta-dello-sport-anunta-transferul-lui-daniel-birligea-7-sau-8-milioane-de-euro-20363429</link>
      <description><![CDATA[<img src="https://www.prosport.ro//wp-content/uploads/2026/01/Gazzetta-dello-Sport-anunta-transferul-lui-Daniel-Birligea-„7-sau-8-milioane-de-euro.jpg"/><br/><p>Prestigioasa publicație italiană Gazzetta dello Sport a anunțat, joi seară, 15 ianuarie 2026, interesul mai multor cluburi din Serie A pentru transferul lui Daniel Bîrligea (25 de ani).</p>
<p>Atacantul din tabăra campioanei României nu îi este străin fotbalului din Peninsulă, deoarece în intervalul 2016-2022 le-a reprezentat pe Palermo și Teramo.</p>
<h2><span>„Privirile” cluburilor din Serie A sunt pe Daniel Bîrligea! Anunțul făcut de Gazzetta dello Sport</span></h2>
<p><span>Recent s-a adus din nou în discuție transferul lui Daniel Bîrligea, după ce Adrian Ilie a amintit</span> în direct, la TV, de clauza de reziliere a fotbalistului, care se ridică la 15 milioane de euro.</p>
<p>Fostul mare atacant al naționalei s-a arătat încrezător cu privire la eventuala sosire a unei oferte pentru Bîrligea și a spus că Gigi Becali îi va da drumul imediat în cazul în care va fi satisfăcut financiar.</p>
<p>Pe de altă parte, în toamna lui 2025, în presă s-a vehiculat că <span>Gigi Becali ar fi dispus să îi dea drumul lui Bîrligea și pentru 10 milioane de euro</span>.</p>
<p>Însă, până când o propunere oficială va ajunge în birourile FCSB, prestigioasa publicație <span>Gazzetta dello Sport</span> a venit cu un anunț de nicăieri.</p>
<p>„Privirile pe Bîrligea”, scriu cei de la Gazzetta dello Sport, într-o secțiune a paginii de mercato de pe site-ul lor.</p>
<p>În continuare, jurnaliștii susțin că mai multe cluburi din Serie A îl monitorizează pe atacantul campioanei României:</p>
<p>„Mai multe cluburi din Serie A s-au interesat de Daniel Bîrligea, atacantul de la Steaua București cu o clauză de 15 milioane de euro, dar care ar putea schimba echipa și într-o afacere de 7-8 milioane”, notează Gazzetta dello Sport.</p>
<h2><span>Cum se descurcă Daniel Bîrligea în sezonul 2025-2026</span></h2>
<p>Statutul de golgheter de la FCSB nu îi aparține lui Daniel Bîrligea, ci lui Florin Tănase, care în sezonul 2025-2026 a contribuit cu 10 goluri și 4 pase decisive în 21 de meciuri de Superliga.</p>
<p>În schimb, Bîrligea a contribuit în campionat cu doar 3 goluri și două assist-uri în 13 partide. Pe de altă parte, trebuie menționat că atacantul, care a avut ceva probleme medicale în debutul sezonului, a mai ajutat cu 4 goluri și 3 pase decisive în cupele europene.</p>
<p>„(n.r. e FCSB o candidată la titlu?) De ce nu? Matematic, da. Avem jucători, avem credință în noi că vom ajunge acolo. Până nu ne scoate cineva din calcule, nu putem zice contrariul. (n.r. Sunteți cea mai puternică echipă din SuperLiga?) Da, detașat”, a declarat Daniel Bîrligea, din cantonamentul din Antalya.</p>
<p>Atacantul își va putea îmbunătăți statistica vineri seară, 16 ianuarie 2026, de la ora 20:00, când FCSB va evolua în deplasare cu FC Argeș, în etapa 22.</p>
<p>Potrivit site-ului de specialitate Transfermarkt, cota de piață a lui Daniel Bîrligea este de 4.5 milioane de euro. El este al doilea cel mai bine evaluat fotbalist din Superliga, la egalitate cu Ștefan Baiaram (23) și Ștefan Târnovanu (25). Lider în clasamentul cotelor e Darius Olaru (27), cu suma de 6.5 milioane de euro.</p>

]]></description>
    </item>
    <item>
      <title>„Îți răspunde Chivu la telefon?”. Dezvăluirea lui Ciprian Marica</title>
      <link>https://www.prosport.ro/fotbal-extern/iti-raspunde-chivu-la-telefon-dezvaluirea-lui-ciprian-marica-20363246</link>
      <description><![CDATA[<img src="https://www.prosport.ro//wp-content/uploads/2026/01/„Iti-raspunde-Chivu-la-telefon_.-Dezvaluirea-lui-Ciprian-Marica-1400x924.jpg"/><br/><p>În direct, la TV, Ciprian Marica (40 de ani) a fost întrebat despre relația pe care o are în prezent cu fostul coechipier Cristi Chivu (56).</p>
<p>Marica este implicat în fotbalul românesc din postura de acționar minoritar, la Farul Constanța, în timp ce Chivu beneficiază de o șansă imensă în cariera de antrenor și e șeful băncii tehnice de la Inter Milano.</p>
<h2><span>Ciprian Marica vorbește constant cu antrenorul lui Inter, Cristi Chivu</span></h2>
<p><span>Ciprian Marica este un susținător al lui Cristi Chivu și chiar l-a lăudat public</span> pentru felul în care a reușit să se adapteze la Inter Milano, unde începând din iunie 2025 bifează doar a doua sa experiență ca antrenor principal de seniori.</p>
<p>Chivu s-a conectat de minune cu liderii din vestiarul „nerazzurrilor”, iar acum, la jumătatea sezonului, Inter conduce Serie A cu un avans de 3 puncte față de rivala AC Milan și 6 puncte față de campioana en-titre Napoli.</p>
<p>Revenind la Marica, fostul golgheter al naționalei și actualul acționar minoritar de la Farul Constanța a fost întrebat despre relația pe care o are în prezent cu Chivu, implicit dacă mai țin legătura și dacă acesta din urmă îi răspunde la mesaje.</p>
<p>În replică, Marica a confirmat că vorbește constant cu antrenorul lui Inter Milano și chiar a mărturisit că a fost recent să îi vadă un meci din Liga Campionilor. <span>Este vorba despre partida Inter – Liverpool 0-1</span>, care s-a disputat pe 9 decembrie 2025, în etapa 6 din faza principală a UEFA Champions League.</p>
<p>„Sincer, am fost la Inter – Liverpool, dar nu am apucat să vorbesc cu el, pentru că știu ce înseamnă tensiunea de dinaintea unui astfel de meci. Așa că nu l-am căutat… L-am felicitat mereu după meciuri, răspunde”, a declarat Ciprian Marica, potrivit <span>Digi Sport</span>.</p>
<h2><span>Cosmin Contra nu a primit răspuns la mesajul pe care i l-a trimis lui Cristi Chivu</span></h2>
<p>Întrebarea de mai sus i-a fost adresată lui Ciprian Marica în contextul în care în decembrie, Cosmin Contra, de asemenea fost coechipier cu Cristi Chivu la naționala mare a României, a spus că l-a felicitat pe antrenorul lui Inter Milano prin intermediul telefonului, însă acesta din urmă nu i-a răspuns.</p>
<p>Cu toate acestea, Contra nu s-a declarat supărat și a spus că îi dorește în continuare baftă lui Chivu în Serie A și Liga Campionilor:</p>
<p>„Mă bucur enorm pentru Cristi. Ce face Cristi la Inter este extraordinar pentru antrenorul român și nu pot decât să mă bucur și să-i țin pumnii la fiecare meci pe care îl joacă Inter, să câștige fiecare meci pentru a demonstra că antrenorul român este în stare să conducă la cel mai înalt nivel. Felicitări lui Chivu, baftă în continuare. Chiar dacă nu răspunde la telefon, nici măcar la mesaje, că așa e el, dar îi transmit pe această cale că toți foștii lui colegi de la echipa națională suntem alături de el și îi ținem pumnii la fiecare meci”, a declarat Cosmin Contra, în decembrie 2025, conform aceleiași surse.</p>

]]></description>
    </item>
    <item>
      <title>Laszlo Boloni, discurs exploziv: „Selecționerul Valentin Stănescu era bâtă”</title>
      <link>https://www.prosport.ro/fotbal-intern/nationala/laszlo-boloni-discurs-exploziv-selectionerul-valentin-stanescu-era-bata-20363234</link>
      <description><![CDATA[<img src="https://www.prosport.ro//wp-content/uploads/2026/01/Laszlo-Boloni-discurs-exploziv-Dinu-si-Lucescu-erau-invidiosi-pe-Dobrin.-Selectionerul-Stanescu-era-bata-e1768550761296.jpg"/><br/><p>Laszlo Boloni, unul dintre cei mai emblematici antrenori români, a avut un discurs exploziv la adresa lui Valentin Stănescu, fostul selecționer al României, despre care a afirmat că  „era bâtă”.</p>
<p>Cunoscut ca o persoană diplomată, dar care își spune părerea sinceră<span>, Laszlo Boloni a lansat o adevărată tiradă la adresa unor nume legendare din fotbalul românesc, după ce i-a criticat și pe Balaci sau Dobrin.</span></p>
<h2><span>Laszlo Boloni, declarații acide la adresa lui Valentin Stănescu</span></h2>
<p>Boloni a discutat despre Nicolae Dobrin, considerat de mulți drept cel mai mare talent al fotbalului autohton, peste nume uriașe precum Gheorghe Hagi.</p>
<p>Acesta crede și că <span>legendarul Valentin Stănescu era „bâtă”</span>, lucru specific antrenorilor de la vremea respectivă, spune „Loți”.</p>
<p>„Dobrin a jucat fotbal trei ani de zile! Fotbal de mare nivel. Dar de ce? Este adevărat, Lucescu și cu Dinu, care au dominat Dinamo și au dominat echipa națională a lui Angelo și a lui Valentin Stănescu. Păi, Valentin Stănescu era săracul bâtă, ăștia erau antrenorii!</p>
<p>Și cred că nu le plăcea succesul lui Dobrin, erau invidioși pe succesul lui. Dar Dobrin, un bun Dobrin, trebuia să găsească soluții”, a spus Ladislau Boloni, conform celor de la <span>iAMSport.</span></p>
<h2><span>A jucat la Dinamo și îi dă dreptate lui Boloni</span></h2>
<p>Sorin Răducanu, fost atacant al „câinilor”, dar și al Sportului Studențesc, a spus că este de acord cu declarațiile privind poziția lui Valentin Stănescu, însă aceea era realitatea vremurilor, care nu poate fi judecată prin prisma standardelor de azi.</p>
<p>„Uite că a fost bâtă, nebâtă, dar a avut un parcurs bun în cupele europene cu Craiova, a fost și la națională, a fost și la Dinamo. Era bâtă… da, era bâtă, dar e altă… Băi, Boloni, dacă voiai altceva, puteai să rămâi de atâtea ori în străinătate, așa era fotbalul în România pe vremea aia și nu putea să schimbe nici Boloni, nici nimeni!”, a fost comentariul lui Răducanu, conform sursei de mai sus.</p>
<p>Valentin Stănescu a antrenat de-a lungul carierei la Locomotiva MCF București, Dunărea Giurgiu, Unirea Focșani, Metalul Târgoviște, Rapid București, Steagul Roșu Brașov, Steaua București, echipa națională, Petrolul Ploiești, Universitatea Craiova, Dinamo, dar și lotul olimpic național.</p>

]]></description>
    </item>
    <item>
      <title>MERCATO E lovitura iernii: „Cel mai bun transfer din Superliga”</title>
      <link>https://www.prosport.ro/fotbal-intern/superliga/e-lovitura-iernii-cel-mai-bun-transfer-din-superliga-20363210</link>
      <description><![CDATA[<img src="https://www.prosport.ro//wp-content/uploads/2026/01/E-lovitura-iernii-„Cel-mai-bun-transfer-din-Superliga-e1768546021807-1400x768.jpg"/><br/><p>Ciprian Marica (40 de ani), fost atacant al echipei naționale și actual acționar minoritar la Farul Constanța, a indicat transferul care, în opinia lui, reprezintă lovitura iernii în Superliga.</p>
<p>Este vorba despre aducerea lui Daniel Paraschiv (26) înapoi în România, după un an și jumătate pe care l-a petrecut în Spania, la Real Oviedo și CyD Leonesa.</p>
<h2><span>Ciprian Marica e convins că Rapid a dat lovitura iernii cu transferul lui Daniel Paraschiv</span></h2>
<p>Alibek Aliev și Ilija Masic la CFR Cluj, Andre Duarte la FCSB sau Arpad Tordai la UTA Arad sunt doar câteva dintre transferurile care s-au materializat deja în actuala fereastră de mercato, însă în perioada imediat următoare sunt așteptate și alte mutări tari, cum ar fi trecerea lui Ofri Arad la campioana României.</p>
<p>Liderul Universitatea Craiova nu a realizat niciun transfer răsunător până în acest moment, însă ocupanta locului secund din Superliga, Rapid București, a bifat două mutări importante. <span>Giuleștenii l-au transferat pe Daniel Paraschiv de la Real Oviedo</span>, din Spania, și de asemenea l-au luat pe Robert Sălceanu de la Petrolul Ploiești.</p>
<p>În ceea ce îl privește pe Paraschiv, atacantul revine în România după o perioadă de un an și jumătate pe care a petrecut-o în Spania, fie la clubul la care este legitimat, Real Oviedo, fie la CyD Leonesa, unde a fost împrumutat.</p>
<p>În total, el a jucat 41 de partide oficiale în Spania, pentru cele două formații menționate, în care a contribuit cu 4 goluri și două pase decisive.</p>
<p>Cum în ultima perioadă a primit tot mai puține șanse din partea lui Oviedo, Paraschiv a decis să dea o nouă șansă carierei sale, iar echipa care i-a oferit cea mai bună oportunitate de a se afirma a fost Rapid.</p>
<p>Și în ciuda faptului că vine după o perioadă de secetă, <span>Daniel Paraschiv este văzut ca fiind un transfer foarte bun</span>, „cel mai bun”, din fereastra de mercato de iarnă. Opinia îi aparține lui Ciprian Marica, ex-golgheter al echipei naționale și actual acționar la Farul Constanța:</p>
<p>„Paraschiv îmi place! E cel mai bun transfer din România, dintre toate făcute iarna asta. Chiar are potențial”, a declarat Ciprian Marica, la <span>Digi Sport</span>.</p>
<h2><span>Cum s-a descurcat Daniel Paraschiv la FC Hermannstadt, gruparea care l-a vândut, în iulie 2024, la Real Oviedo</span></h2>
<p>Daniel Paraschiv evoluează pe postul de atacant central, astfel că părerea lui Ciprian Marica, marcator a 25 de goluri pentru naționala mare a României, pune o presiune suplimentară pe umerii săi.</p>
<p>Însă, Marica îl știe foarte bine pe Paraschiv din perioada FC Hermannstadt, 2022-2024, în care noul transfer al Rapidului a contribuit cu 31 de goluri și 7 pase decisive în 95 de partide.</p>
<p>Prestațiile sale pentru gruparea din Sibiu au atras atenția mai multor cluburi importante din Superliga, însă în cele din urmă, FC Hermannstadt l-a vândut la Real Oviedo pentru 700 de mii de euro.</p>
<p>Acum, prin revenirea în competiția internă, Paraschiv încearcă să regăsească forma sa din intervalul petrecut la Sibiu.</p>
<p>Trebuie menționat că atacantul în vârstă de 26 de ani are și o apariție bifată în naționala mare a României, pe 21 noiembrie 2022, atunci când a izbutit să înscrie și un gol într-un amical cu Moldova, scor 5-0.</p>

]]></description>
    </item>
  </channel>
</rss>
