<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>MERCATO Anunțul final despre transferul lui Daniel Bîrligea de la FCSB la Genoa</title>
      <link>https://www.prosport.ro/fotbal-intern/superliga/anuntul-final-despre-transferul-lui-daniel-birligea-de-la-fcsb-la-genoa-20371430</link>
      <description><![CDATA[<img src="https://www.prosport.ro//wp-content/uploads/2026/01/Anuntul-final-despre-transferul-lui-Daniel-Birligea-de-la-FCSB-la-Genoa.webp"/><br/><p>Răzvan Raț (44 de ani), fost mare internațional și actual consilier sportiv al Consiliului de Administrație la Genoa, a făcut un anunț tranșant despre transferul lui Daniel Bîrligea (25) de la FCSB în Serie A.</p>
<p>În spațiul public au circulat mai multe zvonuri despre o astfel de mutare, iar Gigi Becali (67) a spus că nu ar avea probleme să îi vândă fotbaliști rivalului Dan Șucu (62).</p>
<h2><span>Transferul lui Daniel Bîrligea de la FCSB la Genoa, un simplu zvon. Răzvan Raț a spus lucrurilor pe nume</span></h2>
<p>În ultimele zile <span>s-a scris tot mai frecvent despre transferul lui Daniel Bîrligea de la FCSB</span>, căruia Gigi Becali ar putea decide să îi dea drumul în schimbul unui preț mai accesibil decât cel stabilit în clauza de reziliere.</p>
<p>Potrivit documentului menționat anterior, Bîrligea poate pleca de la campioana României doar pentru 15 milioane de euro. Însă, s-a vehiculat că finanțatorul roș-albaștrilor ar putea fi convins și cu jumătate din suma respectivă.</p>
<p>O altă informație care a circulat prin spațiul public a fost aceea că <span>Dan Șucu i-ar putea face o propunere lui Gigi Becali pentru Daniel Bîrligea</span>. Nu s-a avansat ipoteza unui potențial transfer pe axa FCSB – Rapid, ci pe axa FCSB – Genoa, deoarece tot Dan Șucu a acționar majoritar și la clubul din Serie A.</p>
<p>Însă, toate rădăcinile acestui subiect au fost tăiate de Răzvan Raț, fost mare fundaș stânga al naționalei și actual membru al al Consiliului de Administrație la Genoa. Raț a spus că Bîrligea nu a fost și nici nu este în vizorul clubului din Serie A:</p>
<p>„Nu neapărat că suntem în căutări de atacant, dar în orice perioadă de mercato ne uităm în diferite direcții. Dacă va fi vreo oportunitate, da, cu siguranță, o vom activa. Dacă vreți să mă întrebați de Daniel Bîrligea, pot spune doar că nu este cazul. Chiar nu e cazul și nu a fost niciodată luată în calcul această posibilitate. În niciun caz”, a declarat Răzvan Raț, potrivit <span>Digisport.ro</span>.</p>
<h2><span>Gigi Becali ar fi fost dispus să i-l vândă pe Bîrligea lui Dan Șucu</span></h2>
<p>Pe de altă parte, Gigi Becali a transmis în direct, la TV, că nu ar avea nicio problemă să i-l vândă pe Daniel Bîrligea lui Dan Șucu, în ciuda faptului că el și patronul Rapidului sunt văzuți ca fiind doi mari rivali.</p>
<p>„Genoa? Genoa lui Șucu? Pe mine nu mă interesează cine e, eu când vreau banii pe marfă, poate să fie și cel mai mare dușman al meu: «Dă-mi banii, după aia, treaba ta!». Nu mă deranjează. Nu sunt ăla: «Aoleu, stai că-l vrea Dinamo sau nu știu cine»”, Gigi Becali, conform aceleiași surse.</p>
<p>În sezonul 2025-2026, Daniel Bîrligea a ajutat-o pe FCSB cu 8 goluri și 6 pase decisive într-un total de 27 de partide.</p>
<p>În ceea ce o privește pe Genoa, gruparea lui Șucu din Serie A se zbate să evite retrogradarea, iar rezultatele din ultimele săptămâni i-au fost de folos. Genoa a urcat până pe locul 13 în clasament, cu 23 de puncte. În schimb, Fiorentina, ocupanta primei poziții din zona roșie, are 17 puncte.</p>

]]></description>
    </item>
    <item>
      <title>Ce se mai întâmplă cu Louis Munteanu în SUA. Urmează o perioadă complicată</title>
      <link>https://www.prosport.ro/fotbal-extern/ce-se-mai-intampla-cu-louis-munteanu-in-sua-urmeaza-o-perioada-complicata-20371607</link>
      <description><![CDATA[<img src="https://www.prosport.ro//wp-content/uploads/2026/01/Ce-se-mai-intampla-cu-Louis-Munteanu-in-SUA.-Urmeaza-o-perioada-complicata.webp"/><br/><p>Louis Munteanu (23 de ani) se pregătește să înceapă munca grea în Statele Unite ale Americii, la aproximativ trei săptămâni distanță de la oficializarea transferului său.</p>
<p>Fostul golgheter de la CFR Cluj a semnat cu DC United, grupare care a încehiat sezonul trecut pe locul 15 din Conferința de Est a Major League Soccer (MLS).</p>
<h2><span>Gata cu vacanța pentru Louis Munteanu! Urmează un cantonament de foc, după care startul noului sezon din MLS</span></h2>
<p><span>Louis Munteanu a semnat cu DC United</span> în ultimele zile ale anului 2025, după ce americanii au bătut palma cu Nelu Varga pentru o taxă de transfer de 7 milioane de dolari.</p>
<p>Câteva zile mai târziu, în debutul lui 2026, <span>Louis Munteanu a ajuns în SUA</span> și a interacționat pentru prima oară cu noii săi coechipieri.</p>
<p>Mai apoi, spre deosebire de foștii colegi din România, atacantul a beneficiat de o vacanță ușor prelungită. Abia săptămâna trecută, DC United s-a reunit la baza de pregătire din Washington și a reluat antrenamentele ușoare cu întreg colectivul.</p>
<p>Însă, acum, situația este pe punctul de a se schimba pentru Munteanu. Atacantul va începe munca grea din SUA, deoarece DC United va pleca într-un cantonament de pregătire în California, unde și-a programat deja și mai multe jocuri amicale. DC United o va întâlni pe Los Angeles Galaxy pe 31 ianuarie, după care, pe 7 februarie, va da piept cu Portland Timbers. Tot în California, pe 11 și 14 februarie, Louis Munteanu și compania se vor mai duela cu Minnesota United și St. Louis City SC.</p>
<p>Așadar, acestea vor fi primele patru partide prin care Louis Munteanu îi va putea impresiona pe americani și demonstra că a meritat investiția de 7 milioane de dolari.</p>
<p>Cât despre primul meci oficial al sezonului 2026, DC United îl are programat pentru data de 21 februarie, pe teren propriu cu Philadelphia Union.</p>
<p>Urmează apoi o deplasare cu Austin FC, pe 1 martie, iar pe 7 martie, Louis Munteanu va avea ocazia de a se duela, în fața propriilor fani, cu Interul lui Lionel Messi. Este vorba despre Inter Miami, grupare finanțată de David Beckham.</p>
<h2><span>DC United a confirmat suma plătită pentru Louis Munteanu</span></h2>
<p>În jurul sumei de bani pe care americanii au plătit-o către CFR Cluj au circulat o mulțime de zvonuri, însă cei de la DC United au lămurit misterul și au transmis că au achitat 7 milioane de dolari:</p>
<p>„Clubul roșu-negru a semnat cu atacantul în vârstă de 23 de ani în schimbul sumei de 7 milioane de dolari, un record pentru club. Munteanu se va alătura echipei roș-negre în așteptarea primirii vizei P-1 și a certificatului de transfer internațional (ITC). D.C. United a semnat cu Munteanu un contract pe trei ani și jumătate, până în sezonul 2028-2029, cu opțiune de prelungire pentru 2029-2030. Munteanu, în vârstă de 23 de ani, se alătură echipei D.C. United după ce a petrecut două sezoane la CFR Cluj. S-a alăturat clubului pe 31 iulie 2024, venind de la echipa italiană ACF Fiorentina, și a debutat la doar câteva zile după aceea, pe 4 august 2024. În meciul următor, Munteanu a marcat două goluri în victoria cu 3-0 din campionat împotriva echipei AFC Unirea 04 Slobozia. Acesta a marcat începutul unei serii impresionante, în care atacantul a marcat cinci goluri și a dat o pasă decisivă în primele sale opt meciuri din campionat cu CFR Cluj”, au transmis americanii, pe site-ul oficial <span>DcUnited.com</span>.</p>
<p>Cu o cotă de piață de 4.5 milioane de euro, conform Transfermarkt, Louis Munteanu e al doilea cel mai bine evaluat fotbalist din lotul lui DC United, după Tai Baribo (28 de ani), a cărui cotă e de 5 milioane de euro.</p>

]]></description>
    </item>
    <item>
      <title>EXCLUSIV După FCSB – CFR Cluj 1-4, Daniel Pancu îi propune 3 jucători lui Mircea Lucescu: „Pot fi la națională”</title>
      <link>https://www.prosport.ro/fotbal-intern/superliga/dupa-fcsb-cfr-cluj-1-4-daniel-pancu-ii-propune-3-jucatori-lui-mircea-lucescu-pot-fi-la-nationala-20371578</link>
      <description><![CDATA[<img src="https://www.prosport.ro//wp-content/uploads/2026/01/Dupa-FCSB-CFR-Cluj-1-4-Daniel-Pancu-ii-propune-3-jucatori-lui-Mircea-Lucescu-„Pot-fi-la-nationala-1400x1050.jpg"/><br/><p>CFR-ului lui Daniel Pancu are 19 puncte de la venirea antrenorului și împarte primul loc cu Universitatea Cluj, în clasamentul ultimelor 8 etape, câte au trecut de la numirea lui „Pancone”.</p>
<p>La capitolul reușite, Daniel Pancu își poate trece nu doar punctele obținute, cât și redescoperirea sau integrarea unor jucători.</p>
<h2><span>Păun în ultimele trei meciuri: două goluri și două pase decisive. „Poate să fie o variantă și la națională. I-am spus să nu se mai accidenteze”</span></h2>
<p>„Noul CFR” se bazează pe redescoperirea lui Adrian Păun, care până să vină Pancu nu mai marcase în acest campionat și nu mai era un titular de drept. Mijlocașul de 30 de ani a fost titular în ultimele și a fost omul decisiv al lui CFR. Păun a marcat golurile victoriilor cu FC Botoșani și Oțelul Galați și a oferit două pase de gol la meciul cu FCSB.</p>
<p>Pancu explică cum sistemul de joc îl ajută pe „Adiță” Păun.</p>
<p>„Doamne ajută să fie la fel pâna la final! Dar, în ultimele jocuri putem spune că e decisiv. Îmi plac jucătorii de genul lui. El s-a accidentat în a doua sau a treia săptămână după ce am venit pentru că aș fi început cu el chiar de la meciul cu Rapid. A fost extraordinar în ultimele meciuri. Dar, el este un jucător important. Are atâtea meciuri europene, a jucat și în străinătate. Este un jucător de reală calitate. Și sistemul l-a ajutat, pentru că am alternat și am jucat și în 4-2-3-1.</p>
<p>La fel și Cordea. Nu prea avea loc în trecut, în alt sistem. Cred că rămâneau mulți pe dinafară”, a spus Pancu, într-un interviu pentru <span>ProSport</span>.</p>
<p>Fostul selecționer al reprezentativei U21 a României crede că mijlocașul ofensiv poate deveni o soluție chiar și pentru Mircea Lucescu.</p>
<p>„Mai poate în continuare să crească. Da, și la națională poate să fie o variantă. Și să nu se mai accidenteze. Asta i-am spus. Pentru că ține și de tine dacă te accidentezi des. Unii o fac pe fond de stres, alții pe fondul unor dezechilibre, ori nu dorm bine, ori alte motive. Dar, este un jucător care are potențial”, a mai spus Pancu.</p>
<h2><span>Popa, în locul lui Târnovanu la națională? „Poate fi acolo”</span></h2>
<p>Titularizarea lui Mihai Popa în poartă, la meciul cu FCSB, a fost o decizie surprinzătoare a lui Pancu. Portarul venise de doar câteva zile, de la AC Torino și apărase ultima dată într-un meci oficial în luna mai a anului trecut.</p>
<p>Popa a fost unul dintre cei mai buni jucători în partida cu FCSB, având șase parade. Daniel Pancu crede că Mihai Popa poate deveni portar de echipa națională.</p>
<p>„Da, a fost un risc asumat, dar pe de altă parte dacă lași Serie A pentru România nu poți fi rezervă. Am mers pe repede înainte pentru că ni l-am dorit de mult. El este mult dezvoltat, după perioada din Italia. Și fizic este schimbat. E un portar de mare valoare. Și el poate fi portar de națională”, a mai spus antrenorul lui CFR.</p>

]]></description>
    </item>
    <item>
      <title>SPECIAL Deocamdată n-avem stoperi și atacant central, dar e bine că vrem la Mondial! RMN tricolor cu situația la zi a fotbaliștilor pentru barajul Turcia – România</title>
      <link>https://www.prosport.ro/fotbal-intern/nationala/deocamdata-n-avem-stoperi-si-atacant-central-dar-e-bine-ca-vrem-la-mondial-rmn-tricolor-cu-situatia-la-zi-a-fotbalistilor-pentru-barajul-turcia-romania-20370067</link>
      <description><![CDATA[<img src="https://www.prosport.ro//wp-content/uploads/2026/01/Deocamdata-n-avem-stoperi-si-atacant-central-dar-e-bine-ca-vrem-la-Mondial-RMN-tricolor-cu-situatia-la-zi-a-fotbalistilor-pentru-barajul-Turcia-Romania.jpg"/><br/><p>Rubrica „RMN tricolor” revine în această săptămână cu episodul doi, e marți și descoperim din nou împreună radiografia completă a fotbaliștilor din circuitul naționalei României pe baza evoluțiilor lor la cluburi din perioada 20-27 ianuarie.</p>
<p>Mai sunt 58 de zile până la Turcia – România, barajul de Mondial care începe pentru noi cu o semifinală într-o singură manșă. Cum stăm la acest moment? Ce soluții oferă Superliga și pe cine ne putem baza în formă bună dintre stranieri?</p>
<p>Dacă <span>în episodul de marțea trecută am analizat AICI concluzionând că nu mai puțin de cinci posturi se aflau în alertă la națională</span>, nici de data asta, din păcate, tabloul nu s-a îmbunătățit considerabil. Încep cu RMN tricolor pentru stranieri, apoi pentru internaționalii din Superliga, încheind cu deja tradiționala propunere de lot și prim 11 plecând de la situația jucătorilor la zi.</p>
<h2><span>Patru semne bune din Turcia și Qatar</span></h2>
<p>Deian Sorescu (Gaziantep FK): cel mai bun om al echipei lui, integralist în 1-1 acasă cu Konyaspor în Superlig, a marcat pentru deschiderea de scor, șut năprasnic din interiorul careului, fiind utilizat și de data asta ca winger dreapta într-un sistem 3-5-2.</p>
<p>Valentin Mihăilă (Rizespor): trimis pe teren la 0-0 în minutul 61 al partidei de Superlig de pe teren propriu cu Alanyaspor, a deschis scorul în minutul 80 după o cursă marcă înregistrată cu finalizare explozivă, dar oaspeții au egalat finalmente la o fază creată de Ianis Hagi; cel mai bun om de la Rizespor, însă în condițiile unui meci slab făcut de formația lui.</p>
<p>Ianis Hagi (Alanyaspor): intrat în minutul 72 al deplasării la Rizespor din Superlig, la 0-0, a văzut cum formația lui a ajuns condusă apoi a contribuit decisiv la egalarea din minutul 89, șutul său fiind reluat în poartă de Mounie pentru 1-1 final.</p>
<div class="wp-caption aligncenter" id="attachment_20364915" style="width: 1330px"><img alt="" aria-describedby="caption-attachment-20364915" class="size-full wp-image-20364915" decoding="async" fetchpriority="high" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2026/01/ianis-hagi-scos-din-lot-inainte-de-meciul-cu-fenerbahce-ce-a-patit-fiul-lui-gica-hagi.webp" srcset="https://www.prosport.ro/wp-content/uploads/2026/01/ianis-hagi-scos-din-lot-inainte-de-meciul-cu-fenerbahce-ce-a-patit-fiul-lui-gica-hagi.webp 1320w, https://www.prosport.ro/wp-content/uploads/2026/01/ianis-hagi-scos-din-lot-inainte-de-meciul-cu-fenerbahce-ce-a-patit-fiul-lui-gica-hagi-768x432.webp 768w" width="1320"/><p class="wp-caption-text" id="caption-attachment-20364915">FOTO Facebook / Alanyaspor</p></div>
<p>Florinel Coman (Al Gharafa): integralist în Supercupa Qatar – EAU, a deschis scorul în minutul 64 dar formația lui a terminat la egalitate și, ulterior, a pierdut la penalty-uri cu Al Sharjah.</p>
<h2><span>Multe evoluții oscilante sau în notă medie la stranieri</span></h2>
<p>Ionuț Radu (Celta Vigo): evoluție apreciată în Europa League la 2-1 cu Lille, când spaniolii au condus din minutul 1 și au rămas în inferioritate numerică din minutul 29, românul contribuind la un succes esențial cu trei intervenții salvatoare; în La Liga însă, situație fix în oglindă, cu Real Sociedad câștigând 3-1 deși a jucat în zece oameni din minutul 45+2, Radu a încasat două goluri prin șuturi din afara careului și unul din penalty.</p>
<p>Vlad Dragomir (Pafos): excelent în Champions League, 89 de minute pe teren în meciul de sacrificiu 0-1 cu Chelsea în deplasare, în top 3 fotbaliști ai ciprioților cu 12 acțiuni defensive reușite; la câteva zile, titular și 61 de minute slabe în 1-2 acasă din campionat cu AEK Larnaca, meci în care n-a avut șut pe poartă deși a fost utilizat în spatele atacantului central, de data asta.</p>
<p>Virgil Ghiță (Hannover): integralist în 2-1 cu Fortuna Dusseldorf din 2.Bundesliga, doar 3 din 7 dueluri directe câștigate însă al doilea fotbalist al echipei lui la numărul de acțiuni defensive reușite (8), prestație acceptabilă mai ales în contextul victoriei.</p>
<div class="wp-caption aligncenter" id="attachment_20174474" style="width: 2570px"><img alt="" aria-describedby="caption-attachment-20174474" class="size-full wp-image-20174474" decoding="async" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-scaled.jpg" srcset="https://www.prosport.ro/wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-scaled.jpg 2560w, https://www.prosport.ro/wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-1400x1050.jpg 1400w, https://www.prosport.ro/wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-768x576.jpg 768w, https://www.prosport.ro/wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-1536x1152.jpg 1536w, https://www.prosport.ro/wp-content/uploads/2025/05/ROMANIA-BOSNIA-HERTEGOVINA-PRELIMINARIILE-C.M.-2026-21.03.2025-2-2048x1536.jpg 2048w" width="2560"/><p class="wp-caption-text" id="caption-attachment-20174474">Marius Marin in duel cu bosniacul Dzeko. FOTO: SportPictures</p></div>
<p>Marius Marin (Pisa): schimbat la pauză în 2-6 din deplasare cu Inter Milano, după 45 de minute în care formația lui a condus cu 2-0 dar a intrat la cabine cu 2-3; totuși, 9 acțiuni defensive în dreptul românului și 4 din 6 dueluri directe câștigate, înlocuirea lui neaducând mai nimic bun pentru Pisa.</p>
<p>Denis Drăguș (Gaziantep FK): integralist în 1-1 acasă cu Konyaspor din Superlig, i-a oferit lui Sorescu pasa de gol pentru reușita gazdelor însă, per total, evoluție modestă dincolo de asta; doar 3 dueluri câștigate din 17, fără șut pe poartă, niciun dribling reușit din cinci încercate…</p>
<p>Răzvan Marin (AEK Atena): intrat în minutul 59, la 1-0 pentru formația lui (scor ce avea să rămână final), în deplasarea din campionat la Asteras Tripolis, o evoluție mediocră, în nota formației, cu 79% procentaj pase corecte și 50% din dueluri câștigate.</p>
<p>Adrian Șut (Al Ain): a intrat doar în minutul 76 în duelul din deplasare cu Al-Ittihad Kalba, în campionatul EAU, la 2-1 pentru formația lui, scor care avea să rămână final, a încasat un „galben” imediat, în rest nu s-a remarcat.</p>
<h2><span>Cinci semne de alarmă: meciuri slabe și rezerve neutilizate</span></h2>
<p>Lisav Eissat (Maccabi Haifa): meci de coșmar în care a fost integralist, 1-4 în deplasare la Maccabi Netanya, unul din cei mai slabi oameni ai formației lui cu doar 2 din 8 dueluri directe câștigate, erori în atacurile adverse și numai 3 acțiuni defensive de succes!</p>
<p>Dennis Man (PSV Eindhoven): a fost 62 de minute pe teren în 0-3 din deplasare cu Newcastle în Champions League, meci slab, fără șut pe poartă, cu doar 5 dueluri din 13 câștigate și numai 79% procentaj de pase corecte; ulterior, titular și în campionat, a fost schimbat la pauză în 2-2 acasă cu NAC Breda, când scorul era 1-2, după încă o evoluție palidă, în care a avut totuși un balon trimis în bară.</p>
<div class="wp-caption aligncenter" id="attachment_20369491" style="width: 1810px"><img alt="Antrenorul lui PSV a tunat după meciul în care Dennis Man a dezamăgit. „Efectiv mă gândeam: la ce mă uit?”" aria-describedby="caption-attachment-20369491" class="size-full wp-image-20369491" decoding="async" height="1199" sizes="(max-width: 1800px) 100vw, 1800px" src="https://www.prosport.ro//wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit.jpg" srcset="https://www.prosport.ro/wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit.jpg 1800w, https://www.prosport.ro/wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit-1400x933.jpg 1400w, https://www.prosport.ro/wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit-768x512.jpg 768w, https://www.prosport.ro/wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit-1536x1023.jpg 1536w" width="1800"/><p class="wp-caption-text" id="caption-attachment-20369491">FOTO: PROFIMEDIA, 25 ianuarie 2026</p></div>
<p>Radu Drăgușin (Tottenham): out din lot la 2-0 cu Borussia Dortmund din Champions League, nefiind pe lista UEFA a londonezilor, și introdus doar în minutul 90+5 al deplasării 2-2 la Burnley din Premier League.</p>
<p>Horațiu Moldovan (Oviedo): pe bancă la 0-3 cu Barcelona în deplasare din La Liga</p>
<p>Răzvan Sava (Udinese): nici măcar în lot la 3-1 în deplasare cu Verona din Serie A</p>
<h2><span>Bilele albe și negre ale săptămânii din Superliga</span></h2>
<p>Săptămână înfiorătoare pentru tricolorii de la FCSB, cu 1-4 în deplasare la Dinamo Zagreb în Europa League și 1-4 acasă, în Superliga, cu CFR Cluj (gol și încă un meci bun pentru Andrei Cordea!). David Miculescu a marcat un gol frumos în campionat, dar a fost schimbat la pauză în ciuda unei evoluții relativ bune, însă Ștefan Târnovanu, Darius Olaru, Vali Crețu, Mihai Lixandru și Daniel Bîrligea rămân la acest moment departe de forma necesară pentru titularizare în naționala României la un meci de nivelul barajului de Mondial…</p>
<p>Dinspre Rapid, câștigătoare cu 2-1 la UTA Arad, vești ceva mai bune, dar doar pe alocuri. Olimpiu Moruțan a debutat și intrarea lui a dinamizat ofensiva giuleștenilor, Alex Dobre a înscris deși e încă sub nivelul din 2025, la fel Claudiu Petrila. A făcut un meci decent Alex Pașcanu, în vreme ce Denis Ciobotariu a fost din nou rezervă neutilizată, semn că a pierdut echipa în dauna cuplului Kramer – Pașcanu.</p>
<div class="wp-caption aligncenter" id="attachment_20370823" style="width: 2570px"><img alt="" aria-describedby="caption-attachment-20370823" class="size-full wp-image-20370823" decoding="async" height="1929" loading="lazy" sizes="auto, (max-width: 2560px) 100vw, 2560px" src="https://www.prosport.ro//wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-scaled.jpg" srcset="https://www.prosport.ro/wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-scaled.jpg 2560w, https://www.prosport.ro/wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-1400x1055.jpg 1400w, https://www.prosport.ro/wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-768x579.jpg 768w, https://www.prosport.ro/wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-1536x1157.jpg 1536w, https://www.prosport.ro/wp-content/uploads/2026/01/De-ce-Rapid-e-cea-mai-buna-varianta-pentru-Olimpiu-Morutan-Ce-s-ar-fi-intamplat-„oriunde-s-ar-fi-dus-in-lumea-asta-2048x1543.jpg 2048w" width="2560"/><p class="wp-caption-text" id="caption-attachment-20370823">FOTO: SportPictures</p></div>
<p>Andrei Borza încă și caută randamentul maxim, Marian Aioani a avut intervenții salvatoare dar și stângăcii, Daniel Paraschiv e încă departe de cerințele unui baraj de Mondial. Un mare plus însă pentru Cristi Manea, <span>cel mai bun fundaș dreapta al Etapei 23 în Superliga, detalii AICI.</span></p>
<p>Meci slab făcut de Kevin Ciubotaru în FC Hermannstadt – Dinamo 1-2, dar celălalt fundaș stânga, de la oaspeți, a „rupt norii” marcând cele două goluri superbe pentru victorie. Meci de top așadar pentru Raul Opruț, cu o prestație destul de bună și pentru Cătălin Cîrjan. În vreme ce alt fundaș stânga tricolor, Alex Chipciu, a fost printre cei mai buni oameni din U Cluj – Unirea Slobozia 1-0.</p>
<p>Deși Ștefan Baiaram și Nicușor Bancu n-au mai încântat, Universitatea Craiova a câștigat 2-0 cu FC Botoșani prin aportul considerabil al tricolorilor Alex Cicâldău, Vladimir Screciu și Tudor Băluță (intrat la pauză, la 0-0).</p>
<h2><span>Trei accidentați iar șase tricolori încă așteaptă meciurile oficiale!</span></h2>
<p id="p-48">Accidentați: Rațiu, Ad. Rus, Fl. Tănase</p>
<p>Încep sezonul târziu: Hindrich, Racovițan (1 februarie), L. Munteanu (22 februarie), Nedelcearu (28 februarie), Burcă, Stanciu (6 martie)</p>
<p><img alt="" class="aligncenter size-full wp-image-20366291" decoding="async" height="1066" loading="lazy" sizes="auto, (max-width: 1599px) 100vw, 1599px" src="https://www.prosport.ro//wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau.jpg" srcset="https://www.prosport.ro/wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau.jpg 1599w, https://www.prosport.ro/wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau-1400x933.jpg 1400w, https://www.prosport.ro/wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau-768x512.jpg 768w, https://www.prosport.ro/wp-content/uploads/2026/01/E-gata-Nicolae-Stanciu-a-semnat-deja-cu-noua-echipa-Capitanul-nationalei-Romaniei-se-intoarce-unde-putini-se-gandeau-1536x1024.jpg 1536w" width="1599"/></p>
<h2 id="chapter-9"><span>Primul 11 și lotul României pe baza evoluțiilor din săptămâna 20-27 ianuarie</span></h2>
<p id="p-45">Iată cum s-ar putea configura lotul de 23 de tricolori pentru Turcia – România, barajul de Mondial, exclusiv pe baza evoluțiilor la cluburi din ultima săptămână și, folosind același sistem de referință, echipa de start la marele meci de peste 58 de zile:</p>
<p id="p-46">I. Radu – Manea, Ghiță, Pașcanu, Opruț – Hagi, R. Marin, Cicâldău – Sorescu, Drăguș, Mihăilă</p>
<p id="p-47">Rezerve: Aioani, Târnovanu – Chipciu, Drăgușin, Lixandru, Bancu – Cîrjan, M. Marin, Dragomir – Cordea, Paraschiv, Fl. Coman</p>

]]></description>
    </item>
    <item>
      <title>Mircea Lucescu a fost externat, dar problemele n-au trecut. Selecționerul poate merge în străinătate pentru alte analize</title>
      <link>https://www.prosport.ro/fotbal-intern/nationala/mircea-lucescu-a-fost-externat-dar-problemele-n-au-trecut-selectionerul-poate-merge-in-strainatate-pentru-alte-analize-20370224</link>
      <description><![CDATA[<img src="https://www.prosport.ro//wp-content/uploads/2026/01/Mircea-Lucescu-a-fost-externat-dar-problemele-n-au-trecut.-Selectionerul-poate-merge-in-strainatate-pentru-alte-analize-scaled-e1769431947503-1400x782.jpg"/><br/><p>Selecționerul României, Mircea Lucescu (80 de ani), a fost externat din spital, însă va rămâne în continuare sub atenta supraveghere a medicilor.</p>
<p><span>ProSport</span> a anunțat în exclusivitate că antrenorul a fost internat din cauza unei gripe puternice, care i-a dat mari bătăi de cap. În plus, pe fondul problemelor cu inima deja existente, risca să aibă parte de complicații serioase.</p>
<p>Acum, din fericire, problemele sale s-au ameliorat, astfel că se va întoarce acasă, dar medicii îi vor supraveghea în continuare evoluția, anunță <span>GSP</span>. De asemenea, potrivit aceleiași surse, Mircea Lucescu ia în calcul și să meargă în străinătate pentru a fi supus unui set complex de analize.</p>
<h2><span>Mircea Lucescu, externat din spital</span></h2>
<p>Antrenorul în vârstă de 80 de ani a primit acceptul medicilor de a părăsi spitalul din București unde a fost internat, dar aceștia îl vor monitoriza în continuare, pentru a se asigura că problemele selecționerului nu recidivează.</p>
<p>Din cauza acestui episod, „Il Luce” și-a dat peste cap tot programul din această iarnă, când își propusese să pregătească semifinala barajului de calificare la Cupa Mondială din Statele Unite ale Americii, Canada și Mexic, împotriva Turciei. Astfel, Mircea Lucescu nu a putut fi prezent în această iarnă în Antalya, acolo unde au efectuat cantonamentul cele mai multe echipe din Superliga – dar și formații de club din „Țara Semilunei” la care evoluează internaționali români. În locul său au mers membri ai staff-ului tehnic al echipei naționale a României, care i-au oferit informațiile culese la fața locului.</p>
<p>Voia, de asemenea, să asiste la meciuri din cupele europene în care sunt implicați internaționali turci, însă a fost nevoit să spună pas, așa cum a făcut și în cazul partidelor din Superliga din 2026 pe care avea în plan să le urmărească de pe stadion.</p>
<h2><span>Naționala României e la doi pași de Cupa Mondială</span></h2>
<p>Deși nu și-a câștigat locul la Cupa Mondială din această vară prin preliminarii, România are în continuare o șansă de a ajunge la turneul final, grație clasării din Liga Națiunilor.</p>
<p>Astfel, pe 26 martie va da piept, la Istanbul, cu reprezentativa Turciei. În cazul în care vor triumfa, „tricolorii” vor evolua cu calificarea pe masă, pe 31 martie, împotriva învingătoarei din jocul Slovacia – Kosovo.</p>
<p>În cel mai fericit caz, în care va triumfa în ambele meciuri, România se va califica la Cupa Mondială, unde ar urma să facă parte din Grupa D. Aici, elevii lui Mircea Lucescu ar întâlni Australia (la Vancouver, pe 14 iunie, ora 07:00), Paraguay (la San Francisco, pe 20 iunie, de la ora 07:00) și Statele Unite ale Americii (la Los Angeles, pe 26 iunie, de la ora 05:00).</p>

]]></description>
    </item>
  </channel>
</rss>
