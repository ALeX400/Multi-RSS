<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Poveștile lui Florin Răducioiu la 31 de ani după celebrul Argentina – România! „Am luat galben aiurea, m-a certat foarte tare Puiu Iordănescu atunci. Dar nu-mi pare rău, a explodat Ilie”. EXCLUSIV</title>
      <link>https://www.prosport.ro/fotbal-intern/nationala/povestile-lui-florin-raducioiu-la-31-de-ani-dupa-celebrul-argentina-romania-am-luat-galben-aiurea-m-a-certat-foarte-tare-puiu-iordanescu-atunci-dar-nu-mi-pare-rau-a-explodat-ilie-20211594</link>
      <description><![CDATA[<img src="https://www.prosport.ro/wp-content/uploads/2024/06/Florin-Raducioiu-reactie-categorica-inainte-de-Romania-Olanda-Fostul-atacant-al-Generatiei-de-Aur-e-sincer.webp"/><br/><p>Florin Răducioiu, ajuns azi la 55 de ani, a fost marele absent al memorabilei partide România – Argentina, scor 3-2, disputată pe 3 iulie 1994, la World Cup.</p>
<p>Legitimat la AC Milan, fostul dinamovist a luat un avertisment cu SUA, meciul anterior câștigat cu 1-0. Astfel România nu avea atacant veritabil, iar staff-ul tehnic a început partida cu Ilie Dumitrescu, un 9 fals, care a făcut meciul vieții marcând două goluri și dând o pasă decisivă pentru Gică Hagi.</p>
<h2><span>Ce își amintește Răducioiu la 31 de ani distanță de Argentina – România</span></h2>
<p>Florin Răducioiu, care avea 24 de ani la ora acelei partide, a văzut meciul din tribună, mușcându-și unghiile de nervi. Dar a ieșit bine, el revenind apoi în sfertul de finală cu Suedia, unde avea să marcheze de două ori.</p>
<p>„Nu, pentru că dacă aș fi jucat, nu știu ce s-ar fi întâmplat. Poate n-ar mai fi Ilie Dumitrescu în forma respectivă. Aveam nevoie ca Ilie să explodeze. Aveam nevoie ca Ilie să fie jucătorul pe care-l cunoșteam din preliminarii, din anii trecuți.</p>
<p>Am luat un cartonaș galben în mod inconștient, mai ales cel cu Statele Unite. M-a certat foarte mult nea Puiu Iordănescu imediat după meciul cu Statele Unite, când am câștigat cu 1-0. Da, dar nu-mi pare rău.</p>
<p>Pentru că băieții au făcut un meci extraordinar și, iată, absența mea nu a fost deloc, să zic, simțită. Nu, chiar nu-mi pare rău. Ce-a urmat îmi pare rău.</p>
<blockquote><p>Am coșmaruri pentru că mă gândesc unde suntem azi. Normal că retrăiesc și eu așa un pic mondialul, evident că suport acum, dar mi-aduc și eu aminte, ah, ce puteam să zic eu, să ajung acolo în primele patru, poate de ce nu, finala. Nu puteai să știi</p></blockquote>
<p>Uite ce a făcut Croația. Deci, da, am această durere un pic în suflet, această mâhnire, această… Nu cred că puteam să fac mai mult. Am transformat și penalty. Nu, trebuia să fim mai atenți, într-adevăr, la acele momente teribile, teribile.</p>
<p>Acele momente de final, în care ne-a lipsit acea concentrare, acel sânge rece, cum ei au avut, ei au avut. Mă, care, într-adevăr, cum ai zis, cel de sus, îți dă, îți dă, îți dă, dar până când să îți dea?</p>
<blockquote><p>Ne-a dat până și penalty-ul ăla ratat de Mild. A fost, măi, ce vreți să vă mai dau mai mult? Dă-o naibii. Da, e incredibil, incredibil. Da, retrăiesc, măi, ceva. Puteam claca atunci. Aspectul mental este unul dintre cele mai importante lucruri</p></blockquote>
<p>Nu o descoperi eu, știți foarte bine că este ceea ce gândești și ceea ce gândești, evident că apoi corpul te ascultă, dar ceea ce gândești, starea ta mentală să fie cât mai, nu este simplu, cât mai bună, cât mai pozitivă, cât mai, cât mai sigur de tine”, își aduce aminte Răducioiu.</p>
<p><img alt="" class="aligncenter size-large wp-image-20015193" decoding="async" height="833" src="https://www.prosport.ro/wp-content/uploads/2024/10/raducioiu-1400x833.jpg" width="1400"/></p>
<h2><span>Răducioiu: „Mă oprește lumea pe stradă. Foarte multă”</span></h2>
<p>„Eu, într-adevăr, am acei ani, 2-3 ani, care nu au fost mulți la națională, într-adevăr, datorită lui Milan, a pregătirii fizice, psihologice, tactice, m-a ajutat foarte mult să fiu cel care am fost la echipa națională în acei ani. Datorez mult lui Milan.</p>
<p>Și ce am acumulat, experiența aia, am dat-o pentru țara mea, pentru acest tricou galben. Sincer. Deci, o spun foarte sincer.</p>
<p>Mă oprește lumea pe stradă. Foarte multă. Peste tot. Iar la naționala României, ce face? Da, e adevărat, ce face? Și nu știi ce să le spui. E, cam mai dreptate.</p>
<p>Evit să le mai spun chestii pentru că o zâmbesc și zic, ah, îmi pare rău că trăim din amintiri”, a încheiat Florin Răducioiu pentru <span>ProSport</span>.</p>
<p>„Iliescu minte, Hagi președinte”! Ziua în care România l-a făcut pe Maradona să plângă în palme. Cum s-a ales Ilie Dumitrescu cu un milion de dolari la semnătură și ce au făcut fotbaliștii naționalei după cea mai mare victorie din istoria fotbalului românesc | SPECIAL</p>
<ul>
<li><span>ÎNTREGUL INTERVIU CU RĂDUCIOIU POATE FI VIZIONAT AICI</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/HLlctky8KBI?start=34&amp;feature=oembed" title="Amintiri cu Florin Răducioiu: „Îi sunt recunoscător lui nea Imi Ienei. Nu m-am așteptat să...”" width="500"></iframe></div>

]]></description>
    </item>
    <item>
      <title>Vine căderea importantă pentru România, după eșecul cu Austria. Pe ce loc ar urma să se afle naționala lui Mircea Lucescu în clasamentul FIFA</title>
      <link>https://www.prosport.ro/fotbal-intern/nationala/vine-caderea-importanta-pentru-romania-dupa-esecul-cu-austria-pe-ce-loc-ar-urma-sa-se-afle-nationala-lui-mircea-lucescu-in-clasamentul-fifa-20212793</link>
      <description><![CDATA[<img src="https://www.prosport.ro/wp-content/uploads/2025/07/Vine-caderea-importanta-pentru-Romania-dupa-esecul-cu-Austria.-Pe-ce-loc-ar-urma-sa-se-afle-nationala-lui-Mircea-Lucescu-in-clasamentul-FIFA-1400x933.jpg"/><br/><p>Naționala de fotbal a României ar urma să fie taxată aspru în ierarhia FIFA după eșecul cu Austria din preliminariile Campionatului Mondial (2-1).</p>
<p>România se află în cădere liberă în clasamentul FIFA după startul ezitant al campaniei de calificări din preliminariile CM 2026.</p>
<h2><span>Vine căderea importantă a „tricolorilor” în clasamentul FIFA</span></h2>
<p>După parcursul fabulos de la Campionatul European din urmă cu un an și victoriile pe bandă rulantă din Liga Națiunilor, România a reușit să se claseze pe locul 38 în ierarhia FIFA. Odată cu începutul preliminarilor CM 2026 „tricolorii” au suferit o decădere semnificativă în clasament.</p>
<p>După startul fals de campanie din meciul cu Bosnia, <span>România a picat pe locul 45</span>, poziție care și-a menținut-o până în prezent, înainte de noua actualizare a clasamentului. După înfrângerea cu <span>Austria din luna iunie scor (2-1)</span>, România ar putea avea o cădere la fel de bruscă. Potrivit unui <span>site de specialitate în simulări și statistici</span>, naționala ar urma să ocupe locul 49, ceea ce ar reprezenta o scădere de 11 locuri într-un intermediu de câteva luni.</p>
<p>Următoarea actualizare oficială urmează să apară în nu mai puțin de trei zile, 10 iulie marchează o posibilă zi în care România s-ar putea afla pe cea mai slabă clasare din decembrie 2022 încoace.</p>
<p>Conform site-ului <span>Inside FIFA</span>, locul 57 este cea mai scăzută poziție pe care România s-a aflat vreodată de când datează acest clasament (1992). Naționala a ajuns în două rânduri pe această poziție, în 2011, respectiv 2012.</p>
<p>Cea mai mare decădere a „tricolorilor” a fost de 14 locuri, în timp ce cea mai mare ascensiune a fost de 11 locuri. Mai mult, România a cunoscut cea mai ridicată clasare în ierarhia FIFA în anul 1997, ocupând astfel locul 3.</p>
<h2><span>Programul naționalei lui Mircea Lucescu din preliminariile CM 2026</span></h2>
<p>În următoarea fereastră internațională din septembrie, România dispută un meci amical cu Canada (05.09) pentru a se pregăti de meciul cu adevărat important unde înfrângerea sau egalul nu sunt o opțiune în deplasarea din Cipru (09.09).</p>
<p>Luna octombrie reprezintă o perioadă decisivă pentru naționala lui „Il Luce”. R<span>eprezentativa României dă piept cu selecționata Austriei</span> (12.10) într-un meci care se anunță extrem de important pe cel mai mare stadion al țării.</p>
<p>Penultima lună din an marchează finalul grupelor de calificări, iar România caută biletul de îmbarcare către CM 2026, meciul cu Bosnia (15.11) se anunță unul de orgolii. Elevii lui Mircea Lucescu sunt în căutarea revanșei cu reprezentativa Bosniei care a obținut punctaj maxim în primele trei meciuri din grupă. Mai apoi, naționala primește vizita celor din San Marino, în ultimul act al campaniei de calificări.</p>

]]></description>
    </item>
    <item>
      <title>Impresarul lui Denis Drăguș a dezvăluit care e viitorul internaționalului român, după apariția mai multor oferte. „Are un profil unic care îi permite să evolueze pe mai multe posturi din atac”</title>
      <link>https://www.prosport.ro/fotbal-extern/impresarul-lui-denis-dragus-a-dezvaluit-care-e-viitorul-internationalului-roman-dupa-aparitia-mai-multor-oferte-are-un-profil-unic-care-ii-permite-sa-evolueze-pe-mai-multe-posturi-din-atac-20212230</link>
      <description><![CDATA[<img src="https://www.prosport.ro/wp-content/uploads/2025/07/Impresarul-lui-Denis-Dragus-a-dezvaluit-care-e-viitorul-internationalului-roman-dupa-aparitia-mai-multor-oferte.-„Are-un-profil-unic-care-ii-permite-sa-evolueze-pe-mai-multe-posturi-din-atac-1400x825.jpg"/><br/><p>Numele lui Dennis Drăguș a fost vehiculat în ultimele luni la Legia Varșovia, PAOK Salonic, FCSB sau Gaziantep, însă atacantul a luat o decizie total surprinzătoare în legătură cu viitorul său.</p>
<p>Potrivit impresarului său, titularul din avanposturile echipei naționale a României vrea să rămână la Trabzonspor, în ciuda ofertelor venite pe adresa sa, deoarece vrea să rămână la un nivel înalt, el fiind un jucător versatil, care poate evolua pe mai toate posturile din atac.</p>
<h2><span>Impresarul lui Denis Drăguș a reacționat după ce atacantul a fost asaltat de oferte în ultimul timp. „Are un profil unic”</span></h2>
<p>Dennis Drăguș a fost și este în continuare o țintă importantă pentru Legia Varșovia, PAOK Salonic, FCSB sau Gaziantep, însă atacantul a decis ce se va întâmpla cu viitorul său.</p>
<p>Conform agentului său, Enrico Sposato, <span>atacantul naționalei nu vrea să plece de la Trabzonspor</span>, în ciuda numeroaselor propuneri venite pe adresa sa în această vară și a faptului că bașkanii turci vor să renunțe la serviciile sale, după doar trei goluri marcate în sezonul trecut și a evoluțiilor slabe.</p>
<p>Drăguș este convins de calitățile sale și vrea să rămână la Trabzon, unul dintre granzii Turciei, și este dedicat 100% să demonstreze că stagiunea trecută a fost doar un „accident”.</p>
<p>La fel crede și impresarul său. Sposato susține că juc[torul său nu este doar un atacant clasic, un număr 9 și atât, ci e extrem de versatil și poate evolua la fel de bine pe toate posturile din ofensivă.</p>
<p>„Denis este concentrat pe deplin pe Trabzonspor și echipa națională și este dedicat în totalitate să ajute acest club să-și atingă obiectivele pe care le merită – în vârful fotbalului din Turcia și european. Nu se gândește la nimic altceva.</p>
<p>Simte o legătură puternică cu Trabzon, un oraș cu adevărat magic, cu o pasiune de neegalat, și împărtășește o legătură specială cu suporterii și staff-ul său fantastic. Desigur, nu este surprinzător faptul că anumite cluburi au arătat interes pentru un jucător ca el: un atacant din generația uimitoare a echipei naționale a României, cu un profil unic care îi permite să evolueze pe mai multe posturi din atac”, a spus Enrico Sposato pentru <span>DigiSport</span>.</p>
<p><img alt="" class="size-large wp-image-20030081" decoding="async" fetchpriority="high" height="1047" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/11/Denis-Dragus-01-1400x1047.jpg" srcset="https://www.prosport.ro/wp-content/uploads/2024/11/Denis-Dragus-01-1400x1047.jpg 1400w, https://www.prosport.ro/wp-content/uploads/2024/11/Denis-Dragus-01-768x574.jpg 768w, https://www.prosport.ro/wp-content/uploads/2024/11/Denis-Dragus-01-1536x1148.jpg 1536w, https://www.prosport.ro/wp-content/uploads/2024/11/Denis-Dragus-01-2048x1531.jpg 2048w" width="1400"/></p>
<h2><span>Agentul îi face imaginea completă. „Inteligent, forță, viteză, dribling și o mentalitate de câștigător”</span></h2>
<p>Impresarul adaugă că Drăguș are viteză, forță, dribling și o mentalitate de învingător, adică toate caracteristicile unui atacant de top, care este <span>gata să facă oricând să facă diferența în fața porților adverse</span>. Iar performanțele sale la EURO 2024, ar sta mărturie!</p>
<p>„Denis nu este doar un atacant clasic, este un atacant complet, inteligent, care aduce versatilitate, forță, viteză, dribling și o mentalitate de câștigător.</p>
<p>Performanțele sale la Campionatul European au confirmat ceea ce mulți știau deja: Denis își are locul la cel mai înalt nivel al fotbalului internațional – un atacant de top, gata să facă diferența”, a mai declarat agentul atacantului român pentru sursa citată mai sus.</p>

]]></description>
    </item>
    <item>
      <title>Cine va fi în atacul FCSB, după ce Alibec și Bîrligea s-au accidentat. „Cam asta va fi formula”</title>
      <link>https://www.prosport.ro/fotbal-intern/superliga/cine-va-fi-in-atacul-fcsb-dupa-ce-alibec-si-birligea-s-au-accidentat-cam-asta-va-fi-formula-20211621</link>
      <description><![CDATA[<img src="https://www.prosport.ro/wp-content/uploads/2025/07/Cine-va-fi-in-atacul-FCSB-dupa-ce-Alibec-si-Birligea-s-au-accidentat.-„Cam-asta-va-fi-formula-1400x775.jpg"/><br/><p>Ilie Dumitrescu (56 de ani) a transmis în direct, la TV, cine va fi în atacul FCSB, după ce Denis Alibec (34) și Daniel Bîrligea (25) s-au accidentat.</p>
<p>Primul dintre cei menționați a părăsit disputa FCSB – CFR Cluj 2-1 după doar 10 minute, în timp ce Bîrligea nici măcar nu s-a aflat în lot. Ulterior, despre Bîrligea s-a aflat că va absenta trei săptămâni.</p>
<h2><span>Florin Tănase va completa atacul FCSB, spune Ilie Dumitrescu. Fostul internațional a comentat accidentările lui Alibec și Bîrligea</span></h2>
<p>FCSB a câștigat Supercupa României, ediția 2025, după ce a învins-o pe CFR Cluj în Ghencea cu scorul de 2-1. Pentru campioană au marcat Dennis Politic și Risto Radunovic, în timp ce golul ardelenilor a fost trecut în dreptul lui Alin Fică.</p>
<p>Roș-albaștrii s-au bucurat din plin de un nou trofeu cucerit, însă au primit și o veste proastă pe Stadionul Steaua.</p>
<p><span>Denis Alibec, titular din cauza unei absențe a lui Daniel Bîrligea, a părăsit terenul după doar 10 minute</span>.</p>
<p>Așadar, cu doar câteva zile înaintea duelului cu Inter Escaldes din primul tur preliminar al UEFA Champions League, FCSB și-a pierdut ambii atacanți.</p>
<p>După meciul din Ghencea, Florin Tănase și-a făcut apariția la flash-interviu și a spus că, din informațiile lui, <span>Daniel Bîrligea va absenta</span> de pe gazon aproximativ 3 săptămâni. În ceea ce îl privește pe Alibec, Tănase nu a avut detalii, din moment ce medicii nu apucaseră să dea un verdict.</p>
<p>Totuși, după meci, Gigi Becali a spus că Alibec ar putea lipsi și el în jur de 10 zile, din cauza unei contuzii.</p>
<p>Ilie Dumitrescu, fost mare atacant al naționalei României, a spus că în acest context rolul de vârf de la FCSB îi va aparține lui Florin Tănase:</p>
<blockquote><p>Bîrligea va lipsi trei săptămâni, dacă va lipsi și Alibec ceva timp, soluția de vârf este Tănase. Cu Politic în stânga, Olaru în mijloc și Miculescu sau Cisotti în dreapta”, a declarat Ilie Dumitrescu, la <span>Digi Sport</span>.</p></blockquote>
<h2><span>Șut, titular incontestabil în fața apărării</span></h2>
<p>În continuare, componentul „Generației de Aur” a mai dezvăluit un nume pe care îl vede nelipsit în echipa de start pentru partida cu Inter Escaldes, programată miercuri, tot în Ghencea, de la ora 20:30.</p>
<p>Ilie Dumitrescu a sugerat că FCSB ar putea utiliza un sistem tactic de tip 4-2-3-1, iar în fața defensivei, titular cert va fi Adrian Șut.</p>
<blockquote><p>Politic are o vitează foarte bună și contează enorm să ai jucători cu viteză foarte bună pe poziția asta. Cam asta cred că va fi formula. Șut mi-a plăcut foarte mult, a fost foarte bun în seara asta (n.r. – sâmbătă, 5 iulie 2025)”, a completat Ilie Dumitrescu.</p></blockquote>
<p>Tot în direct, la TV, Gigi Becali a confirmat că 4 jucători nu pot lipsi din formula de start, iar aceia sunt Juri Cisotti, Adrian Șut, Darius Olaru și Siyabonga Ngezana. Însă, rămâne de văzut dacă toți vor fi titularizați în disputa de miercuri, având în vedere programul încărcat pe care îl are campioana României.</p>
<p>După duelul cu Inter Escaldes de miercuri, FCSB va evolua, sâmbătă, 12 iulie, în runda inaugurală din Superliga, pe teren propriu cu FC Hermannstadt. Ulterior, peste doar 3 zile, pe 15 iulie, de la ora 21:30 este programat returul Inter Escaldes – FCSB.</p>

]]></description>
    </item>
    <item>
      <title>Ce se întâmplă cu jucătorul de la FCSB despre care Gigi Becali spune că „nu are ritm și pierde mingea”</title>
      <link>https://www.prosport.ro/fotbal-intern/superliga/ce-se-intampla-cu-jucatorul-de-la-fcsb-despre-care-gigi-becali-spune-ca-nu-are-ritm-si-pierde-mingea-20211571</link>
      <description><![CDATA[<img src="https://www.prosport.ro/wp-content/uploads/2025/07/Ce-se-intampla-cu-jucatorul-de-la-FCSB-despre-care-Gigi-Becali-spune-ca-„nu-are-ritm-si-pierde-mingea.webp"/><br/><p>Imediat după fluierul final din Supercupa României, FCSB – CFR Cluj 2-1, Gigi Becali (67 de ani) a intrat în direct, la TV, și vorbit despre cel mai valoros jucător din lotul său, care este cotat la 7.5 milioane de euro de site-urile de specialitate.</p>
<p>Este vorba despre Darius Olaru (27 de ani), care a fost titular și integralist în confruntarea de pe Stadionul Steaua din Ghencea.</p>
<h2><span>Darius Olaru rămâne „jucător de bază” la FCSB, chiar dacă l-a lăsat rece pe Gigi Becali cu prestația din Supercupă</span></h2>
<p>Sâmbătă seară, pe Stadionul Steaua din Ghencea, <span>FCSB și CFR Cluj s-au duelat în Supercupa României</span>, iar la capătul celor 90 de minute, echipa care a ridicat trofeul a fost cea antrenată de Elias Charalambous.</p>
<p>FCSB a fost superioară pe mai tot parcursul jocului, iar golurile din dreptul ei au fost marcate de Dennis Politic și Risto Radunovic, în minutele 49 și 90+1. De partea cealaltă, CFR Cluj a cadrat doar două șuturi pe poartă, iar cel care a ajuns în plasă, din minutul 65, i-a aparținut lui Alin Fică.</p>
<p>După meci, Gigi Becali a intrat în direct, la TV, unde a fost pus în postura de a trage câteva concluzii. Pentru FCSB urmează un nou meci cu miză, pe 9 iulie, în manșa întâi a primului tur preliminar din UEFA Champions League. Campioana României va da peste omoloaga din Andorra, Inter d’Escaldes, și va încerca să își asigure calificarea încă de la București.</p>
<p>În acest context, Gigi Becali a fost întrebat despre jucătorii de bază care au evoluat în Supercupă, <span>între care și Darius Olaru</span>. Căpitanul FCSB a bifat primul meci oficial din postura de titular și integralist, după cel din data de 12 decembrie 2024, atunci când a terminat pe teren o partidă cu Hoffenheim din faza principală a Europa League.</p>
<blockquote><p>Mi s-a părut că nu are ritm, încearcă să facă ce făcea, dar nu-i mai ies toate. Nu are direcţie, nu are plecarea cu mingea la picior, nu-i mai ies pasele, pierde mingea, dar a jucat tot meciul ca să revină în ritm”, a declarat Gigi Becali, la <span>Prima Sport</span>.</p></blockquote>
<h2><span>Olaru rămâne „jucător de bază”</span></h2>
<p>Cu toate acestea, Gigi Becali nu își schimbă părerea generală despre Darius Olaru și spune că mijlocașul va rămâne în continuare printre jucătorii cu care se va începe echipa de start la FCSB. Iar pe lângă Olaru, alți trei fotbaliști mai au acest statut.</p>
<blockquote><p>E jucător de bază. Echipa începe cu Cisotti, Olaru, Şut şi Ngezana”, a completat Gigi Becali, potrivit aceleiași surse.</p></blockquote>
<p>Duelul FCSB – Inter d’Escaldes e programat miercuri, 9 iulie 2025, de la ora 20:30, tot pe Stadionul Steaua din Ghencea.</p>

]]></description>
    </item>
  </channel>
</rss>
