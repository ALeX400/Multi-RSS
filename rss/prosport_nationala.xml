<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cu cine atacă România: Louis Munteanu, Ștefan Baiaram sau Denis Drăguș? „Unul e feblețea lui Mircea Lucescu și celălalt n-are consistență” dar „prefer oricând foamea devenirii în locul fandoselii!”</title>
      <link>https://www.prosport.ro/fotbal-intern/nationala/cu-cine-ataca-romania-louis-munteanu-stefan-baiaram-sau-denis-dragus-unul-e-febletea-lui-mircea-lucescu-si-celalalt-n-are-consistenta-dar-prefer-oricand-foamea-devenirii-20261850</link>
      <description><![CDATA[<img src="https://www.prosport.ro//wp-content/uploads/2025/09/Cu-cine-ataca-Romania-Louis-Munteanu-Stefan-Baiaram-sau-Denis-Dragus-„Unul-e-febletea-lui-Mircea-Lucescu-si-celalalt-n-are-consistenta-dar-„prefer-oricand-foamea-devenirii-in-locul-fandoselii.jpg"/><br/><p>Naționala României s-a reunit pentru două meciuri la început de septembrie, amicalul cu Canada de vineri, pe Arena Națională, și deplasarea în Cipru, contând pentru preliminariile CM 2026. Un test cu adversar special și un duel în care victoria e obligatorie pentru ca tricolorii să mai spere cu șanse reale la Mondial prin parcursul calificărilor: există șansa prezenței la baraj prin prisma locului ocupat în ediția trecută a Ligii Națiunilor.</p>
<p>Rubrica <span>ProSport</span> din fiecare miercuri, „Două răspunsuri, o întrebare”, acoperă subiectul fierbinte în acest context. Cu cine ar trebui să atace România, ce fotbalist ar trebui titularizat în ofensivă de Mircea Lucescu pentru meciul cu Canada și, apoi, pentru bătălia pe puncte cu Cipru? Jurnaliștii Gabriel Berceanu și Daniel Nazare vin cu două abordări diferite și provocatoare, însoțite de argumente și metafore, deschizând o polemică publică la care poți răspunde și tu în sondajul de la finalul materialului.</p>
<p>Din cei 26 de tricolori convocați de Mircea Lucescu, Daniel Bîrligea s-a accidentat. Au mai rămas doar cele trei opțiuni realiste pentru postul de „vârf”. Cum naționala noastră s-a consacrat în sisteme de joc având un singur atacant central, cu cine ar trebui să începem vineri și marți? Louis Munteanu, Ștefan Baiaram sau Denis Drăguș?</p>
<h2><span>Daniel Nazare: Louis Munteanu, titular și cu Canada, și cu Cipru!</span></h2>
<p>Louis Munteanu e cel mai ofertant jucător din Superliga: se vorbește de 14-15 milioane de euro, Rennes, Valencia, Lille și lista poate continua. Probabil exagerări, multe dintre ele, dar peste alte oferte similare din Superliga pentru fotbaliști cu nume.</p>
<p>Cu toate acestea, Mircea Lucescu nu l-a băgat în seamă deloc. Nu „mai deloc”, ci deloc. Același Mircea Lucescu, antrenor care la începuturile lui în meserie promova tineri pe bandă rulantă. Te întrebai de unde-i scoate, cei mai mulți au confirmat peste ani.</p>
<p>Azi e altul, e diferit. Înainte, cu vreo câteva decenii în urmă, se întreținea cu presa, își făcea prieteni printre jurnaliști, punea pe unii dintre ei să-i scrie memoriile dar se semna doar el. Azi tratează ziariștii cam cum tratează Valeriu Iftime hârtia igienică la Botoșani. Dacă este la WC, bine. Dacă nu e, tot aia! După care, evident, „turbează” Rădoi!</p>
<p>Louis Munteanu n-are realizările din sezonul trecut, dar e mai bun ca Alibec și dacă-l legi la ochi și îi dai și un șut în fund. Drăguș e feblețea lui Mircea Lucescu, parcă e unul dintre Gabor, Rednic și Coraș din anii ’80. Nu prea îi voia nimeni atunci, dar el insista. Așa e și cu Drăguș, care e departe de momentul Euro 2024. Între timp i-a scăzut randamentul, nu mai driblează atât de bine, în plus l-a mai luat naș și pe Marius Șumudică. E ca și cum, dacă dai foc la casă, ca să fii sigur că arde tot, mai torni și o remorcă de motorină pe acoperiș.</p>
<p>Standard Liege, Trabzonspor, acum Eyupspor. De la șalău la cuptor, la Liege, mănânci acum la cină un pește de acvariu ținut în oțet. Atenție, Drăguș e tot titular sub tricolor, chiar dacă s-a diluat, între timp, cantitatea, dar mai ales calitatea!</p>
<div class="wp-caption aligncenter" id="attachment_20260660" style="width: 1330px"><img alt="„Louis Munteanu, vândut cu 12 milioane de euro!”. Cine l-ar duce direct la avion pe atacant pentru această sumă" aria-describedby="caption-attachment-20260660" class="size-full wp-image-20260660" decoding="async" height="743" loading="lazy" sizes="auto, (max-width: 1320px) 100vw, 1320px" src="https://www.prosport.ro//wp-content/uploads/2025/08/„Louis-Munteanu-vandut-cu-12-milioane-de-euro.-Cine-l-ar-duce-direct-la-avion-pe-atacant-pentru-aceasta-suma.webp" srcset="https://www.prosport.ro/wp-content/uploads/2025/08/„Louis-Munteanu-vandut-cu-12-milioane-de-euro.-Cine-l-ar-duce-direct-la-avion-pe-atacant-pentru-aceasta-suma.webp 1320w, https://www.prosport.ro/wp-content/uploads/2025/08/„Louis-Munteanu-vandut-cu-12-milioane-de-euro.-Cine-l-ar-duce-direct-la-avion-pe-atacant-pentru-aceasta-suma-768x432.webp 768w" width="1320"/><p class="wp-caption-text" id="caption-attachment-20260660">FOTO /SPORT PICTURES</p></div>
<p>Bîrligea e accidentat, iar varianta Baiaram nu are consistență. Olteanul e în formă, dar nu poate fi titular nici cu Canada, nici cu Cipru, în varianta de atacant. Faptul că a fost coechipier cu Mitriță e ca în bancul „cimentul cu muzica ușoară”. N-are nicio legătură. Mitriță simte acum mirosul banilor din China, în niciun caz demarcarea lui Baiaram în regim de viteză.</p>
<p>Mizez pe Louis Munteanu în duelul cu Denis Drăguș. Știu că Mircea Lucescu nu mă va asculta, nici măcar nu vreau asta, dar lăsați-mă să visez că „Il Luce” are astăzi 40 de ani, jumătate din cât are acum, vine după un Dinamo – Steaua cu Ion Crăciunescu la centru, iar Louis Munteanu sosește de la Corvinul Hunedoara unde l-a lansat chiar el.</p>
<p>Nu mă treziți din vis până la ora meciurilor cu Canada și Cipru! Abia apoi să mă anunțați cât s-a terminat Cipru – România, meciul ăla chiar contează. Cu Canada e doar un amical. În vis l-am văzut pe Sava în poartă și Dobre în locul lui Man. Urați-mi somn ușor, că visele sunt deja plăcute!</p>
<h2><span>Gabriel Berceanu: Drăguș cu Canada, </span><span>Baiaram în Cipru</span><span>. Louis? Care Louis?</span></h2>
<p>Plec dinspre logica fotbalului: nu l-ai chemat pe Alex Mitriță din Huangzhou, orașul cu 13 milioane de locuitori și de la 13.000 de kilometri distanță terestră de București, ca să-l titularizezi cu Canada. Adică într-un biet test CONCACAF, cu una din gazdele Mondialului la care, dacă vrei să ajungi prin preliminarii, trebuie să bați învingi marți, în Cipru. Cu „Piticul Atomic” ai treabă la Nicosia: să desfaci apărarea, să destabilizezi în ultima treime, să iei punctele.</p>
<p>Cu Mitriță titular în Cipru, atacantul central în Cipru sunt convins că ar trebui să fie Ștefan Baiaram. S-ar crea un flanc stâng arcuit ofensiv (trebuie să învingem la Nicosia, nu există alt scenariu!) cu Bancu – Mitriță – Baiaram. Fotbaliști cu „chimie” și trecut împreună, cu viteză și, ultimii doi, cu tehnică. Toți trei în formă excelentă la zi, sportivă și mentală. În plus, Baiaram e atacant cu profil complex și foarte mobil, ideal pentru a hărțui liniile cipriote cu agresivitate. Totodată, capabil de execuții care să descătușeze un eventual start înfrânat al tricolorilor.</p>
<p>Așa cred că ar fi, dinspre logica fotbalului. Dar tot în logica fotbalului ar fi fost să-l vedem convocat pe Ionuț Radu, titular la Celta Vigo în toate meciurile startului de sezon La Liga, și nu pe Horațiu Moldovan, păzitor de bancă la Oviedo, fără minut jucat în același start de sezon La Liga! Pe rapidistul Denis Ciobotariu, „stâlpul” celei mai bune defensive din Superliga, și nu pe Mihai Popescu (FCSB), „nevralgia” din a doua cea mai slabă defensivă a Superligii. Dar, cum e vorba de Mircea Lucescu… să-mi fie rușine! 🙂</p>
<p>Baiaram titular în Cipru iar acasă, vineri, cu Canada, îl văd titular pe Denis Drăguș. Cred că un adversar care are în lot atacanți de 45 milioane euro precum David, extreme ca Buchanan, pentru care Villarreal a plătit 9 milioane de euro spre Inter Milano vara asta, și, per total, 11 jucători de la echipe europene bune și foarte bune, ne va domina fizic. Și calitativ. Va trebui să jucăm reactiv. Cum nu-i place lui Mircea Lucescu, deși noi tocmai la asta ne pricepem. Iar Drăguș are profilul perfect pentru acest scenariu: exploziv, pe contră, agasant cu fundașii.</p>
<div class="wp-caption aligncenter" id="attachment_20152438" style="width: 1710px"><img alt="Sursa foto: Sport Pictures" aria-describedby="caption-attachment-20152438" class="size-full wp-image-20152438" decoding="async" height="1278" loading="lazy" sizes="auto, (max-width: 1700px) 100vw, 1700px" src="https://www.prosport.ro//wp-content/uploads/2025/04/O-echipa-din-Bundesliga-si-doua-din-Premier-League-au-venit-sa-l-cumpere-pe-Baiaram-de-la-Rotaru.-„Vreau-sa-aduc-20.000.000-de-euro-dar-sunt-bune-si-8.000.000-de-euro-4.jpg" srcset="https://www.prosport.ro/wp-content/uploads/2025/04/O-echipa-din-Bundesliga-si-doua-din-Premier-League-au-venit-sa-l-cumpere-pe-Baiaram-de-la-Rotaru.-„Vreau-sa-aduc-20.000.000-de-euro-dar-sunt-bune-si-8.000.000-de-euro-4.jpg 1700w, https://www.prosport.ro/wp-content/uploads/2025/04/O-echipa-din-Bundesliga-si-doua-din-Premier-League-au-venit-sa-l-cumpere-pe-Baiaram-de-la-Rotaru.-„Vreau-sa-aduc-20.000.000-de-euro-dar-sunt-bune-si-8.000.000-de-euro-4-1400x1052.jpg 1400w, https://www.prosport.ro/wp-content/uploads/2025/04/O-echipa-din-Bundesliga-si-doua-din-Premier-League-au-venit-sa-l-cumpere-pe-Baiaram-de-la-Rotaru.-„Vreau-sa-aduc-20.000.000-de-euro-dar-sunt-bune-si-8.000.000-de-euro-4-768x577.jpg 768w, https://www.prosport.ro/wp-content/uploads/2025/04/O-echipa-din-Bundesliga-si-doua-din-Premier-League-au-venit-sa-l-cumpere-pe-Baiaram-de-la-Rotaru.-„Vreau-sa-aduc-20.000.000-de-euro-dar-sunt-bune-si-8.000.000-de-euro-4-1536x1155.jpg 1536w" width="1700"/><p class="wp-caption-text" id="caption-attachment-20152438">Foto: Sport Pictures</p></div>
<p>Louis? Louis Munteanu? Am fost poate singurul care din primăvară <span>comiteam „lezmajestate” după „lezamajestate” la adresa lui Mircea Lucescu</span>, inclusiv prin întrebarea publică: <span>de ce lipsește Louis din lotul României?</span> Eram în luna martie, prima acțiune din preliminariile Mondialului, iar vârful de la CFR Cluj marcase 14 goluri în ultimele 12 meciuri din Superligă. Și… nu era convocat de „Il Luce”. Logica fotbalului? Tragi apa și mergi mai departe!</p>
<p>Azi însă, Louis nu mai e acel Louis. De la EURO U21 (prea mulți evită să discute asta), atitudinea lui complicată a devenit fandoseală cununată cu tupeu toxic și inexplicabil. Vasluianul și-a deturnat inteligența aparte spre persiflare. Habar n-am dacă l-au zăpăcit transferurile „de online” sau, de fapt, și-a închipuit dintotdeauna că umbra lui e mai amplă decât conturul din oglindă. Cert e că, prin gestică, decizii și ton, Louis se consideră azi mult mai mult decât un atacant redevenit bun doar în Gruia, după patru ani de legitimare eșuată la Fiorentina.</p>
<p>Apoi, Louis Munteanu, atacantul, are un un gol marcat în acest sezon. Unul singur! În 10 meciuri. Dacă Mircea Lucescu l-a convocat pentru că alți atacanți n-avem, o să-l vadă la lucru în antrenamentele sale, mai bine mai târziu decât niciodată! Dar să-l titularizeze în oricare din aceste două meciuri… nu văd argumente. Prefer oricând sub tricolor foamea curată a lui Baiaram de a deveni, în locul fandoselii cu care Louis parcă ne ceartă că nu devine!</p>
<div class="wp-caption aligncenter" id="attachment_20233910" style="width: 1290px"><img alt='Cum îi tratează, de fapt, Mircea Lucescu pe fotbaliştii care debutează cu el la naționala României: „Nu-ți spune decât atât". EXCLUSIV' aria-describedby="caption-attachment-20233910" class="size-full wp-image-20233910" decoding="async" height="720" loading="lazy" sizes="auto, (max-width: 1280px) 100vw, 1280px" src="https://www.prosport.ro//wp-content/uploads/2025/07/Cum-ii-trateaza-de-fapt-Mircea-Lucescu-pe-fotbalistii-care-debuteaza-cu-el-la-nationala-Romaniei-„Nu-ti-spune-decat-atat22.-EXCLUSIV.webp" srcset="https://www.prosport.ro/wp-content/uploads/2025/07/Cum-ii-trateaza-de-fapt-Mircea-Lucescu-pe-fotbalistii-care-debuteaza-cu-el-la-nationala-Romaniei-„Nu-ti-spune-decat-atat22.-EXCLUSIV.webp 1280w, https://www.prosport.ro/wp-content/uploads/2025/07/Cum-ii-trateaza-de-fapt-Mircea-Lucescu-pe-fotbalistii-care-debuteaza-cu-el-la-nationala-Romaniei-„Nu-ti-spune-decat-atat22.-EXCLUSIV-768x432.webp 768w" width="1280"/><p class="wp-caption-text" id="caption-attachment-20233910">Foto: Sport Pictures</p></div>
<p>Titularizându-l pe Munteanu, Lucescu ar reconfirma senzația că e mistuit de consolidarea în posteritate a statutului său de „recuperator” de talente. Unul remarcabil ani la rând la nivel de club, dar care la națională nu are ce să caute acum. E împotriva interesului colectiv, al naționalei și al suporterilor ei. Românii vor să se califice la Mondial și doar acesta e obiectivul contractului de selecționer pentru Lucescu!</p>
<p>Nu să pregătim fotbaliști pentru EURO U21, să oferim platforme pentru transferuri în străinătate, să sprijinim afacerile patronilor din Superliga. Nu un iluzoriu fotbal de posesie dominatoare, pe care șansele să-l etalăm în 2057 sunt mai mici decât ale Andorrei la titlul european. Ok, întinzi o mână de ajutor din partea naționalei spre un jucător, dar asta când el a oferit anterior sau mizezi că va oferi înzecit obiectivului naționalei: calificarea la Mondial. Dar tu nu l-ai convocat pe Louis nici măcar o dată până azi, la jumătatea preliminariilor!</p>
<p>Pentru că naționala României are dreptul să fie multe, dar sigur nu un spital de campanie în care chirurgul-șef pune miza fundamentală a războiului în desfășurare, a se citi calificarea la Mondial, sub orgoliul intervențiilor de lifting facial. După ce n-a fost chemat când forma și comportamentul lui justificau asta, la momentul când calendarul preliminariilor era optim pentru integrarea lui la lot, titularizarea lui Louis Munteanu acum n-ar avea altă menire, în judecata mea proastă și limitată, decât sprijinul spre un eventual transfer. Pentru mine, un ajutor străin de interesul concret și imediat al naționalei, dar foarte apropiat de calculul fericirii sub formă de lingouri a lui Nelu Varga.</p>
<h2><span>SONDAJ</span></h2>
Note: There is a poll embedded within this post, please visit the site to participate in this post's poll.
<div class="wp-caption aligncenter" id="attachment_20053615" style="width: 8082px"><img alt="" aria-describedby="caption-attachment-20053615" class="size-full wp-image-20053615" decoding="async" height="5504" loading="lazy" sizes="auto, (max-width: 8072px) 100vw, 8072px" src="https://www.prosport.ro//wp-content/uploads/2024/12/„Nationala-Romaniei-va-fi-depunctata.-Oficialul-UEFA-a-dezvaluit-pericolul-imens-ca-echipa-lui-Mircea-Lucescu-sa-piarda-puncte-in-preliminariile-pentru-CM-2026-la-urmatoarea-abatere.jpg" srcset="https://www.prosport.ro/wp-content/uploads/2024/12/„Nationala-Romaniei-va-fi-depunctata.-Oficialul-UEFA-a-dezvaluit-pericolul-imens-ca-echipa-lui-Mircea-Lucescu-sa-piarda-puncte-in-preliminariile-pentru-CM-2026-la-urmatoarea-abatere.jpg 8072w, https://www.prosport.ro/wp-content/uploads/2024/12/„Nationala-Romaniei-va-fi-depunctata.-Oficialul-UEFA-a-dezvaluit-pericolul-imens-ca-echipa-lui-Mircea-Lucescu-sa-piarda-puncte-in-preliminariile-pentru-CM-2026-la-urmatoarea-abatere-1400x955.jpg 1400w, https://www.prosport.ro/wp-content/uploads/2024/12/„Nationala-Romaniei-va-fi-depunctata.-Oficialul-UEFA-a-dezvaluit-pericolul-imens-ca-echipa-lui-Mircea-Lucescu-sa-piarda-puncte-in-preliminariile-pentru-CM-2026-la-urmatoarea-abatere-768x524.jpg 768w, https://www.prosport.ro/wp-content/uploads/2024/12/„Nationala-Romaniei-va-fi-depunctata.-Oficialul-UEFA-a-dezvaluit-pericolul-imens-ca-echipa-lui-Mircea-Lucescu-sa-piarda-puncte-in-preliminariile-pentru-CM-2026-la-urmatoarea-abatere-1536x1047.jpg 1536w" width="8072"/><p class="wp-caption-text" id="caption-attachment-20053615">Foto: Sport Pictures</p></div>
<h2><span>Fanii au prezis corect echipele românești în grupele europene și cred în titlul Craiovei!</span></h2>
<p>Acum două săptămâni, rubrica noastră a lansat <span>provocarea privind numărul echipelor românești ce se vor califica în grupele competițiilor europene (detalii în episodul de aici)</span>. Înaintea turului jucat de FCSB, CFR Cluj și Universitatea Craiova, Gabriel Berceanu a mers pe pe varianta campioanei în Europa League și a celorlalte două reprezentante în Conference League. Daniel Nazare a „pariat” pe FCSB în Europa League și pe CFR Cluj în Conference League.</p>
<p>Realitatea a fost… la jumătate 🙂 Interesant este că 42% dintre fani, cei mai mulți, au votat indicând corect, calificarea FCSB în Europa League și a oltenilor în Conference League!</p>
<p>La <span>provocarea săptămânii trecute, în ce măsură poate deveni Universitatea Craiova campioana României (detalii în episodul de aici)</span>, 72% dintre fani au votat argumentele lui Gabriel Berceanu – în ordine: jucătorii, Mirel Rădoi și acțiunii cu Mihai Rotaru în frunte – pentru care oltenii au șansa să ia titlul în Superliga. Doar 28% s-au arătat sceptici, susținând abordarea lui Daniel Nazare, încrezător în Rădoi și în publicul Craiovei, dar nu în Rotaru și Cârțu.</p>

]]></description>
    </item>
    <item>
      <title>Transferul dinamită pentru Rapid: el e fotbalistul din Superliga dorit de Edi Iordănescu la Legia Varșovia! „Dacă-l pierdem acum, adio cupe europene și nu știu cum mai intrăm în Giulești!” EXCLUSIV</title>
      <link>https://www.prosport.ro/fotbal-intern/superliga/transferul-dinamita-pentru-rapid-el-e-fotbalistul-din-superliga-dorit-de-edi-iordanescu-la-legia-varsovia-daca-l-pierdem-acum-adio-cupe-europene-si-nu-stiu-cum-mai-intram-in-giulesti-20263000</link>
      <description><![CDATA[<img src="https://www.prosport.ro//wp-content/uploads/2025/09/Transferul-dinamita-pentru-Rapid-el-e-fotbalistul-din-Superliga-dorit-de-Edi-Iordanescu-la-Legia-Varsovia-„Daca-l-pierdem-acum-adio-cupe-europene-si-nu-stiu-cum-mai-intram-in-Giulesti-EXCLUSIV.jpg"/><br/><p>Numit în vară antrenor la Legia Varșovia, Edi Iordănescu are ca obiectiv în Polonia cucerirea titlului în condițiile în care cea mai iubită echipă din țară nu și l-a mai adjudecat de cinci ani. Fostul selecționer al României a câștigat deja Supercupa și a calificat echipa în grupa Conference League.</p>
<p>Legia a vândut mulți jucători în ultimele săptămâni, renunțând la numele cu care s-a obținut doar un loc cinci în campionatul trecut, și a întărit vestiarul cu noutăți pe posturile solicitate de Iordănescu. În strategia de transferuri a granzilor polonezi, mai multe de nume de români.</p>
<p><span>ProSport</span> îți dezvăluie în exclusivitate transferul dinamită pentru Rapid: el e jucătorul dorit de Edi Iordănescu la Legia Varșovia, a cărui plecare ar zgudui Giuleștiul și ar scădea considerabil șansele echipei lui Costel Gâlcă la o calificare în cupele europene!</p>
<h2><span>El e transferul dinamită pentru Rapid! Dorit de Edi Iordănescu la Legia Varșovia</span></h2>
<p>Aseară, într-o intervenție telefonică la <span>DigiSport</span>, Edi Iordănescu a vorbit în emisiunea lui Radu Naum despre jucătorii români aflați „pe radar”, detaliind discuțiile cu Ianis Hagi și Denis Drăguș. Dar a păstrat misterul asupra celui de-al treilea numea, rezumându-se să spună doar: „Un român care e în competiția internă. De la o echipă de tradiție, din top 3. Un winger”</p>
<p>Sursele <span>ProSport</span> din cadrul clubului Rapid au aflat însă că e vorba de un jucător legitimat în Giulești! Și e unul cu care Edi Iordănescu a avut o relație ce a început tumultuos, dar care s-a continuat productiv. Iar plecarea acestuia, acum, de la Rapid ar echivala cu un transfer dinamită atât pentru planurile lui Gâlcă, dar mai ales pentru șansele echipei la cupele europene! Nu mai vorbim de o eventuală reacție a suporterilor!</p>
<p>Asta pentru că jucătorul în cauză este… Alex Dobre! Eficientul și flamboaiantul fotbalist cu 4 goluri marcate în primele 8 etape pentru giuleșteni. <span>Idol al peluzelor rapidiste</span>, cu un spirit de luptă care i-a cucerit pe toți fanii giuleșteni. Și prezent, în aceste zile, la lotul național, sub comanda lui Mircea Lucescu, pentru amicalul cu Canada și deplasarea din Cipru contând pentru preliminariile CM 2026.</p>
<p>Care sunt culisele relației Iordănescu – Dobre, dar și cele ale transferului dinamită pentru Rapid?</p>
<div class="wp-caption aligncenter" id="attachment_20248599" style="width: 2010px"><img alt="" aria-describedby="caption-attachment-20248599" class="size-full wp-image-20248599" decoding="async" fetchpriority="high" height="1116" sizes="(max-width: 2000px) 100vw, 2000px" src="https://www.prosport.ro//wp-content/uploads/2025/08/Alex-Dobre-e-noul-idol-al-giulestenilor-Cum-a-fost-primit-de-fani-inainte-de-Rapid-–-FCSB.jpg" srcset="https://www.prosport.ro/wp-content/uploads/2025/08/Alex-Dobre-e-noul-idol-al-giulestenilor-Cum-a-fost-primit-de-fani-inainte-de-Rapid-–-FCSB.jpg 2000w, https://www.prosport.ro/wp-content/uploads/2025/08/Alex-Dobre-e-noul-idol-al-giulestenilor-Cum-a-fost-primit-de-fani-inainte-de-Rapid-–-FCSB-1400x781.jpg 1400w, https://www.prosport.ro/wp-content/uploads/2025/08/Alex-Dobre-e-noul-idol-al-giulestenilor-Cum-a-fost-primit-de-fani-inainte-de-Rapid-–-FCSB-768x429.jpg 768w, https://www.prosport.ro/wp-content/uploads/2025/08/Alex-Dobre-e-noul-idol-al-giulestenilor-Cum-a-fost-primit-de-fani-inainte-de-Rapid-–-FCSB-1536x857.jpg 1536w" width="2000"/><p class="wp-caption-text" id="caption-attachment-20248599">SPORT PICTURES</p></div>
<h2><span>Culisele spectaculoase ale relației Alex Dobre – Edi Iordănescu</span></h2>
<p>Cotat de transfermarkt.com la 1,8 milioane euro, Alex Dobre (27 ani) a ajuns fix acum un an în Giulești, după experiențe în fotbalul englez la Bournemouth, Bury FC, Rochdale, Yeovil Town și Wigan, apoi în Franța, la Dijon, și în Portugalia, la Famalicao.</p>
<p>Apreciat dintotdeauna de Edi Iordănescu, Dobre a avut o reacție publică dură în primăvara lui 2022, pe când tehnicianul abia își începea mandatul de selecționer al României. La acel moment, nemulțumit că nu e convocat în premieră la națională, Dobre se declara „invizibil” pentru staff-ul tricolor.</p>
<p>În ciuda acestor nemulțumiri exprimate public, Edi Iordănescu a fost cel care a trecut peste orgoliu și l-a convocat în premieră pe Alex Dobre la națională, oferindu-i chiar șansa să debuteze pentru România. La acel moment, antrenorul declara, îngropând definitiv orice idee de conflict: „Alex Dobre a ajuns la națională pentru că faptele lui au depășit vorbele. Vine din spate, joacă bine, marchează. Cred că declarația lui din trecut a fost pentru că acumulase niște frustrări. Acum trebuie să lupte pentru poziția lui. Mă bucur pentru el!”</p>
<p>Iar cu Iordănescu pe bancă, Dobre a jucat în două meciuri, 2-0 cu Andorra și 2-1 cu Belarus, ambele oficiale, contând pentru preliminariile EURO 2024.</p>
<h2><span>Culisele negocierilor dintre Rapid și Legia pentru Alex Dobre</span></h2>
<p>La Legia Varșovia, Edi Iordănescu a căutat în aceste zile soluții de îmbunătățire sau de înlocuire, în urma numeroaselor plecări, pe aproape toate posturile. Fundaș dreapta și stânga, stoper, mijlocaș defensiv, playmaker, extremă, atacant!</p>
<p>Polonezii au reușit să transfere nume interesante, de la închizătorul Szymansi (ex-AEK Atena, venit pentru 1,2 milioane euro) și stoperul Piatkowski (ex-RB Salzburg pentru 2,5 milioane euro), la mijlocașul ofensiv Urbanski (ex-Bologna, pentru 2.5 milioane euro), dar și fotbaliști de valoare, liberi de contract, precum internaționalii Reca (Polonia) și Stojanovic (Slovenia) ori atacantul croat Colak (Spezia).</p>
<div class="wp-caption aligncenter" id="attachment_20254206" style="width: 1289px"><img alt="" aria-describedby="caption-attachment-20254206" class="size-full wp-image-20254206" decoding="async" height="1062" sizes="(max-width: 1279px) 100vw, 1279px" src="https://www.prosport.ro//wp-content/uploads/2025/08/Febletea-de-1.000.000-de-euro-profit-a-lui-Dan-Sucu-si-pofta-neimplinita-care-l-a-scos-din-minti-pe-Gigi-Becali-e-gata-sa-semneze-cu-Legia-Varsovia-pregatita-de-Edi-Iordanescu-EXCLUSIV-2.jpg" srcset="https://www.prosport.ro/wp-content/uploads/2025/08/Febletea-de-1.000.000-de-euro-profit-a-lui-Dan-Sucu-si-pofta-neimplinita-care-l-a-scos-din-minti-pe-Gigi-Becali-e-gata-sa-semneze-cu-Legia-Varsovia-pregatita-de-Edi-Iordanescu-EXCLUSIV-2.jpg 1279w, https://www.prosport.ro/wp-content/uploads/2025/08/Febletea-de-1.000.000-de-euro-profit-a-lui-Dan-Sucu-si-pofta-neimplinita-care-l-a-scos-din-minti-pe-Gigi-Becali-e-gata-sa-semneze-cu-Legia-Varsovia-pregatita-de-Edi-Iordanescu-EXCLUSIV-2-768x638.jpg 768w" width="1279"/><p class="wp-caption-text" id="caption-attachment-20254206">FOTO: legia.com</p></div>
<p>Recordul l-a însemnat însă aducerea atacantului danez-muntenegrean Mileta Rajovic, pentru 3 milioane euro. Un record istoric pentru campionatul Poloniei!</p>
<p>Pentru extreme, Legia l-a adus pe neamțul Weisshaupt (Freiburg), cotat la 5 milioane euro și pe Ermal Krasniqi, fostul jucător de la CFR Cluj, Rapid și Sparta Praga, <span>transfer anunțat în exclusivitate aici de</span><span>ProSport. </span>Aceleași surse din cadrul Rapidului detaliază culisele discuțiilor pentru Alex Dobre:</p>
<blockquote><p>„Perioada de transferuri în Polonia s-a închis la finalul zilei de 1 septembrie, Legia a tatonat în săptămâna premergătoare, erau dispuși să investească pentru Dobre iar Edi Iordănescu îl place mult pe Alex. Până spre final a existat șansa teoretică să plece, dar am avut o ședință de urgență în conducere și ne-am dat seama că nu putem face asta. Noi suntem într-o perioadă de consolidare, iar să vinzi un jucător determinant pentru ofensivă și cu mare impact asupra întregului vestiar, ar fi însemnat să ne sabotăm obiectivele. În ședință, cineva chiar a spus că, dacă pleacă Dobre, adio cupe europene și nu știu cum mai intrăm în Giulești! Vă dați seama ce reacție ar fi avut suporterii noștri, care sunt inima clubului, dacă pleca Alex în acest moment…”</p></blockquote>
<div class="wp-caption aligncenter" id="attachment_20242849" style="width: 2570px"><img alt="" aria-describedby="caption-attachment-20242849" class="size-full wp-image-20242849" decoding="async" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-scaled.jpg" srcset="https://www.prosport.ro/wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-scaled.jpg 2560w, https://www.prosport.ro/wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-1400x933.jpg 1400w, https://www.prosport.ro/wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-768x512.jpg 768w, https://www.prosport.ro/wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-1536x1024.jpg 1536w, https://www.prosport.ro/wp-content/uploads/2025/08/Gino-Iorgulescu-replica-dura-pentru-Dan-Sucu-in-scandalul-momentului-din-Superliga.-„Nu-sunt-angajatul-nimanui.-El-e-cu-mobila-noi-suntem-cu-fotbalul-2048x1365.jpg 2048w" width="2560"/><p class="wp-caption-text" id="caption-attachment-20242849">FOTO: Mediafax</p></div>
<p>În concret, Rapidul a ales o cale „diplomatică” în discuțiile privind transferul dinamită pentru Giulești care l-ar fi vizat pe Alex Dobre. Explică aceleași surse:</p>
<blockquote><p>„Există o relație bună, de respect și de apreciere reciprocă, între Dan Șucu și Edi Iordănescu. Au existat chiar și discuții, înaintea venirii lui Costel Gâlcă în Giulești, spre o eventuală ofertă pentru Edi, dar el își dorea enorm după națională să antreneze în străinătate, așa că nu s-a pus problema la acel moment, din partea lui. Și, în virtutea acestor relații, am stabilit la Rapid să fixăm un preț pentru Dobre pe care Legia nu avea cum să-l plătească. Știam că au setat vara asta recordul istoric în Polonia prin aducerea unui atacant de 3 milioane, mai plătiseră vreo 6 milioane euro pe alți jucători, așa că prețul acesta prohibitiv a închis practic, elegant, discuțiile”</p></blockquote>
<p>Iar intervenția lui Edi Iordănescu, de aseară, confirmă practic informațiile acestea dezvăluite în exclusivitate de <span>ProSport</span>. Antrenorul Legiei a declarat, fără să nominalizeze, după cum spunea, nici jucătorul, nici echipa din Superliga: „Clubul a respins din start discuțiile, a spus că e netransferabil”.</p>

]]></description>
    </item>
    <item>
      <title>Nemaivăzut! Mircea Lucescu, pus la zid de Gigi Becali pentru că a convocat fotbaliști de la FCSB: „Pe ei doi nu i-aș fi luat!”</title>
      <link>https://www.prosport.ro/fotbal-intern/nationala/nemaivazut-mircea-lucescu-pus-la-zid-de-gigi-becali-pentru-ca-a-convocat-fotbalisti-de-la-fcsb-pe-ei-doi-nu-i-as-fi-luat-20262656</link>
      <description><![CDATA[<img src="https://www.prosport.ro//wp-content/uploads/2025/09/Nemaivazut-Mircea-Lucescu-pus-la-zid-de-Gigi-Becali-pentru-ca-a-convocat-fotbalisti-de-la-FCSB-1400x920.jpg"/><br/><p>Situație nemaivăzută în fotbalul românesc. Mircea Lucescu a fost pus la zid de Gigi Becali pentru că a convocat fotbaliști de la FCSB la prima reprezentativă, pentru meciurile de la începutul lunii septembrie.</p>
<p>Reamintim că echipa naționala a României se pregătește pentru meciul amical contra Canadei, care se va disputa pe data de 5 septembrie 2025, și pentru partida oficială cu Cipru, din preliminariile Cupei Mondiale 2026, care se va disputa pe 9 septembrie 2025.</p>
<h2><span>Gigi Becali consideră că doi fotbaliști de la FCSB nu meritau convocarea</span></h2>
<p>Echipa naționala a României se pregătește pentru meciul amical contra Canadei, care se va disputa pe data de 5 septembrie 2025, și pentru partida oficială cu Cipru, din preliminariile Cupei Mondiale 2026, care se va disputa pe 9 septembrie 2025.</p>
<p>Printre jucătorii convocați de Mircea Lucescu se numără și Adrian Șut și Darius Olaru, mijlocașii celor de la FCSB. Gigi Becali, patronul campioanei României, consideră că selecționerul a greșit în cazul celor doi fotbaliști. Latifundiarul din Pipera este de părere că Darius Olaru și Adrian Șut nu au avut evoluții foarte bune în ultima perioadă.</p>
<p>„Eu spun adevărul acum! Dacă aș fi fost Lucescu, eu nu i-aș fi luat pe Olaru și pe Șut. N-au arătat… Să nu se supere Olaru și Șut, dar eu nu îi luam la echipa națională”, a declarat Gigi Becali, conform <span>fanatik.ro</span>.</p>
<h2><span>Jucătorul de la FCSB care va fi titular la națională</span></h2>
<p>În timp ce s-a arătat nemulțumit de faptul că Mircea Lucescu i-a convocat pe Adrian Șut și pe Darius Olaru, Gigi Becali a declarat că un singur fotbalist de la FCSB merita să facă parte din lotul primei reprezentative a României pentru meciurile cu Canada și Cipru. Este vorba despre Florin Tănase, unul dintre cei mai importanți fotbaliști din lotul pregătit de Elias Charalambous și Mihai Pintilii.</p>
<p>„Bine, îl luam pe Tănase, că a fost numărul 1. Numai Tănase cred că o să joace titular din cei chemați, că nu are cine altcineva”, a mai spus Gigi Becali, conform sursei menționate anterior.</p>
<p>Reamintim că<span> lotul convocat de Mircea Lucescu s-a reunit luni, 1 septembrie 2025, la Mogoșoaia</span>. „Tricolorii” au fost așteptați de sute de suporteri, alături de care s-au fotografiat. Totodată, fotbaliștii naționalei le-au oferit și autografe fanilor care au asista la antrenamentul coordonat de „Il Luce”.</p>
<p>Andrei Rațiu, Nicolae Stanciu și Dennis Man s-au numărat printre preferații micilor suporteri care au fost prezenți la Mogoșoaia, care <span>nu au ratat nici șansa de a se fotografia alături de selecționerul Mircea Lucescu</span>.</p>

]]></description>
    </item>
    <item>
      <title>E gata! Turcii au făcut anunțul despre transferul lui Ianis Hagi: „Va ajunge curând”</title>
      <link>https://www.prosport.ro/fotbal-extern/e-gata-turcii-au-facut-anuntul-despre-transferul-lui-ianis-hagi-va-ajunge-curand-20262482</link>
      <description><![CDATA[<img src="https://www.prosport.ro//wp-content/uploads/2025/09/E-gata-Turcii-au-facut-anuntul-despre-transferul-lui-Ianis-Hagi-„Va-ajunge-curand.webp"/><br/><p>Fără meci jucat din debutul lunii mai, Ianis Hagi (26 de ani) este așteptat în continuare să aleagă dintre ofertele pe care le-ar avea din Turcia, Israel sau chiar România.</p>
<p>Jurnaliștii de la o publicație din „Țara semilunei” cred cu tărie că știu care va fi viitoarea destinație a mijlocașului echipei naționale.</p>
<h2><span>Să fie Alanyaspor viitoarea echipă a lui Ianis Hagi? Turcii așa cred!</span></h2>
<p>Zvonurile în privința lui Ianis Hagi au fost parcă mai numeroase ca niciodată în această vară, însă detaliul nu e neapărat surprinzător, având în vedere că fiul lui Gică Hagi s-a aflat, pentru prima oară în carieră, în postura de fotbalist liber de contract.</p>
<p>În a doua jumătate a lunii august, <span>Ianis Hagi a fost dat ca și transferat în Turcia, la nou-promovata Fatih Karagumruk</span>, care i-ar fi înaintat o ofertă concretă mijlocașului.</p>
<p>A apărut apoi din nou varianta Dan Șucu și Rapid, pentru ca într-un final, în ultimele zile ale lunii, <span>israelienii să anunțe că Ianis Hagi e aproape de Maccabi Tel-Aviv</span>.</p>
<p>Acum, în debutul lunii septembrie, Turcia pare să fi revenit în prim-plan pentru talentatul internațional român, doar că nu mai este vorba despre nou-promovata Fatih Karagumruk, ci de Alanyaspor, gruparea care a încheiat stagiunea precedentă pe poziția a 9-a din Super Lig, cea pe care se află și în debutul actualului sezon.</p>
<p>Jurnaliștii turci de la publicația <span>Evrensel</span> susțin cu tărie că Alanyaspor va fi formația care va pune capăt „telenovelei Ianis Hagi”, deoarece mijlocașul ar fi acceptat oferta și e așteptat să semneze contractul.</p>
<p>„Ianis Hagi, fiul legendarului fotbalist Gheorghe Hagi, se transferă în Turcia. Echipa din Super Lig care a ajuns la un acord de principiu cu Ianis este Alanyaspor. Vedeta în vârstă de 26 de ani va ajunge în curând în Turcia și va semna oficial contractul. Cu acest transfer, Alanyaspor își va consolida semnificativ linia de atac”, informează turcii de la Evrensel.</p>
<h2><span>Ianis Hagi nu va lua parte la acțiunea naționalei din luna septembrie</span></h2>
<p>Faptul că a întârziat să semneze cu o nouă echipă l-a scos pe Ianis Hagi, temporar, din peisajul echipei naționale. Deși a făcut eforturi pentru a-l ajuta să ia o decizie pe fotbalist, selecționerul Mircea Lucescu s-a văzut nevoit, în cele din urmă, să nu îl cheme la lot pe Ianis pentru meciurile cu Canada și Cipru.</p>
<p>„Tricolorii” se vor duela cu reprezentativa nord-americană într-o partidă de pregătire care e programată pe 5 septembrie, iar ulterior, pe 9 septembrie, fotbaliștii lui „Il Luce” vor da piept cu selecționata Ciprului, de data aceasta într-un joc oficial din preliminariile Campionatului Mondial.</p>

]]></description>
    </item>
    <item>
      <title>Pierdere imensă pentru naționala României! Raul Florucz este golgheter în Belgia și va evolua în Champions League</title>
      <link>https://www.prosport.ro/fotbal-extern/pierdere-imensa-pentru-nationala-romaniei-raul-florucz-este-golgheter-in-belgia-si-va-evolua-in-champions-league-20262345</link>
      <description><![CDATA[<img src="https://www.prosport.ro//wp-content/uploads/2025/09/Pierdere-imensa-pentru-nationala-Romaniei-Raul-Florucz-este-golgheter-in-Belgia-si-va-evolua-in-Champions-League-1400x934.jpg"/><br/><p>Naționala de fotbal a României a suferit o pierdere imensă prin ratarea naturalizării lui Raul Florucz (24 de ani), atacant care este golgheter în Belgia.</p>
<p>După șase etape disputate în campionat, Florucz are patru goluri marcate, la fel ca alți doi fotbaliști din fruntea clasamentului. De asemenea, el are trecută în cont și o pasă decisivă.</p>
<h2><span>Raul Florucz a început ca din tun sezonul 2025-2026. A refuzat naționala României și își continuă ascensiunea în Belgia</span></h2>
<p>În luna octombrie a anului 2024, părea clar că <span>Raul Florucz va reprezenta naționala României în fotbalul internațional și că va refuza Austria</span>, țară în care s-a născut, la Voclkabruck mai precis.</p>
<p>Însă, în martie 2025, doar câteva luni mai târziu, lucrurile s-au sucit la 180 de grade. <span>Austria i-a oferit lui Raul Florucz oportunitatea concretă de a juca un meci pentru prima reprezentativă</span>, iar fotbalistul cu părinți români nu a spus „Nu”. Astfel și-a făcut debutul la selecționata austriacă și România a pierdut un atacant aflat în plină ascensiune.</p>
<p>Semnat de belgienii de la Royale Union SG în această vară, pentru 5 milioane de euro, de la NK Olimpija, Raul Florucz a început sezonul ca din tun și după primele șase etape se poate mândri deja cu patru goluri și cu o pasă decisivă.</p>
<p>Ultima reușită a bifat-o pe 31 august, în derby-ul cu Anderlecht 2-0, care i-a permis echipei sale să urce pe scaunul de lider în Belgia.</p>
<p>Lider este și Florucz în clasamentul golgheterilor. Doar doi jucători din campionatul Belgiei mai au trecute câte patru goluri în dreptul lor, anume Zakaria El Ouahdi, de la Genk, și Thorgan Hazard, fratele lui Eden Hazard, de la Anderlecht.</p>
<h2><span>Va juca în faza principală din Liga Campionilor</span></h2>
<p>Momentan, Raul Florucz a rămas cu o singură apariție bifată în naționala mare a Austriei, cea de la debut, din data de 20 martie 2025.</p>
<p>Însă, dacă va continua în aceeași notă pozitivă, cu siguranță va fi chemat din nou la lot. Pe lângă faptul că e lider în Belgia cu Royale Union SG, Raul Florucz urmează să ia parte și în faza principală a UEFA Champions League, cea mai importantă competiție intercluburi de pe continent.</p>
<p>Belgienii vor debuta în deplasare cu PSV Eindhoven, echipa lui Dennis Man, pe 16 septembrie. Ulterior vor avea parte de următorul program în Liga Campionilor:</p>
<ul>
<li>Royale Union SG – Newcastle, 1 octombrie</li>
<li>Royale Union SG – Inter Milano, 21 octombrie</li>
<li>Atletico Madrid – Royale Union SG, 4 noiembrie</li>
<li>Galatasaray – Royale Union SG, 25 noiembrie</li>
<li>Royale Union SG – Olympique de Marseille, 9 decembrie</li>
<li>Bayern Munchen – Royale Union SG, 21 ianuarie</li>
<li>Royale Union SG – Atalanta, 28 ianuarie</li>
</ul>

]]></description>
    </item>
  </channel>
</rss>
