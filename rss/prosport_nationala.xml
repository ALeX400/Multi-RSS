<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România – Canada. Cine e Jesse Marsch, selecționerul cu „iz” de Red Bull</title>
      <link>https://www.prosport.ro/fotbal-intern/nationala/romania-canada-cine-e-jesse-marsch-selectionerul-cu-iz-de-red-bull-20264537</link>
      <description><![CDATA[<img src="https://www.prosport.ro//wp-content/uploads/2025/09/Romania-Canada.-Cine-e-Jesse-Marsch-selectionerul-cu-„iz-de-Red-Bull-1400x680.jpg"/><br/><p>Jesse Marsch este al 24-lea selecționer din istoria naționalei Canadei. Dintre aceștia, al 14-lea străin, însă primul american. Înainte de a fi antrenor, a fost jucător de soccer, cum zic americanii fotbalului european.</p>
<p>Vreme de 13 ani, între 1996 și 2009, a jucat ca mijlocaș la trei echipe din MLS, DC United, Chicago Fire și Chivas USA. De asemenea, a evoluat de două ori în echipa națională, în 2002 și 2007.</p>
<ul>
<li><span>Jesse Marsch, reacție fabuloasă despre Mircea Lucescu: „Wow! Eu nu vreau asta”</span></li>
</ul>
<h2><span>Jesse Marsch, selecționerul cu „iz” de Red Bull</span></h2>
<p>Ca antrenor a debutat după 2009 ca secund al lui Bob Bradley, la echipa națională a SUA, pe care l-a avut antrenor și la colegiu. După plecarea lui Bradley din 2011, a ajuns principal la Montreal Impact.</p>
<p>Apoi a intrat pe segmentul Red Bull, mai întâi în țara sa, la New York Red Bull, trecând apoi Atlanticul în Europa, la RB Leipzig, aici ca secund (al lui Ralf Rangnick), iar apoi la Red Bull Salzburg, ca principal.</p>
<p>Peste tot a avut succes, culminând cu titlul din Austria, din 2019 – 2020, când a devenit astfel primul antrenor american campion într-un campionat din Europa. De fapt, avea să câștige atunci eventul, reușind același lucru și în sezonul următor.</p>
<p>Avea să revină la RB Leipzig, în 2021 – 2022, de această dată ca principal, înlocuindu-l pe Julian Nagelsmann. Însă aici nu a mai avut succes, plecând repede, după doar câteva luni. A urmat Leeds United, în 2022-23, în prima ligă, devenind al 3-lea american care a antrenat aici. Dar nici de această dată n-a mers, fiind demis în februarie 2023. După ce mai bine de un an a stat fără angajament, pe 13 mai 2024 Jesse Marsch a devenit selecționerul Canadei, cu care a venit acum la București pentru <span>amicalul de vineri, ora 21:00, de pe Arena Națională</span>.</p>
<h2><span>Cele opt meciuri ale Canadei din acest an</span></h2>
<p>În acest an, reprezentativa Canadei a participat la două competiții oficiale. Mai întâi la faza finală a Ligii Națiunilor CONCACAF, o competiție care copiază Liga Națiunilor UEFA. Pierzând semifinala, a trebuit să joace finala mică, în compania marei sale rivale SUA, pe care a câștigat-o, obținând bronzul.</p>
<p>După două meciuri amicale, a urmat a doua sa competiție oficială din acest an, Gold Cup, care este campionatul continental al confederației CONCACAF. Fiind așteptată să ajungă măcar pe podium, dacă nu chiar să fie prima, având în vedere jucătorii valoroși de care dispune, a fost eliminată în sferturile de finală de mai modesta Guatemala, la loviturile de departajare.</p>
<p>20.03; Inglewood: CANADA – MEXIC 0-2 (0-1) LN CONCACAF semifinală<br/>
Spectatori: 50.295. Marcator: R.Jiménez (1, 75). Arbitru: Martinez Sorto (Honduras). C.G.: Bombito, Davies, A.Johnston – Vega, Johan Vásquez, I.Reyes.<br/>
CANADA: St.Clair — A.Johnston, Bombito, Cornelius, Davies – Koné (67 Choinière), Eustáquio (80 Jebbison) – Ali Ahmed (67 Buchanan), David, Osorio (60 Shaffelburg) – Larin (79 Oluwaseyi). Antr. Jesse Marsch.</p>
<p>23.03; Inglewood: CANADA – SUA 2-1 (1-1) LN CONCACAF finală mică<br/>
Spectatori: 68.212. Marcatori: Oluwaseyi (27), David (59) – Agyemang (35). Arbitru (femeie): Garcia Mendoza. C.G.: Scally, G.Reyna – Bombito, Koné.<br/>
CANADA: St.Clair — A.Johnston, Bombito, Cornelius, Davies (12 Sigur) – Koné, Choinière (87 Eustáquio) – Ali Ahmed (87 Osorio), David, Buchanan (66 Shaffelburg) – Oluwaseyi (66 Larin). Antr. Jesse Marsch.</p>
<p>07.06; Toronto: CANADA – UCRAINA 4-2 (3-0) amical<br/>
Spectatori: 20.145. Marcatori: J.David (4, 24), David Akinpelu (31), Buchanan (81) – Zabarnyi (89), Zincenko (90+2p). Arbitru: Ugalde Aguilar (Costa Rica). C.G.: Nelson.<br/>
CANADA: Crépeau — Sigur (64 Laryea), de Fougerolles, Cornelius (64 Knight-Lebel), Bassong (85 Adekugbe) – Buchanan, Eustáquio, Saliba, Shaffelburg (64 Nelson) – J.David (79 Larin), David Akinpelu (46 Jebbison). Antr. Jesse Marsch.</p>
<p>10.06; Toronto: CANADA – CÔTE D’IVOIRE 0-0 / 4-5 d.l.dep. amical<br/>
Spectatori: 18.489. Arbitru: Dujic (Canada). C.G.: Adekugbe, Waterman, Cornelius, Koné, Nelson – Kessié, Guiagon, I.Sangaré, Singo.<br/>
CANADA: St.Clair — Laryea (46 Sigur), Waterman, Cornelius, Adekugbe (83 de Fougerolles) – Ali Ahmed, Osorio (62 Choinière), Koné, Nelson (76 Buchanan) – Larin (62 Oluwaseyi), Jebbison (76 J.David). Antr. Jesse Marsch.</p>
<p>17.06; Vancouver: CANADA – HONDURAS 6-0 (2-0) Gold Cup – grupe<br/>
Spectatori: 24.286. Marcatori: Sigur (27), Oluwaseyi (45+2), Buchanan (48, 65), P.David (75), Saliba (90). Arbitru: Escobar Toca (Guatemala).<br/>
CANADA: St.Clair — Sigur, Waterman, de Fougerolles (63 K.Miller), Laryea (63 Bassong) – Buchanan (80 Shaffelburg), Saliba, Choinière, Ali Ahmed – J.David (63 Larin), Oluwaseyi (71 P.David). Antr. Jesse Marsch.</p>
<p>21.06; Houston: CURAÇAO – CANADA 1-1 (0-1) Gold Cup – grupe<br/>
Spectatori: 20.536. Marcatori: J.Antonisse (90+4) – Saliba (9). Arbitru: Calderón Pérez (Costa Rica). C.G.: L.Bacuna, Sh.Floranus, J.Bacuna – K.Miller.<br/>
CANADA: St.Clair — Sigur (70 A.Johnston), Waterman, K.Miller, Bassong – Saliba, Koné – Nelson (56 Ali Ahmed, 70 Buchanan), J.David, Shaffelburg (89 Larin) – Oluwaseyi (70 Choinière). Antr. Jesse Marsch.</p>
<p>24.06; Houston: CANADA – EL SALVADOR 2-0 (0-0) Gold Cup – grupe<br/>
Spectatori: 19.417. Marcatori: J.David (53), Buchanan (56). Arbitru: Dickerson (SUA). C.G.: de Fougerolles, P.David – S.Ortiz, R.Dominguez, Mauricio. C.R.: S.Ortiz (35), Jairo Henriquez (54).<br/>
CANADA: Crépeau — A.Johnston (57 Koné), Cornelius (57 Waterman), de Fougerolles (77 Knight-Lebel), Laryea – Buchanan, Choinière, Sigur, Shaffelburg – P.David (62 Larin), J.David (57 Jebbison). Antr. Jesse Marsch.</p>
<p>29.06; Minneapolis: CANADA – GUATEMALA 1-1 (1-0, 1-1) / 5-6 d.l.dep. Gold Cup – sferturi de finală<br/>
Spectatori: 32.289. Marcator: J.David (30p) – Rubin (59). Arbitru: Herrera Villalobos (Costa Rica). C.G.: Shaffelburg – Rubin. C.R.: Shaffelburg (49).</p>
<p>Loviturile de departajare: P.David (+), Ó.Santis (+), Jebbison (+), C.Samayoa (+), Cornelius (+), A.Herrera (+), Choinière (+), Lom (+), Larin (-), Pinto (-), Saliba (+), Altán (+), de Fougerolles (-), J.A.Morales (+).<br/>
CANADA: St.Clair — A.Johnston, Cornelius, de Fougerolles, Laryea – Buchanan (58 Jebbison), Choinière, Sigur (71 Saliba), Shaffelburg – Oluwaseyi (71 Larin), J.David (91 P.David). Antr. Jesse Marsch.</p>
<p>Bilanț: 8 jocuri, 4 victorii, 3 egaluri, 1 înfrângere, 16-7 golaveraj</p>

]]></description>
    </item>
    <item>
      <title>Transferul lui Ianis Hagi, lovitură de impact! Turcii au început cu laudele</title>
      <link>https://www.prosport.ro/fotbal-extern/transferul-lui-ianis-hagi-lovitura-de-impact-turcii-au-inceput-cu-laudele-20264677</link>
      <description><![CDATA[<img src="https://www.prosport.ro//wp-content/uploads/2025/09/Transferul-lui-Ianis-Hagi-lovitura-de-impact-Turcii-au-inceput-cu-laudele-1400x892.png"/><br/><p>Transferul lui Ianis Hagi (26 de ani) la Alanyaspor, ocupanta locului 9 din campionatul Turciei, a fost oficializat în cursul zilei de joi, 4 septembrie 2025.</p>
<p>La aproximativ 24 de ore distanță, jurnaliștii turci au început deja cu laudele în privința talentatului mijlocaș care a mai trecut pe la Constanța, Fiorentina, Genk, Rangers și Alaves.</p>
<h2><span>Ianis Hagi, „număr 10” și „atacant experimentat” în același timp. Turcii i-au făcut portretul după transferul la Alanyaspor</span></h2>
<p>Joi, 4 septembrie, la fix 4 luni distanță de la ultimul meci jucat pentru Rangers, <span>Ianis Hagi a fost prezentat oficial la Alanyaspor</span> și a pus capăt unei telenovele care părea să nu se mai termine.</p>
<p>Talentatul mijlocaș a fost în centrul a numeroase zvonuri de transfer în această vară și plimbat prin Polonia, Turcia, Israel sau chiar Superliga României.</p>
<p>În cele din urmă, Ianis a acceptat oferta lui Alanyaspor și la prezentarea sa a fost însoțit de tatăl <span>Gică Hagi, căruia turcii i-au oferit și un cadou</span>.</p>
<p>Așadar, Hagi Jr. va îmbrăca tricoul echipei care a terminat pe locul 12 în ediția precedentă a primei ligi din fotbalul turc și care în actuala stagiune se află pe 9, cu 4 puncte adunate după 3 etape.</p>
<p>Jurnaliștii turci văd în Ianis o achiziție inspirată pentru Alanyaspor și cred că românul va aduce un plus important compartimentului ofensiv, în primul rând datorită versatilității sale. În perioada Rangers, Hagi a evoluat atât în spatele vârfului, cât și în cele două benzi, flancul drept fiind cel în care a dat cel mai bun randament pe parcursul ultimilor ani.</p>
<p>În acest context, turcii l-au indicat pe Ianis atât ca „număr 10”, cât și ca un „atacant experimentat”:</p>
<p>„Ianis Hagi, fiul legendei lui Galatasaray, Gheorghe Hagi, care a jucat ultima dată pentru Glasgow Rangers, a semnat un contract cu Alanyaspor. Alanyaspor, care a intrat în pauza internațională cu o victorie în fața lui Beșiktaș în Super Lig, a făcut furori pe piața transferurilor! Clubul a semnat un contract pe 2 ani cu jucătorul naționalei României, iar la ceremonia de parafare a înțelegerii a participat și tatăl lui Ianis Hagi, Gheorghe Hagi. Numărul 10 din România a jucat în 130 de meciuri pentru Rangers, marcând 20 de goluri și oferind 28 de pase decisive. Experimentatul atacant, care a jucat de 47 de ori pentru echipa națională a României, a marcat și 6 goluri pentru țara sa. Hagi, care a jucat și pentru echipe precum Fiorentina din Italia și Genk din Belgia, poate evolua și pe aripa dreaptă”, au notat turcii de la <span>Hurriyet.tr</span>.</p>
<h2><span>Ianis Hagi, la prima experiență oficială în Turcia</span></h2>
<p>Ianis Hagi s-a născut la Istanbul, la data de 22 octombrie 1998, pe vremea când tatăl său era legitimat la Galatasaray și se pregătea să scrie istorie, câștigând Cupa UEFA și Supercupa Europei.</p>
<p>Cu toate acestea, mijlocașul în vârstă de 26 de ani nu a evoluat pentru nicio echipă din „Țara semilunei”. În schimb, Gică Hagi, pe lângă faptul că a rămas în istoria lui Galatasaray drept o legendă, a adăugat-o și pe Bursaspor în portofoliu, din postura de antrenor. Patronul Farului Constanța s-a aflat pe banca tehnică a echipei în intervalul iulie-noiembrie 2003, iar ulterior a antrenat-o, în două mandate, martie 2004-iunie 2005 și octombrie 2010-martie 2011, și pe Galatasaray.</p>

]]></description>
    </item>
    <item>
      <title>Tot ce trebuie să știi despre România – Canada. Premieră la amicalul „tricolorilor”</title>
      <link>https://www.prosport.ro/fotbal-intern/nationala/tot-ce-trebuie-sa-stii-despre-romania-canada-premiera-la-amicalul-tricolorilor-20264542</link>
      <description><![CDATA[<img src="https://www.prosport.ro//wp-content/uploads/2025/09/Tot-ce-trebuie-sa-stii-despre-Romania-Canada.-Premiera-la-amicalul-„tricolorilor.jpg"/><br/><p>România – Canada se joacă vineri, 5 septembrie, de la ora 21:00, pe Arena Naţională. Meciul amical e în format livetext pe www.prosport.ro și la TV pe Antena 1.</p>
<p>Canada are un lot în care jumătate dintre jucători sunt de la cluburi importante din Europa. Naționala noastră a jucat rar cu un adversar din zona CONCACAF, iar <span>meciul cu canadieni e în premieră</span>.</p>
<h2><span>Tot ce trebuie să știi despre România – Canada</span></h2>
<p>Loturile celor două echipe:</p>
<p>România</p>
<p>Portari</p>
<p>Horațiu Alexandru MOLDOVAN, n. 20.01.1998 (Real Oviedo / Spania 1, 14/0)<br/>
Răzvan Sergiu SAVA, n. 21.06.2002 (Udinese Calcio / Italia 1, 0/0)<br/>
Ștefan TÂRNOVANU, n. 09.05.2000 (FCSB, 3/0)</p>
<p>Fundași</p>
<p>Nicușor Silviu BANCU, 18.09.1992 (CSU Craiova, 47/2)<br/>
Andrei BURCĂ-ANDONIE, 15.04.1993 (Yunnan Yukun / China 1, 41/1)<br/>
Virgil Eugen GHIȚĂ, n. 04.06.1998 (Hannover 96 / Germania 2, 3/0)<br/>
Mihai Cristian POPESCU, n. 07.05.1993 (FCSB, 4/1)<br/>
Bogdan RACOVIȚAN, n. 06.06.2000 (RKS Raków Częstochowa / Polonia 1, 4/0)<br/>
Andrei Florin RAȚIU, n. 20.06.1998 (AD Rayo Vallecano / Spania 1, 31/1)<br/>
Deian Cristian SORESCU, n. 10.08.1997 (Gaziantep FK / Turcia 1, 21/0)</p>
<p>Mijlocași</p>
<p>Ștefan BAIARAM, n. 31.12.2002 (CSU Craiova, 0/0)<br/>
Mihai Alexandru DOBRE, n. 30.08.1998 (FC Rapid 1923, 2/0)<br/>
Dennis MAN, n. 26.08.1998 (PSV / Olanda 1, 37/10)<br/>
Marius Mihai MARIN, n. 30.08.1998 (Pisa SC / Italia 1, 31/0)<br/>
Răzvan Gabriel MARIN, n. 23.05.1996 (AEK Atena / Grecia 1, 68/12)<br/>
David Raul MICULESCU, n. 02.05.2001 (FCSB, 2/0)<br/>
Ionuț Alexandru MITRIȚĂ, n. 08.02.1995 (Zhejiang FC / China 1, 25/4)<br/>
Darius Dumitru OLARU, n. 03.03.1998 (FCSB, 26/0)<br/>
Vladimir Ionuț SCRECIU, n. 13.01.2000 (CSU Craiova, 4/0)<br/>
Nicolae Claudiu STANCIU, n. 07.05.1993 (Genoa CFC / Italia 1, 82/15)<br/>
Adrian Gheorghe ȘUT, n. 30.04.1999 (FCSB, 7/0)<br/>
Florin Lucian TĂNASE, n. 30.12.1994 (FCSB, 21/5)</p>
<p>Atacanți</p>
<p>Denis Mihai DRĂGUȘ, n. 06.07.1999 (Eyüpspor K / Turcia 1, 24/5)<br/>
Louis MUNTEANU, n. 16.06.2002 (FC CFR 1907 Cluj, 1/0).</p>
<p>Selecționer</p>
<p>Mircea LUCESCU, n. 29.07.1945 – 68. 32. 19. 17. 103-70</p>
<p>Canada</p>
<p>Portari</p>
<p>Maxime CRÉPEAU, n. 11.04.1994 (Portland Timbers / SUA-MLS, 26/0)<br/>
Dayne Tristan ST. CLAIR, n. 09.05.1997 (Minnesota United / SUA-MLS, 15/0)<br/>
Jayden HIBBERT, n. 05.08.2004 (Atlanta United / SUA-MLS, 0/0)</p>
<p>Fundași</p>
<p>Zorhan Ludovic BASSONG, n. 07.05.1999 (Sporting Kansas City / SUA-MLS, 5/0)<br/>
Derek Austin CORNELIUS, n. 25.11.1997 (Olympique de Marseille / Franța 1, 35/0)<br/>
Luc Rollet DE FOUGEROLLES, n. 12.10.2005 (FCV Dender EH / Belgia 1, 7/0)<br/>
Jamie Mathieu KNIGHT-LEBEL, n. 24.12.2004 (Bristol City / Anglia 2, 3/0)<br/>
Richmond Mamah LARYEA, n. 07.01.1995 (Toronto FC / SUA-MLS, 65/1)<br/>
Jahkeele Stanford Jack MARSHALL-RUTTY, n. 16.06.2004 (Charlotte FC / SUA-MLS, 0/0)<br/>
Niko Kristian SIGUR, n. 09.09.2003 (Hajduk Split / Croația 1, 9/1)<br/>
Joel Robert WATERMAN, n. 24.01.1996 (Chicago Fire / SUA-MLS, 10/0)</p>
<p>Mijlocași</p>
<p>Ali AHMED, n. 10.10.2000 (Vancouver Whitecaps / SUA-MLS, 17/0)<br/>
Tajon Trevor BUCHANAN, n. 08.02.1999 (Villarreal CF / Spania 1, 51/8)<br/>
Mathieu CHOINIÈRE, n. 07.02.1999 (Los Angeles FC / SUA-MLS, 17/0)<br/>
Stephen Antunes EUSTÁQUIO, n. 21.12.1996 (FC Porto / Portugalia 1, 50/4)<br/>
David Wayne „Junior” HOILETT, n. 05.06.1990 (Hibernian / Scoția 1, 65/17)<br/>
Ismaël Kenneth Jordan KONÉ, n. 16.06.2002 (US Sassuolo Calcio / Italia 1, 31/3)<br/>
Jayden NELSON, n. 26.09.2002 (Vancouver Whitecaps / SUA-MLS, 8/2)<br/>
Nathan Dylan SALIBA, n. 07.02.2004 (RSC Anderlecht / Belgia 1, 6/2)<br/>
Jacob Everett SHAFFELBURG, n. 26.11.1999 (Nashville SC / SUA-MLS, 27/6)</p>
<p>Atacanți</p>
<p>Jonathan Christian DAVID, n. 14.01.2000 (Juventus FC / Italia 1, 67/36)<br/>
Promise Oluwatobi Emmanuel DAVID Akinpelu, n. 03.07.2001 (Royale Union Saint-Gilloise / Belgia 1, 4/2)<br/>
Cyle Christopher LARIN, n. 17.04.1995 (Feyenoord Rotterdam / Olanda 1, 86/30)<br/>
Tanitoluwa Oluwatimilehin OLUWASEYI, n. 15.05.2000 (Villarreal CF / Spania 1, 15/2)</p>
<p>Selecționer</p>
<p>Jesse Alan MARSCH, n. 08.11.1973 (SUA), 21. 9. 8. 4. 27-20</p>
<h2><span>Meciul 764 pentru România</span></h2>
<p>Meciul contra Canadei va fi cel de-al 764-lea din palmaresul echipei noastre naționale. Bilanțul la zi este: 339 victorii, 195 egaluri, 229 înfrângeri, 1251-957 golaveraj.</p>
<p>Pentru naționala Canadei, acest joc va fi al 473-lea din palmaresul său. Bilanțul ei la zi este: 179 victorii, 112 egaluri, 181 înfrângeri, 611-611 golaveraj.</p>
<p>Va fi primul meci în care reprezentativa națională de fotbal a României se va confrunta cu cea similară a Canadei. Astfel, aceasta va deveni a 89-a țară sau entitate teritorială cu care ne întâlnim de-a lungul timpului. Prima, a fost în 1922 Iugoslavia. Ultima cu care am făcut-o în premieră de până acum a fost Kosovo, în 2023. Cele mai multe naționale în premieră le-am întâlnit în anii 1994 și 1996, câte 6: Coreea de Sud, Bolivia, Nigeria, Slovenia, Columbia, Azerbaidjan, respectiv Iugoslavia mică (Serbia-Muntenegru), Georgia, Moldova, EAU, Islanda, Macedonia de Nord.</p>
<h2><span>A 5-a adversară din CONCACAF</span></h2>
<p>Canada face parte din CONCACAF, confederația continentală fotbalistică ce cuprinde țări din America de Nord, din cea Centrală și din Bazinul Caraibelor. Dacă privim pe hartă, tot ce este cuprins între cele trei Guyane (Guyana, Guyana Franceză și Surinam, fosta Guyană Olandeză) din nord-estul continentului sud-american până la Canada inclusiv. În total sunt 41 de membre.</p>
<p>Naționala România nu a avut prea multe contacte cu aceste țări, sorții aducând-o doar în două rânduri oficial în fața lor. Mai întâi la turneul final al CM 1938, din Italia, când am fost eliminați rușinos de Cuba, după două partide, 3-3 în prima și 1-2 la rejucare. A doua oară însă a fost cu succes, la alt turneu final de CM, cel din 1994, când am învins SUA chiar la ea acasă, 1-0, calificându-ne în sferturile de finală.</p>
<p>În afara acestora, am mai jucat doar alte 6 partide amicale: cu aceeași SUA, 0-2 (la Brașov) în 1991, 1-1 în 1993 (la Santa Barbara) și 2-1 în 1994 (Hong Kong, cu patru luni înainte de meciul de la turneul final); cu Mexic, 2-0 (la București) în 1992 și 0-2 (la Monterrey) în 1993; cu Trinidad-Tobago, 4-0 (la București) în 2013. Așadar, după Cuba, SUA, Mexic și Trinidad-Tobago, <span>Canada va deveni a 5-a adversară din această confederație</span>.</p>
<h2><span>101 ani de existență, minus 30</span></h2>
<p>Fotbalul se jucase în Canada, începând din 1887. În 1904, o echipă de club, Galt, a fost considerată Canada la Jocurile Olimpice din 1904, desfășurate la St. Louis. Atunci chiar a câștigat competiția, la care au mai participat două echipe americane (Christian Brothers College și St. Rose), pe care le-a învins. Echipa națională a Canadei a apărut cu adevărat în 1924, cu ocazia unui turneu întreprins în Australia, unde a jucat cinci partide, inclusiv în fața echipei țării gazdă, la 7 iunie, scor 2-3. Acela este considerat meciul 1 al reprezentativei frunzei de arțar. Urmând exemplul asociațiilor britanice de fotbal, Canada s-a retras la rându-i din FIFA în 1928 din cauza unei dispute privind plățile neplătite pentru timpul de joc către jucătorii amatori. A revenit în FIFA în 1946 și totodată în Confederația Nord-Americană de Fotbal (NAFC, o precursoare a CONCACAF), iar în 1957 a jucat primul meci după 30 de ani de pauză.</p>
<p>De-a lungul timpului, această reprezentativă, a jucat doar la două turnee finale ale CM: 1986 în Mexic și în 2022 în Qatar, de fiecare dată nereușind să treacă de faza grupelor. A participat la 3 ediții ale Campionatului CONCACAF și 17 în ale Gold Cup. A câștigat câte un titlu al CONCACAF în 1985, al Cupei Națiunilor Nord Americane în 1990 și un altul al Gold Cup, în 2000. A mai participat la două ediții ale Copei America, când a fost invitată și la una a Cupei Confederației.</p>
<p>Câteva recorduri istorice. Jucătorul cu cele mai multe prezențe în națională: Atiba Hutchinson 105 (2003-2023). Cele mai multe goluri: Jonathan David 36 (2018-prezent). Victoria la cea mai mare diferență de scor: 29.03.2021, Cayman – Canada 0-11. Înfrângerea la cea mai mare diferență de scor: 18.07.1993, Mexic – Canada 8-0. Adversarul cel mai des întâlnit: SUA, de 42 ori.</p>
<h2><span>Internaționalul canadian care n-a reușit în fotbalul din România</span></h2>
<p>În lotul canadian care a făcut deplasarea în România, se află un jucător care a încercat să-și facă loc în Liga I, fără mare succes. Numele său, Zorhan Ludovic Bassong, fundaș stânga. Chiar dacă este cetățean canadian, el provine dintr-un tată camerunez și o mamă belgiană.</p>
<p>Având un CV deloc impresionant, în returul ediției 2022/23 a făcut parte din grupul mare de jucători străini aduși de FC Argeș, antrenată atunci de Marius Croitoru. Transferuri care aveau să se dovedească neinspirate, echipa piteșteană retrogradând, după un baraj pierdut în fața lui Dinamo. Bassong a jucat atunci doar 8 partide. În pofida insuccesului amintit, el a fost remarcat de Hagi, care l-a transferat la Farul, pe-atunci proaspătă campioană. Acolo însă, Bassong a avut o evoluție și mai modestă, apărând în doar două partide, așa că în septembrie 2023 contractul său a fost reziliat. De-atunci, s-a transferat în MLS, la Sporting Kansas City, unde activează și în prezent.</p>

]]></description>
    </item>
    <item>
      <title>Ilie Năstase, dezamăgit că Ianis Hagi nu s-a transferat la FCSB! E convins că a ales banii şi că Gică Hagi a avut un rol decisiv: „Dacă a negociat tăticul lui…”</title>
      <link>https://www.prosport.ro/fotbal-extern/ilie-nastase-dezamagit-ca-ianis-hagi-nu-s-a-transferat-la-fcsb-e-convins-ca-a-ales-banii-si-ca-gica-hagi-a-avut-un-rol-decisiv-daca-a-negociat-taticul-lui-20264704</link>
      <description><![CDATA[<img src="https://www.prosport.ro//wp-content/uploads/2025/09/Ilie-Nastase-dezamagit-ca-Ianis-Hagi-nu-s-a-transferat-la-FCSB-E-convins-ca-a-ales-banii-si-ca-Gica-Hagi-a-avut-un-rol-decisiv.webp"/><br/><p>Vineri, 5 septembrie 2025, Ilie Năstase (79 de ani) a luat parte la o conferință de presă și, printre altele, a fost pus în postura de a comenta ultimele noutăți apărute despre Ianis Hagi (26).</p>
<p>Fiul lui Gică Hagi (60) nu a luat în considerare ofertele din Superliga României, unde a fost dorit insistent de Rapid și FCSB, și a dat cu pixul pe un contract în Turcia. Concret, Ianis a semnat cu Alanyaspor, gruparea care în ediția precedentă a campionatului a terminat pe locul 12.</p>
<h2><span>Ilie Năstase l-ar fi vrut pe Ianis Hagi la FCSB. Cum a comentat alegerea fotbalistului de a semna în Turcia</span></h2>
<p>Joi, 4 septembrie, <span>Ianis Hagi a semnat cu Alanyaspor și a fost prezentat oficial</span> chiar de legendarul său tată, <span>Gică Hagi, care a făcut deplasarea în Turcia și s-a ales și cu un cadou</span> din partea noilor șefi ai fiului.</p>
<p>Mijlocașul echipei naționale a refuzat propunerile primite din Polonia și Israel, de la Legia Varșovia și Maccabi Tel-Aviv, și de asemenea le-a închis ușa cluburilor din Superliga României. Rapid București și FCSB au insistat pentru fiul lui Gică Hagi, însă acesta nu a dorit să se întoarcă în țară și a parafat o înțelegere cu Alanyaspor valabilă pentru următoarele două sezoane.</p>
<p>Aproximativ 24 de ore mai târziu, Ilie Năstase a luat parte la o conferință de presă și, spre finalul acesteia, a fost pus în postura de a comenta transferul lui Ianis Hagi. Cunoscut ca fiind un fan al campioanei României, FCSB, „Nasty” a transmis fără să ezite că și-ar fi dorit să îl vadă pe fiul lui Gică Hagi în roșu și albastru.</p>
<p>Cât despre alegerea pe care a făcut-o mijlocașul, primul lider din istoria ATP crede că aceasta a fost influențată și de Gică Hagi. Pe scurt, „Nasty” sugerează că „Regele” și-a pus în aplicare calitățile de negociator pentru a-i obține fiului un contract de nerefuzat în Turcia:</p>
<p>„Păi cred că s-a dus pentru bani. (n.r. – Și e bine să te duci pentru bani?) A ales pe cine i-a dat cel mai mult, bănuiesc, nu? Că dacă a negociat tăticul lui, și știe să negocieze, plus că în Turcia e… Eu, dacă eram Hagi, mă mutam în Turcia, mai ales că e și născut în Turcia. Deci e apreciat acolo. A făcut bine… Se duce unde joacă, probabil că dacă s-au făcut calculele cu el în echipă, s-au dat banii care trebuiau… (n.r. – Dar e bine uneori să mai renunți la bani?) Păi nu știu ce echipă… În clasamentul Turciei, pe ce loc e echipa asta? (n.r. – Locul 12) Ok. Eu îl vedeam la FCSB, dar în fine acum, asta e”, declarat Ilie Năstase.</p>
<h2><span>Când ar putea debuta Ianis Hagi</span></h2>
<p>În actuala ediție a campionatului turc, Alanyaspor a înregistrat un egal, 0-0 cu Rizespor, o înfrângere, 1-2 cu Eyupspor, și o victorie, 2-0 cu Beșiktaș.</p>
<p>În etapa viitoare, Alanyaspor va evolua în deplasare cu Konyaspor. Aceasta este și partida în care ar putea debuta Ianis Hagi și e programată pe 13 septembrie, de la ora 20:00.</p>
<p>Ianis Hagi s-a antrenat cu Farul Constanța în ultima perioadă, însă nu a mai jucat un meci oficial din data de 4 mai 2025. Așadar, rămâne de văzut dacă va fi titularizat sau nu.</p>

]]></description>
    </item>
    <item>
      <title>Naționala de tineret începe o nouă campanie de calificare, la Iași. Selecționerul Costin Curelea vrea să ducă România la al cincilea turneu final consecutiv la tineret. „Vrem să începem cu dreptul. Calificările anterioare ne obligă”</title>
      <link>https://www.prosport.ro/fotbal-intern/nationala/nationala-de-tineret-incepe-o-noua-campanie-de-calificare-la-iasi-selectionerul-costin-curelea-vrea-sa-duca-romania-la-al-cincilea-turneu-final-consecutiv-la-tineret-vrem-sa-incepem-cu-dre-20264380</link>
      <description><![CDATA[<img src="https://www.prosport.ro//wp-content/uploads/2025/09/Nationala-de-tineret-incepe-o-noua-campanie-de-calificare-la-Iasi.-Selectionerul-Costin-Curelea-vrea-sa-duca-Romania-la-al-cincilea-turneu-final-consecutiv-la-tineret-1400x1050.jpeg"/><br/><p class="p1">Echipa națională de tineret a României debutează vineri seară, la Iași, într-o nouă campanie de calificare la un turneu final, EURO 2027.</p>
<p class="p1"><span>Tricolorii mici</span> întâlnesc Kosovo, de la ora 18.30, pe Stadionul Emil Alexandrescu, în prima etapă a Grupei A, din care mai fac parte Spania, Finlanda, San Marino și Cipru.</p>
<h2><span>Costin Curelea debutează pe banca Naționalei Under 21: „Vrem să începem cu două victorii”</span></h2>
<p class="p1">Partida din Copou constituie și debutul pe banca tricolorilor mici a selecționerului Costin Curelea, care după doi ani petrecuți la Under 20 a avansat la tineret și are misiunea de a califica România la al cincilea turneu final consecutiv sub 21 de ani.</p>
<p class="p1">Înaintea antrenamentului oficial desfășurat pe arena ieșeană, Costin Curelea a susținut o conferință de presă la stadionul din Copou. Selecționerul a afirmat că își dorește punctaj maxim după primele două meciuri, cu Kosovo și San Marino.</p>
<p class="p1">„Debutul întotdeauna este cel mai important. Vrem să începem cu dreptul, vrem să luăm maximum de puncte în cele două partide, cu Kosovo și San Marino. Ne bucurăm că suntem la Iași, am văzut și terenul, care se prezintă în condiții foarte bune. Sper să vină și multă lume, să ne susțină și să ne bucurăm la final. Emoții tot timpul sunt, indiferent de meci, mai ales că este un debut. Vreau să începem bine această campanie. Faptul că eu cunosc majoritatea jucătorilor, plus colegii din staff-ul tehnic, au făcut mult mai ușoară această trecere.</p>
<p class="p1">S-a schimbat aproape toată generația. Va fi o perioadă destul de dificilă până reușim și noi să ne adaptăm. Repet, cel mai important lucru este că ne cunoaștem de ceva timp, pentru că cu aceste două generații am lucrat anterior în cei doi ani pe care i-am petrecut la Under 20. E bine că îmi cunosc principiile, știu ce au de făcut, doar le-am mai întărit încă o dată ideile”, a declarat Costin Curelea.</p>
<h2 class="p1"><span>„Calificările anterioare ne obligă”</span></h2>
<p class="p1">Noul selecționer al <span>Naționalei Under 21 </span>a mai spus că prezența României la precedentele patru turnee finale consecutive obligă această generație la o nouă calificare.</p>
<p class="p1">„Calificările acestea nu pot decât să ne oblige să fim și mai focusați, și mai concentrați, și mai dornici de a face acest lucru. Presiune oricum este, important este să reușim să o gestionăm și nu cred că vor fi probleme din acest punct de vedere. Aceste calificări din urmă nu pot decât să ne oblige să facem și noi acest lucru și ajută la încrederea pe care trebuie să o avem în această perioadă. E normal, când participi la atâtea turnee finale te privesc și adversarii altfel. Și jucătorii simt că se poate. Așa că ne dorim foarte mult să obținem această calificare”, a completat Curelea.</p>
<h2 class="p1"><span>România luptă cu Spania și Finlanda pentru câștigarea grupei</span></h2>
<p class="p1">Selecționerul Costin Curelea este de părere că tricolorii mici vor lupta pentru șefia grupei cu Spania și Finlanda în preliminariile EURO 2027 din Serbia și Albania.</p>
<p class="p1">„România e clar că se va lupta alături de Spania și Finlanda pentru câștigarea grupei. Va fi un parcurs dificil. Sper să avem și puțină șansă, probabil că va fi nevoie în aceste meciuri. Spania clar că este adversarul cel mai dificil posibil, e cap de serie, dar nu se știe niciodată ce se întâmplă la fotbal”, a mai spus Curelea, care a vorbit și despre adversarul de vineri: ”Vizavi de Kosovo, din ce am urmărit, au avut trei acțiuni cu această generație înainte să vină aici. Adică se cunosc bine între ei, au jucat șase meciuri. Individual, majoritatea provin din Elveția și Germania, Liga a 2-a sau a 3-a, dar au această școală făcută. Nu cred că au junioratul făcut în Kosovo, pur și simplu au început fotbalul de mici în Elveția și în Germania, au jucători și în Norvegia, mai puțin în campionatul intern”.</p>

]]></description>
    </item>
  </channel>
</rss>
