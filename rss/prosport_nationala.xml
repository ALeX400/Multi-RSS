<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Bogdan Stelea are curaj să îl pună la punct pe Gigi Becali pentru că l-a făcut praf pe Ștefan Târnovanu: „E gratuit să creezi gratuit presiunea asta”</title>
      <link>https://www.prosport.ro/fotbal-intern/superliga/bogdan-stelea-are-curaj-sa-il-puna-la-punct-pe-gigi-becali-pentru-ca-l-a-facut-praf-pe-stefan-tarnovanu-e-gratuit-sa-creezi-gratuit-presiunea-asta-20222979</link>
      <description><![CDATA[<img src="https://www.prosport.ro/wp-content/uploads/2025/07/Bogdan-Stelea-are-curaj-sa-il-puna-la-punct-pe-Gigi-Becali-pentru-ca-l-a-facut-praf-pe-Stefan-Tarnovanu-„E-gratuit-sa-creezi-gratuit-presiunea-asta-1400x1050.jpg"/><br/><p>Bogdan Stelea (57 de ani) a vorbit despre situația delicată prin care trece Ștefan Târnovanu (25) la FCSB și chiar i-a dat un sfat lui Gigi Becali (60).</p>
<p>Patronul campioanei României l-a criticat dur pe portar, după o eroare comisă în partida Inter Escaldes – FCSB 2-1, și a spus că îl va scoate dintre buturi. Așadar, la duelul cu Petrolul din etapa 2 a Superligii este de așteptat să apere Lukas Zima (31).</p>
<h2><span>Reacția lui Bogdan Stelea după ce Ștefan Târnovanu a ajuns pe lista neagră a lui Gigi Becali</span></h2>
<p>Marți, 15 iulie 2025, Ștefan Târnovanu a fost integralist în returul Inter Escaldes – FCSB 2-1, din primul tur preliminar al Ligii Campionilor.</p>
<p>Portarul în vârstă de 25 de ani a avut câteva parade bune, însă a și comis-o, la scurt timp după golul de 1-0 marcat de Radunovic. Târnovanu a greșit o pasă în flancul stâng, care l-a determinat pe Mihai Popescu să facă fault și să se aleagă cu un cartonaș galben. Ulterior, din aceeași lovitură liberă, mingea a fost centrată în careu și Andreu a marcat golul de 1-1.</p>
<p><span>Ștefan Târnovanu și-a pus cenușă în cap</span> pentru eroarea comisă, însă patronul FCSB nu s-a lăsat impresionat de declarațiile fotbalistului. Astfel, imediat după Inter Escaldes – FCSB 2-1, <span>Gigi Becali a spus că Târnovanu va fi out din poartă</span> pentru partida cu Petrolul.</p>
<blockquote><p>Pasează el acolo în stânga, vrea să arate că e pasator”, a răbufnit Gigi Becali, criticând jocul de picior al goalkeeperului său.</p></blockquote>
<p>Bogdan Stelea a vorbit și el despre situația lui Târnovanu și l-a sfătuit pe Gigi Becali să fie mai blând cu fotbalistul său, pentru că altfel riscă să îl bage într-o pasă proastă:</p>
<blockquote><p>El vrea să meargă în străinătate, dar acolo va trebui să construiască (n.r. – cu mingea la picior). E o chestie pe care o poate regla dacă se antrenează. Este mai mult o problemă de încredere și antrenament. Mi se pare puțin gratuit să-i creezi presiunea asta și în permanență să-i spui lui Târnovanu că nu știe jocul cu piciorul. Mai bine îl încurajezi și îi spui să se informeze și să joace simplu, din maximum două-trei atingeri. Dacă i se întâmplă o chestie ca asta și apare toată lumea la televizor și îi spune că are problema asta…”, a declarat Bogdan Stelea, la <span>Digi Sport</span>.</p></blockquote>
<h2><span>Zima, gata să bifeze al treilea său meci la FCSB</span></h2>
<p>Rămâne de văzut dacă Gigi Becali se va ține de cuvânt și îl va lăsa pe banca de rezerve pe Ștefan Târnovanu la partida Petrolul – FCSB, care e programată sâmbătă, 19 iulie, de la ora 21:30.</p>
<p>În acest scenariu, responsabilitatea de a apăra împotriva „lupilor” îi va reveni lui Lukas Zima, pe care FCSB l-a cumpărat chiar de la Petrolul Ploiești.</p>
<p>Pentru gruparea de pe arena „Ilie Oană”, Zima a jucat 60 de partide, iar pe 20 le-a terminat fără gol primit. În schimb, la FCSB a jucat doar de două ori și a încasat 5 goluri.</p>

]]></description>
    </item>
    <item>
      <title>Denis Alibec a avut puterea să recunoască decizia grea pe care a trebuit să o ia din cauza lui Gigi Becali: „Familia mea nu își mai dorea să mă întorc”</title>
      <link>https://www.prosport.ro/fotbal-intern/superliga/denis-alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-gigi-becali-familia-mea-nu-isi-mai-dorea-sa-ma-intorc-20222834</link>
      <description><![CDATA[<img src="https://www.prosport.ro/wp-content/uploads/2025/07/Denis-Alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-Gigi-Becali-„Familia-mea-nu-isi-mai-dorea-sa-ma-intorc.webp"/><br/><p>În timp ce așteaptă verdictul medicilor la accidentarea pe care a suferit-o în Supercupa României, Denis Alibec (34 de ani) a acordat un interviu și, printre altele, a avut puterea să recunoască decizia grea pe care a trebuit să o ia din cauza lui Gigi Becali (67).</p>
<p>În vara acestui an, experimentatul atacant s-a întors la FCSB, unde până nu demult spunea că nu va mai reveni niciodată. Motivul? Familia lui a fost afectată de felul în care s-a încheiat precedenta colaborare dintre el și Gigi Becali, cea din intervalul 2017-2018.</p>
<h2><span>Denis Alibec, la momentul adevărului. De ce a acceptat, de fapt, să revină la FCSB</span></h2>
<p>În finalul lunii mai, <span>Denis Alibec a plecat de la protectorul Gică Hagi la „dictatorul” Gigi Becali</span> și a luat prin surprindere întreg peisajul fotbalului românesc.</p>
<p>Faptul că patronul FCSB l-a dorit nu a fost o surpriză, având în vedere că miliardarul a insistat pentru serviciile atacantului în mai toate ferestrele de transferuri din istoria recentă. Alibec a fost cel care a surprins, deoarece până nu demult spunea răspicat că nu va mai reveni la gruparea roș-albastră.</p>
<p>Atacantul a reprezentat-o pe FCSB în perioada ianuarie 2017-iulie 2018, iar atunci când a plecat de la echipă nu a făcut-o în cele mai bune condiții. Acel episod i-a afectat familia, iar din acest motiv, Alibec a transmis că nu va mai colabora din nou cu Gigi Becali.</p>
<p>Însă, imposibilul a devenit posibil, iar <span>Denis Alibec a semnat cu FCSB și chiar a impresionat în amicale</span>. Din nefericire, în prima partidă oficială și singura, cea din Supercupa României, cu CFR Cluj, atacantul a avut ghinion și a ieșit accidentat de pe teren după doar 11 minute.</p>
<p>În timp ce așteaptă verdictul medicilor, pentru a vedea dacă se impune o intervenție chirurgicală sau nu, Alibec a explicat cum a luat decizia de a reveni la FCSB:</p>
<blockquote><p>Familia mea nu îşi mai dorea să mă întorc aici, pentru ultima perioadă petrecută la Steaua (n.r. – FCSB). Dar am avut şi eu partea mea de vină, pentru că n-am ştiut să gestionez perioada aceea. Dar acum a trecut, e un nou grup, o nouă provocare pentru mine şi mă bucur să mă aflu aici. I-am spus: «Mă duc la Steaua (n.r. – FCSB)» şi cam atât. Nu s-a supărat sau ceva. Mi-a spus: «Du-te, mamă, dacă tu îţi doreşti asta. Şi dacă e visul tău să joci în UCL, doar acum îl mai poţi realiza». Mama, la fel, m-a sprijinit şi n-am avut nicio problemă”, a declarat Denis Alibec, într-un material video împărtășit de eAD, compania care deține drepturile TV pentru Superliga.</p></blockquote>
<h2><span>Statisticile lui Denis Alibec de la FCSB</span></h2>
<p>În prima aventură a sa de la FCSB, Denis Alibec a jucat 42 de partide în toate competițiile, în care a contribuit cu 12 goluri și 10 pase decisive.</p>
<p>În schimb, în actuala experiență, atacantul a bifat doar cele 11 minute din Supercupa României, fără să înscrie sau să ofere vreun assist.</p>
<p>Așadar, Denis Alibec va trebui să mai aibă ceva răbdare până când își va putea îmbunătăți statisticile. Gigi Becali a anunțat că ar putea reveni în 2-3 săptămâni, în cazul în care nu va fi nevoie de o intervenție chirurgicală. În schimb, dacă problemele la menisc se dovedesc a fi grave și trebuie operat, atunci Alibec va fi indisponibil până în octombrie, cel puțin.</p>
<p>Potrivit site-ului de specialitate Transfermarkt, cota de piață a lui Denis Alibec este de 600.000 de euro.</p>

]]></description>
    </item>
    <item>
      <title>Olimpiu Moruțan, transfer bombă, de nicăieri! A devenit rivalul lui Răzvan Lucescu: a semnat pe 3 ani!</title>
      <link>https://www.prosport.ro/fotbal-extern/stranieri/olimpiu-morutan-transfer-bomba-de-nicaieri-a-devenit-rivalul-lui-razvan-lucescu-a-semnat-pe-3-ani-20222187</link>
      <description><![CDATA[<img src="https://www.prosport.ro/wp-content/uploads/2025/07/Olimpiu-Morutan-transfer-bomba-de-nicaieri-A-devenit-rivalul-lui-Razvan-Lucescu-a-semnat-pe-3-ani-e1752757670150.jpg"/><br/><p>Olimpiu Moruțan se află în fața unui transfer bombă, total neașteptat, în prima ligă a Greciei. Mijlocașul român va fi rivalul lui Răzvan Lucescu în următorii 3 ani, după ce a semnat un contract cu Aris Salonic.</p>
<p>După ce a părăsit-o pe Pisa la finele sezonului trecut, Olimpiu Moruțan nu știa ce soarta va avea în această vară, deoarece turcii de la Ankaragucu <span>nu doreau să îl păstreze pentru noua stagiune</span>. Acum, internaționalul român a semnat cu Aris Salonic, conform presei elene.</p>
<h2><span>Olimpiu Moruțan a semnat pe 3 ani cu Aris Salonic</span></h2>
<p>Jurnaliștii greci de la <span>metrosport.gr</span> anunță că Olimpiu Moruțan este noul jucător al celor de la Aris Salonic. Formația din Grecia s-a mai interesat și de serviciile lui Răzvan Marin în această campanie de mercato.</p>
<p>„Transferul lui Moruțan reprezintă o achiziție de calitate pentru Aris, care mizează pe creativitatea, experiența la nivel înalt și versatilitatea sa în pozițiile din spatele atacantului sau în benzi”, au scris grecii, conform sursei de mai sus.</p>
<p>Aris Salonic a intrat în negocieri cu Ankaragucu pentru a achiziționa toate drepturile federative ale fotbalistului de 26 de ani. El aparținea de formația care a retrogradat în Liga 3, dar o parte din procente sunt deținute și de <span>Galatasaray, fosta formație a lui Moruțan.</span></p>
<p>Ultimul meci pe care fotbalistul român l-a disputat a fost la începutul lunii mai, într-un Pisa – Sudtirol, încheiat cu scorul de 3-3. De-a lungul carierei sale, Moruțan a mai evoluat pentru FC Botoșani, Universitatea Cluj, FCSB, Galatasaray, Pisa și Ankaragucu.</p>
<p>Aris Salonic este o echipă de tradiție a Greciei, care a cucerit trei titluri de-a lungul timpului, dar și o cupă. Portalul de specialitate Transfermarkt evaluează formația elenă la 36.300.000 de euro. Sezonul recent încheiat le-a adus celor de la Aris poziția 5, care duce în preliminariile de UEFA Conference League.</p>
<h2><span>Olimpiu Moruțan, rivalul lui Răzvan Lucescu</span></h2>
<p>Răzvan Lucescu va rămâne la PAOK, deși multe zvonuri îl dădeau ca și plecat în iarna acestui an, mai ales după dubla de coșmar cu FCSB din play-off-ul UEFA Europa League. Conducerea elenilor a revenit la sentimente mai bune pentru „Luce jr.”, iar acum pregătește stagiunea viitoare.</p>
<p>Aris Salonic este una dintre rivalele de moarte ale celor de la PAOK, ambele din același oraș. Derby-urile sunt mereu încinse, indiferent că se dispută pe „Charilaou” sau pe „Toumba”. Jurnaliștii greci de la <span>Sportday</span> spun că Moruțan putea ajunge chiar la PAOK în această vară. Totodată, Panathinaikos și AEK Atena s-au interesat și ele de serviciile românului.</p>

]]></description>
    </item>
    <item>
      <title>Ianis Hagi negociază acum transferul carierei! Ajunge la un club istoric, dintr-un campionat uriaș al Europei: „Mai ușor ca niciodată”</title>
      <link>https://www.prosport.ro/fotbal-extern/ianis-hagi-negociaza-acum-transferul-carierei-ajunge-la-un-club-istoric-dintr-un-campionat-urias-al-europei-mai-usor-ca-niciodata-20222152</link>
      <description><![CDATA[<img src="https://www.prosport.ro/wp-content/uploads/2025/07/Ianis-Hagi-negociaza-acum-transferul-carierei-Ajunge-la-un-club-istoric-dintr-un-campionat-urias-al-Europei-„Mai-usor-ca-niciodata-1400x933.jpg"/><br/><p>Prin intermediul unui material redactat joi, 17 iulie 2025, presa din Germania susține că Ianis Hagi (26 de ani) este aproape de transferul carierei.</p>
<p>Nemții au aflat că românul negociază cu un club istoric din Bundesliga și sunt încrezători că un contract ar putea fi încheiat fără prea mari eforturi.</p>
<h2><span>Nemții anunță startul negocierilor între Ianis Hagi și Borussia Monchengladbach. Transferul s-ar putea realiza în orice moment</span></h2>
<p><span>Transferul lui Ianis Hagi este cap de afiș în presa națională</span> și nu numai, deoarece talentatul mijlocaș este așteptat să ia o decizie de pe o zi pe alta.</p>
<p>Fiul lui Gică Hagi a rămas liber de contract la finalul lunii mai, după expirarea acordului cu Rangers, iar inițial a transmis că nu se grăbește să ia o decizie. Însă, săptămânile au trecut și cluburile importante din Europa au început deja pregătirile din presezon. Iar la mijlocul lunii august, campionatele vor debuta și ele.</p>
<p>Astfel, Ianis Hagi nu mai are timp de pierdut și trebuie să aleagă una dintre ofertele cu care s-a lăudat în ultima perioadă.</p>
<p>Iar potrivit unor informații proaspete sosite din Germania, <span>numele lui Ianis Hagi este asociat din nou cu prestigiosul club Borussia Monchengladbach</span>.</p>
<p>Gruparea din Bundesliga l-a monitorizat pe Hagi Jr. și în trecut, iar acum, jurnaliștii din presa locală, de la publicația <span>Gladbachlive.de</span> mai exact, anunță startul negocierilor. Nemții sunt încrezători că transferul s-ar putea materializa fără prea mari emoții, având în vedere forța financiară a Borussiei, dar și faptul că Ianis Hagi este liber de contract:</p>
<blockquote><p>Discuțiile cu Gladbach, confirmate. Transferul, mai ușor ca niciodată. Hagi e oficial liber de contract, după ce nu și-a prelungit înțelegerea cu Rangers. De aceea e ușor de făcut transferul talentatului mijlocaș. E nevoie doar de acordul cu jucătorul. (…) Gladbach caută un înlocuitor pentru Alassane Plea, întăriri în zona creativă”, se arată într-un material redactat joi, 17 iulie 2025, pe Gladbachlive.de.</p></blockquote>
<p>Borussia Monchengladbach, de 5 ori câștigătoare a titlului în Bundesliga, dublă deținătoare a Cupei UEFA (actuala Europa League), se bazează în prezent pe un lot evaluat la peste 155.000.000 de euro.</p>
<h2><span>Ianis Hagi a jucat 130 de meciuri pentru Rangers</span></h2>
<p>Ianis Hagi a marcat 20 de goluri și a oferit 28 de pase decisive în totalul de 130 de meciuri jucate pentru Rangers. Și chiar și în sezonul 2024-2025, când nu a avut parte de cel mai bun tratament din partea clubului, fiind trimis inclusiv la echipa a doua, mijlocașul naționalei României a izbutit să se facă remarcat cu câteva statistici demne de apreciat.</p>
<p>Concret, în cele 23 de meciuri pe care le-a bifat în prima ligă a Scoției, Ianis a dat 4 goluri și a oferit 7 pase decisive.</p>
<p>Potrivit site-ului de specialitate Transfermarkt, cota de piață pe care o are fiul lui Gică Hagi este de 1.500.000 de euro.</p>

]]></description>
    </item>
    <item>
      <title>Atletico Madrid a acceptat oferta pentru Horațiu Moldovan. Diego Simeone a scăpat din nou de românul pe care nu l-a vrut niciodată la echipă</title>
      <link>https://www.prosport.ro/fotbal-extern/atletico-madrid-a-acceptat-oferta-pentru-horatiu-moldovan-diego-simeone-a-scapat-din-nou-de-romanul-pe-care-nu-l-a-vrut-niciodata-la-echipa-20222183</link>
      <description><![CDATA[<img src="https://www.prosport.ro/wp-content/uploads/2025/07/Atletico-Madrid-a-acceptat-oferta-pentru-Horatiu-Moldovan.-Diego-Simeone-a-scapat-din-nou-de-romanul-pe-care-nu-l-a-vrut-niciodata-la-echipa-1400x931.jpg"/><br/><p>Presa din Spania a aflat că Atletico Madrid a acceptat oferta celor de la Real Oviedo pentru transferul lui Horațiu Moldovan (27 de ani).</p>
<p>Portarul naționalei României va face pasul la nou-promovata din La Liga sub formă de împrumut, însă în contract îi va fi stipulată și o clauză pentru un potențial transfer definitiv.</p>
<h2><span>Horațiu Moldovan va evolua în La Liga! Detaliile negocierilor dintre Atletico Madrid și Real Oviedo</span></h2>
<p>Încă de la începutul verii s-a scris intens despre ideea că <span>Atletico Madrid îl va vinde pe Horațiu Moldovan</span>, portarul român nefiind pe placul antrenorului Diego Simeone.</p>
<p>Iar ulterior, această ipoteză a fost întărită de o decizie a argentinianului. <span>Diego Simeone l-a dat afară din lot pe Horațiu Moldovan</span> și astfel nu a mai lăsat loc de interpretări.</p>
<p>Iar acum, în a doua jumătate a lunii iulie, când echipele importante s-au reunit pentru pregătirea din presezon, Horațiu Moldoan și-a găsit un nou angajament. Potrivit jurnaliștilor spanioli de la <span>Eldesmarque.com</span>, goalkeeperul naționalei României va fi cedat de Atletico Madrid la nou-promovata Real Oviedo.</p>
<p>Astfel, Horațiu Moldovan va avea oportunitatea de a juca în La Liga, unul dintre cele mai valoroase 5 campioane ale Europei în care impresionează deja un fotbalist din naționala României, anume Andrei Rațiu.</p>
<h2><span>Împrumut cu opțiune de cumpărare</span></h2>
<p>Referitor la detaliile din contract, spaniolii au prezentat câteva informații prețioase. La fel ca în stagiunea trecută, atunci când a fost trimis la Sassuolo, alături de care a promovat în Serie A, Atletico Madrid îl va împrumuta pe Horațiu Moldovan cu opțiune de cumpărare.</p>
<p>În plus, gruparea din capitala Spaniei o va scuti pe Real Oviedo de o bună parte din salariul de peste 1.000.000 de euro pe care îl are Horațiu Moldovan.</p>
<blockquote><p>Atletico și Oviedo au negociat și avansat în ultimele ore cu privire la transferul lui Moldovan, a cărui mutare este foarte aproape de a fi încheiată. Românul e așteptat să semneze sub formă de împrumut, dar clubul asturian va avea o opțiune de cumpărare pentru vara viitoare. În plus, transferul lui Moldovan nu va avea un impact semnificativ asupra marjei salariale de la Oviedo, întrucât Atletico ar urma să acopere o mare parte din remunerația fotbalistului”, informează Eldesmarque.com.</p></blockquote>
<p>Potrivit site-ului de specialitate Transfermarkt.com, Horațiu Moldovan are o cotă de piață de 2.200.000 de euro.</p>
<p>Portarul român a avut evoluții foarte bune în sezonul precedent, fiind unul dintre artizanii promovării bifate de Sassuolo. Precis, din totalul de 27 de partide jucate în Serie B, Horațiu Moldovan a izbutit să termine de 11 ori fără gol primit.</p>

]]></description>
    </item>
  </channel>
</rss>
