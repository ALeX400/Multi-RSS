<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali, atenție! Atacantul pentru care e gata să dea cel mai mare salariu din istoria FCSB poate fi transferat</title>
      <link>https://www.prosport.ro/fotbal-intern/superliga/gigi-becali-atentie-atacantul-pentru-care-e-gata-sa-dea-cel-mai-mare-salariu-din-istoria-fcsb-poate-fi-transferat-20200792</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-atentie-Atacantul-pentru-care-e-gata-sa-dea-cel-mai-mare-salariu-din-istoria-FCSB-poate-fi-transferat.webp"/><br/><p>Gigi Becali (66 de ani) poate face transferul mult visat în această vară, deoarece atacantul căruia i-a pus pe masă 50.000 de euro lunar, cel mai mare salariu din istoria FCSB, poate fi ofertat.</p>
<p>Este vorba despre Denis Drăguș (25), care inițial a refuzat vehement un transfer de la Trabzonspor. Însă, după ce a văzut că nu mai e dorit de antrenor, internaționalul și-a schimbat opinia.</p>
<h2><span>Intră Gigi Becali în cursa pentru semnătura lui Denis Drăguș? Cu ce echipă ar trebui să se lupte patronul FCSB</span></h2>
<p>În prima jumătate a lunii iunie, <span>la nunta lui Florinel Coman, Gigi Becali i-a pus în față lui Denis Drăguș o ofertă fabuloasă de a semna cu FCSB</span>. Este vorba despre un salariu de 50.000 de euro lunar, care l-ar fi plasat pe atacantul naționalei direct în istoria echipei roș-albastre.</p>
<p>Cu toate acestea, Denis Drăguș l-a refuzat pe Gigi Becali și a spus că este „fericit la Trabzonspor”, echipă alături de care vrea să dovedească în sezonul 2025-2026 de ce este capabil.</p>
<p>Lucrurile păreau să fie clare, însă în urmă cu aproximativ o săptămână, totul s-a schimbat la 180 de grade. <span>Gigi Becali a primit liber să facă transferul bombă al lui Denis Drăguș la FCSB</span>, după ce atacantul a aflat că nu reprezintă o prioritate în planurile antrenorului.</p>
<p>Iar după ce a digerat informația, fotbalistul naționalei și-ar fi schimbat opinia și ar fi devenit deschis la un transfer. Doar că o altă echipă i-a luat fața FCSB-ului și, potrivit turcilor de la <span>Gaziantepinhabercisi</span>, a demarat deja negocierile. Este vorba despre Gaziantep, unde Drăguș a făcut deja impresie în sezonul 2023-2024, care ar dori să îl împrumute pe atacant pe un an.</p>
<p>Mai mult, aceeași sursă informează cu privire la faptul că Denis Drăguș și-a dat deja acordul pentru revenirea la Gaziantep.</p>
<h2><span>Statisticile lui Drăguș de la Gaziantep: a dat 15 goluri și două pase decisive</span></h2>
<p>Și în sezonul 2023-2024, Denis Drăguș s-a aflat tot sub formă de împrumut la Gaziantep, însă de la Standard Liege, nu de la Trabzonspor.</p>
<p>Însă, acel împrumut s-a dovedit a fi un real succes, deoarece atacantul a fost cel mai bun jucător al lui Gaziantep și a izbutit să contribuie cu 15 goluri și două pase decisive într-un total de 35 de partide.</p>
<p>Mulțumită acestor prestații, Trabzonspor a fost convinsă, în iulie 2024, să plătească 1.700.000 de euro către Standard Liege pentru a-l transfera definitiv pe Denis Drăguș.</p>
<p>În prezent, cota de piață a fotbalistului este de 3.500.000 de euro, potrivit site-ului de specialitate Transfermarkt.</p>

]]></description>
    </item>
    <item>
      <title>„Semnează cu un gigant”. Transfer de senzație pentru vedeta naționalei României</title>
      <link>https://www.prosport.ro/fotbal-extern/semneaza-cu-un-gigant-transfer-de-senzatie-pentru-vedeta-nationalei-romaniei-20200777</link>
      <description><![CDATA[<img src="https://www.prosport.ro/wp-content/uploads/2025/06/„Semneaza-cu-un-gigant.-Transfer-de-senzatie-pentru-vedeta-nationalei-Romaniei-1400x664.jpg"/><br/><p>Aventura lui Dennis Man la Parma pare să se termine în această vară, internaționalul român urmând să semneze cu un gigant din Serie A.</p>
<p>În ciuda evoluțiilor extrem de palide din 2025, vedeta naționalei României este pe cale să parafeze o înțelegere cu Lazio Roma.</p>
<h2><span>Transfer de senzație pentru Dennis Man. „Pleacă pentru a se lupta la titlu”</span></h2>
<p>Aventura lui Dennis Man la Parma urmează să se încheie în această vară, mijlocașul dreapta român urmând să schime echipa. Chiar dacă în 2025 a fost de nerecunoscut, fotbalistul român este la un pas de Lazio Roma.</p>
<p>Nici sub comanda conaționalului Cristi Chivu nu și-a revenit, ba mai mult decât atât, acesta a ajuns pe banca de rezerve, fiind folosit mai mereu pe finalurile de meci. Acum, potrivit celor de la<span> interdipendenza</span>, Dennis Man urmează <span>să prindă cel mai important transfer al carierei </span>sale de până acum.</p>
<p>„Mulțumesc, Parma, acum trebuie să dau pagina. Man pleacă pentru a lupta la titlu. Man pleacă de la Parma și semnează cu un gigant din Serie A”, scriu sursa citată.</p>
<p><img alt="" class="size-large wp-image-20198742" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Corriere-dello-Sport-anuntul-zilei-despre-transferul-lui-Dennis-Man-la-Lazio-1400x1050.jpg" srcset="https://www.prosport.ro/wp-content/uploads/2025/06/Corriere-dello-Sport-anuntul-zilei-despre-transferul-lui-Dennis-Man-la-Lazio-1400x1050.jpg 1400w, https://www.prosport.ro/wp-content/uploads/2025/06/Corriere-dello-Sport-anuntul-zilei-despre-transferul-lui-Dennis-Man-la-Lazio-768x576.jpg 768w, https://www.prosport.ro/wp-content/uploads/2025/06/Corriere-dello-Sport-anuntul-zilei-despre-transferul-lui-Dennis-Man-la-Lazio-1536x1152.jpg 1536w, https://www.prosport.ro/wp-content/uploads/2025/06/Corriere-dello-Sport-anuntul-zilei-despre-transferul-lui-Dennis-Man-la-Lazio-2048x1536.jpg 2048w" width="1400"/></p>
<h2><span>Poate a doua oară e cu noroc. Cine e omul care insistă pentru această mutare</span></h2>
<p>Lazio îl va transfera pe Dennis Man, pentru a-l înlocui pe Loum Tchaouna, care urmează să fie cumpărat de Burnley cu 15 milioane de euro. Sursa citată notează că aceeași sumă va fi plătită de Lazio în schimbul lui Dennis Man.</p>
<p>Reamintim că Parma l-a cumpărat de la FCSB în ianuarie 2021 cu 11 milioane de euro.</p>
<p>Maurizio Sarri, antrenorul revenit în această vară pe banca tehnică a lui Lazio, ar fi cel care insistă pentru aducerii lui Dennis Man la Roma.</p>
<p>Lazio l-a mai dorit pe Dennis Man și în ianuarie 2022, când tot Maurizio Sarri pregătea echipa, iar Parma era în Serie B. Atunci, <span>mutarea a căzut pe ultima sută de metri</span> și la Lazio a ajuns Jovane Cabral, sub formă de împrumut de la Sporting, cel care a dezamăgit ulterior și a fost cedat rapid.</p>
<p>Drept consecință a prestațiilor dezastruoase din acest an, cota lui Dennis Man scade pe zi ce trece. În decembrie 2024, românul era evaluat la 17 milioane de euro pe transfermarkt.com, și a ajuns în acest moment la 10 milioane de euro.</p>
<p>Atacantul a picat și în topul celor mai valoroși jucători români și a ajuns pe locul al treilea. Pe poziția secundă se află Andrei Rațiu, evaluat acum la 12 milioane de euro. Lider incontestabil este Radu Drăgușin, stoperul lui Tottenham, accidentat de luni bune, cu o cotă de piață de 25 de milioane de euro.</p>

]]></description>
    </item>
    <item>
      <title>Doar 1.500.000 de euro pentru Ianis Hagi. A pierdut 5.500.000 de euro</title>
      <link>https://www.prosport.ro/fotbal-extern/doar-1-500-000-de-euro-pentru-ianis-hagi-a-pierdut-5-500-000-de-euro-20200943</link>
      <description><![CDATA[<img src="https://www.prosport.ro/wp-content/uploads/2025/06/Doar-1.500.000-de-euro-pentru-Ianis-Hagi.-A-pierdut-5.500.000-de-euro-1400x785.jpg"/><br/><p>Cariera lui Ianis Hagi a luat-o serios la vale. Nu de acum, ci din momentul accidentării grave din urmă cu trei ani, atunci când a suferit o ruptură a ligamentelor încrucișate.</p>
<p>De la cotă de 7 milioane de euro euro, internaționalul român a pierdut 5.500.000 de euro și a ajuns să fie cotat la doar 1.500.000 de euro, conform site-ului de specialitate Transfermarkt.</p>
<h2><span>Cota lui Ianis Hagi a ajuns la nivelul anului 2018, când valora 1.500.000 de euro</span></h2>
<p>Cariera lui Ianis Hagi, liber de contract după despărțirea de Rangers, <span>e într-o cădere abruptă în ultimii ani</span>. Totul a plecat din momentul accidentării de la genunchi în 2023, atunci când a suferit o ruptură a ligamentelor încrucișate. De la cotă de 7.000.000 de euro, băiatul lui Gică Hagi a ajuns să valoreze numai 1.500.000 de euro, conform portalului Transfermarkt.</p>
<p>În intervalul decembrie 2021 – decembrie 2022, vedeta naționalei României ajunsese la apogeu și era cotat la 7 milioane de euro. A urmat apoi căderea, una fără frână până acum. Accidentare gravă de la genunchi, care l-a ținut în afara terenului un an de zile, a fost începutul declinului total.</p>
<p>Inițial, transfermarkt.com i-a scăzut cota la 5.000.000 de euro. Apoi, în luna martie 2024, după împrumutul în La Liga, la Deportivo Alaves, ajunsese să coste doar 2 milioane de euro, înregistrând astfel o scădere radicală de 3.000.000 de euro. Și asta în doar un an de zile.</p>
<p>Sezonul trecut a fost trimis la Rangers B din cauza problemelor contractuale, însă a încheiat stagiunea ca titular. Cu doar 4 goluri marcate și șapte assist-uri în 30 de meciuri jucate, Hagi jr. a ajuns să fie evaluat la doar 1,5 milioane de euro.</p>
<p>O cotă similară a mai avut doar pe vremea când evolua la Farul Constanța, în 2018, și avea doar 19 ani.</p>
<p><img alt="" class="size-large wp-image-20200951" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-1400x1000.jpg" srcset="https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-1400x1000.jpg 1400w, https://www.prosport.ro/wp-content/uploads/2025/06/8015656-Hepta_Mediafax_Foto-DPA_Hepta-768x549.jpg 768w" width="1400"/></p>
<h2><span>Zeci de jucători din SuperLiga sunt cotați mai bine decât băiatul „Regelui”</span></h2>
<p>Conform Transfermarkt, 29 de jucători din SuperLiga României <span>sunt evaluați în momentul de față mai bine </span>decât Ianis Hagi. Darius Olaru este lider, cu 7,5 milioane de euro, în timp ce Daniel Bîrligea și Ștefan Târnovanu îl urmează pe podium, ambii cu o cotă de 5.000.000 de euro fiecare.</p>
<p>Chiar și Ianis Stoica valorează mai mult, atacantul pe picior de plecare de la Hermannstadt fiind evaluat acum la 2 milioane de euro.</p>
<p>Și Cătălin Cîrjan, mijlocașul lui Dinamo, este peste Ianis Hagi, ex-juniorul lui Arsenal Londra având o cotă actuală de 1.800.000 de euro.</p>
<blockquote><p>Transferul la Legia Varșovia ar putea să fie un pas în spate pentru Ianis Hagi. Fostul star al celor de la Rangers analizează și cântărește următoarea sa mutare”, a notat sursa menționată – Daily Record</p></blockquote>

]]></description>
    </item>
    <item>
      <title>Au refuzat totul pentru Umit Akdag. Decizia care loveşte teribil în şansele României</title>
      <link>https://www.prosport.ro/fotbal-extern/stranieri/au-refuzat-totul-pentru-umit-akdag-decizia-care-loveste-teribil-in-sansele-romaniei-20200735</link>
      <description><![CDATA[<img src="https://www.prosport.ro/wp-content/uploads/2025/06/Au-refuzat-totul-pentru-Umit-Akdag.-Decizia-care-loveste-teribil-in-sansele-Romaniei-1400x1050.jpg"/><br/><p>Turcii sunt dispuși să facă orice pentru a-l convinge pe Umit Akdag să rămână la Alanyaspor și au refuzat mai multe oferte care au venit pe numele tânărului fotbalist.</p>
<p>Reamintim că Umit Akdag a fost titular în echipa națională U21 a României, la Campionatul European din Slovacia, fiind unul dintre cei mai importanți fotbaliști din lotul pregătit de Daniel Pancu.</p>
<h2><span>Turcii refuză toate ofertele pentru Umit Akdag</span></h2>
<p>Umit Akdag, fotbalist născut la București din părinți Turci, <span>trebuie să aleagă între echipa națională a Turciei și cea a României</span>. Acum, echipa cu care mai are contract până în vara anului viitor a luat o decizie importantă în legătură cu tânărul fotbalist.</p>
<p>După ce a evoluat în Franța, la Toulouse, sub formă de împrumut, tânărul jucător se va întoarce în această vară în Turcia, la Alanyaspor, acolo unde mai are contract până în vara anului 2026.</p>
<p>Acesta nu duce lipsă de oferte, iar presa din Turcia anunță că două grupări din SuperLig sunt pe urmele sale. Cu toate acestea, Alanyaspor nu are de gând să renunțe la serviciile lui. Jurnaliștii turci susțin că conducerea echipei care a terminat pe poziția a 12-a în sezonul 2024-2025 nu vrea să-l lase pe Umit Akdag să plece și astfel toate ofertele care vor veni pe numele tânărului fotbalist vor fi refuzate. Alanyaspor consideră că tânărul jucător are un potențial foarte mare și că acesta poate deveni, rapid, unul dintre cei mai importanți fotbaliști din lotul pregătit de portughezul Joao Pereira.</p>
<p>Conform platformei de specialitate Transfermarkt, Umit Akdag este cotat în acest moment la suma de 600.000 de euro. Recent,<span> FCSB s-a interesat de serviciile lui</span>, dar mutarea nu s-a concretizat. Astfel, cel mai probabil, tânărul jucător va evolua la Alanyaspor în următorul sezon competițional.</p>
<h2><span>Daniel Pancu, verdict despre Umit Akdag</span></h2>
<p>Umit Akdag are părinți turci, dar s-a născut la București și a trăit în România până la vârsta de 11 ani. Acesta a trecut pe la juniorii celor de la FCSB, apoi a continuat la Chelsea Londra. Acum, stoperul ezită să joace pentru naționala mare a României și ia în calcul să reprezinte echipa națională a Turciei. Daniel Pancu, cel care a condus naționala U21 a României la Campionatul European 2025 din Slovacia, a dat un verdict despre viitorul lui Umit Akdag. Tehnicianul consideră că sunt șanse ca acesta să evolueze pentru prima reprezentativă a României, chiar dacă „trage mai mult spre Turcia”.</p>
<p>„Din ce știu eu, trage mai mult spre Turcia. Dar născându-se la București, cred că sunt șanse. Cred că mai au casă părinții lui la București. Vedem”, a declarat Daniel Pancu.</p>

]]></description>
    </item>
    <item>
      <title>Nu crede în transferul lui Ianis Hagi într-un campionat puternic. „Hai să lămurim și chestia asta”</title>
      <link>https://www.prosport.ro/fotbal-extern/verdict-dur-despre-viitorul-lui-ianis-hagi-spania-franta-italia-si-germania-sunt-foarte-grele-pentru-el-20200438</link>
      <description><![CDATA[<img src="https://www.prosport.ro/wp-content/uploads/2025/06/Nu-crede-in-transferul-lui-Ianis-Hagi-intr-un-campionat-puternic.-„Hai-sa-lamurim-si-chestia-asta-1400x836.jpg"/><br/><p>Antrenorul Ionuț Chirilă a vorbit despre situația lui Ianis Hagi, rămas liber de contract după despărțirea de Rangers din această vară.</p>
<p>Fostul tehnician de la Academica Clinceni este de părere că internaționalul român nu face față campionatelor de top din Europa din cauza faptului că nu are viteză.</p>
<h2><span>Ionuț Chirilă, verdict dezarmant despre Ianis Hagi</span></h2>
<p>Ianis Hagi a rămas liber de contract după despărțirea de Rangers din această vară, iar Ionuț Chirilă și-a dat cu părerea despre viitorul fotbalistic al băiatului „Regelui”.</p>
<p>Ex-antrenor de la Academica Clinceni este convins că <span>mijlocașul naționalei României nu are ce căuta în TOP 5 campionate din Europa</span>, și asta deoarece nu are viteză necesară să facă față nivelului existent în aceste ligi.</p>
<p>Chirilă spune totuși că Ianis este un juctător „tehnic, mobil, foarte rafinat și inteligent”, însă are nevoie de un antrenor să îi compenseze lipsa de viteză cu respectivele calități pe care le deține.</p>
<p>„Hai să lămurim și chestia asta cu Ianis. Spania, Franța, Italia și Germania sunt foarte grele pentru el. Există o calitate cu care te naști și pe care nu o poți îmbunătăți decât foarte puțin, explozia.</p>
<p>Tatăl lui a jucat la Real Madrid și Barcelona pentru că era ca o motocicletă. El nu are chestia asta. În schimb, îți spun ce trebuie să se facă pentru ca el să joace. El este un jucător tehnic, mobil, foarte rafinat, inteligent.</p>
<p>Are nevoie de un antrenor care să îl regimenteze în trasee și automatisme de joc atât de precise cu jucătorii din jurul lui încât lipsa asta de viteză să fie compensată de o știință a jocului. El are o problemă. E un jucător foarte talentat, dar uită-te la ce viteză de joc s-a ajuns în Italia”, a declarat Chirilă, conform <span>digisport.ro</span>.</p>
<p><img alt="" class="size-large wp-image-20178309" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1400x933.jpg" srcset="https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1400x933.jpg 1400w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-768x512.jpg 768w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-1536x1024.jpg 1536w, https://www.prosport.ro/wp-content/uploads/2025/05/Ianis-Hagi-Nicolae-Stanciu-05-2048x1365.jpg 2048w" width="1400"/></p>
<h2><span>Băiatul „Regelui” se vede sus de tot. „Să joc la cel mai înalt nivel”</span></h2>
<p>Dorit de Edi Iordănescu la Leia Varșovia, Ianis Hagi e pregătit de un nou episod al carierei. Mijlocașul român are mare încredere în potențialul său și <span>se vede transferat într-un campionatul puternic</span> de pe „Bătrânul Continent”.</p>
<p>„Mă văd într-o postură bună, undeva unde să progresez. Sunt conștient de ce pot face și că încă nu mi-am atins potențialul maxim. Vreau să ajung undeva unde pot să-mi continui progresul.</p>
<p>Cum am spus-o, sunt jucător liber de contract. E normal să primim telefoane, dar puteți să-i întrebați mai bine pe impresari. Sunt relaxat, știu ce vreau de la viață și aștept. Îmi doresc să joc la cel mai înalt nivel și să progresez”, a spus Ianis Hagi.</p>

]]></description>
    </item>
  </channel>
</rss>
