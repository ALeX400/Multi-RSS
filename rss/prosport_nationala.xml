<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mirel Rădoi, reacție tranșantă despre retragerea lui Alex Mitriță de la națională</title>
      <link>https://www.prosport.ro/fotbal-intern/nationala/mirel-radoi-reactie-transanta-despre-retragerea-lui-alex-mitrita-de-la-nationala-20282519</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-reactie-transanta-despre-retragerea-lui-Alex-Mitrita-de-la-nationala.jpg"/><br/><p>Mirel Rădoi a vorbit despre retragerea de la echipa națională a lui Alex Mitriță și a oferit o reacție tranșantă.</p>
<p>Antrenorul celor de la Universitatea Craiova a încercat să facă o analiză a situației, într-un context delicat pentru echipa națională și Mircea Lucescu.</p>
<h2><span>Mirel Rădoi, reacție tranșantă despre retragerea lui Alex Mitriță de la națională</span></h2>
<p>Chiar înainte de marele meci cu Austria, programat pe 12 octombrie, de la 21:45, echipa națională a României a rămas fără Alex Mitriță, care a anunțat că se retrage din cauza faptului că nu se poate concentra așa cum își dorește la echipa de club.</p>
<p>Imediat după anunțul făcut de Mitriță, au apărut foarte multe opinii care spun că retragerea ar fi de fapt cauzată de selecționerul Mircea Lucescu, <span>care nu i-a acordat</span> mai multe minute fostului star de la Universitatea Craiova.</p>
<p>Mirel Rădoi a vorbit despre acest subiect și a rememorat modul în care s-a retras el de la echipa națională, în 2010, din cauza lui Ionuț Lupescu.</p>
<p>În ceea ce îl privește pe Mitriță, Rădoi spune că naționala pierde un fotbalist cu un talent uriaș, care poate cu ușurință să scoată adversari din joc.</p>
<h2><span>Mirel Rădoi, răspuns în stilul lui Mircea Lucescu: „Sper să nu regrete Mitriță!”</span></h2>
<p>În același timp, antrenorul oltenilor spune că îl poate înțelege pe fotbalist, având în vedere că acesta a pus pe primul loc familia și situația de la club.</p>
<p>„Detalii despre Mitriţă şi renunţarea lui la naţională nu ştiu. Eu m-am retras în 2010 din cauza lui Ionuţ Lupescu, am spus de atunci şi nu mă ascund nici acum. Pentru mine a fost cea mai bună decizie atunci.</p>
<p>Sper să nu regrete Mitriţă şi să fie hotărât. Eu sunt subiectiv în privinţa lui, pentru că mie îmi place Mitriţă, poate decide orice meci, indiferent de adversar, nu îţi creează superioritate numai unu la unu, el poate dribla cu uşurinţă 2-3 jucători.</p>
<p>Nu mă aşteptam să renunţe Mitriţă, mi-e greu să cred şi acum, dar el ştie motivele, sunt sigur că nu a luat decizia doar pentru că nu a jucat cu Cipru şi Canada, probabil s-au strâns mai multe lucruri. Nu putem să spunem că are o doză de egoism, pentru că niciunul dintre noi nu-i plăteşte grădiniţa şi şcoala copiilor lui Mitriţă.</p>
<p>E normal să se gândească la viitorul lui, pentru că mai poate juca 5-6 ani, trebuie să strângă bani pentru restul vieţii pentru familia lui. Te apuci de fotbal din pasiune, apoi la nivel profesionist te gândeşti la trofee şi la performanţă, iar la final de carieră joci pentru bani” a declarat Mirel Rădoi, într-o conferinţă de presă.</p>

]]></description>
    </item>
    <item>
      <title>Încă un israelian cu pașaport românesc pentru națională. „Aș lua în considerare să joc pentru România”. EXCLUSIV</title>
      <link>https://www.prosport.ro/fotbal-intern/nationala/inca-un-israelian-cu-pasaport-romanesc-pentru-nationala-as-lua-in-considerare-sa-joc-pentru-romania-exclusiv-20281995</link>
      <description><![CDATA[<img src="https://www.prosport.ro//wp-content/uploads/2025/09/Inca-un-israelian-cu-pasaport-romanesc-pentru-nationala.jpg"/><br/><p>O parte însemnată din populația Israelului are origini în România. Au fost mai multe valuri de plecări ale evreilor din România, forțate de evenimentele istorice sau regimurile politice.</p>
<p>În timpul regimului comunist, statul Israel chiar a plătit sume importante de bani pentru a li se permite acestora să emigreze din țara noastră.</p>
<p>Peste 200.000 de evrei născuți în România au ajuns în Israel, prin această metodă. Sunt date care arată că în Israel există peste 400.000 de cetățeni care își au originile în România. Mulți dintre ei au și pașaport românesc, ceea ce le oferă avantajele apartenenței la o țară care este membră a Uniunii Europene.</p>
<h2><span>Ron Unger: „Dacă va exista o astfel de propunere o voi lua în considerare”</span></h2>
<p>FRF încearcă să profite de această parte a istoriei și Mircea Lucescu a descoperit un fotbalist israelian, cu pașaport românesc, pe care l-a convocat pentru următoarea acțiune a echipei naționale. <span>Lisav Naif Eissat</span> are 20 de ani și joacă pe postul de fundaș central, la Maccabi Haifa.</p>
<p>Doar că Eissat nu este singurul jucător israelian, care ar putea fi eligibil pentru naționala României. <span>ProSport</span> a descoperit că în acest moment sunt șapte fotbaliști cu pașaport românesc, care joacă în prima ligă din Israel și care nu au jucat încă pentru prima reprezentativă a acestei țări. Asta îi face eligibili pentru naționala României.</p>
<p>Unul dintre ei este Ron Unger (24 de ani), titularul postului de fundaș dreapta pentru Ironi Tiberias, echipă din prima ligă a Israelului. „Bunicul meu s-a născut în România, dar a plecat din țară și s-a mutat aici. Eu nu l-am cunoscut pe bunicul meu, dar am pașaport românesc”, spune Ron Unger, pentru <span>ProSport</span>.</p>
<p>Ron Unger a fost titular în toate cele patru etape jucate până acum în campionatul din Israel, în actualul sezon. Nu vorbește limba română și spune că nu a fost niciodată în România, dar nu respinge ideea de a juca pentru țara noastră.</p>
<p>„Știu că Eissat a fost convocat. Eu nu am vorbit cu nimeni și nu știu dacă mă vor, dar dacă va exista o astfel de propunere o voi lua în considerare”, spune fundașul dreapta cu 70 de partide jucate în prima ligă din Israel.</p>
<h3><span>Fotbaliști cu pașaport românesc, care ar putea juca pentru România:</span></h3>
<p>Lisav Naif Eissat (20 de ani, fundaș central) – Maccabi Haifa (convocat)<br/>
Ron Unger (24 de ani, fundaș dreapta) – Ironi Tiberias</p>
<p>Yuval Sade (25 de ani, mijlocaș defensiv) – Maccabi Netanya<br/>
Eitan Velblum (28 de ani, mijlocaș defensiv) – Ironi Tiberias<br/>
Ariel Sheratsky (24 de ani, mijlocaș ofensiv) – Kiryat Shmona<br/>
Niv Antman (33 de ani, portar) – Hapoel Haifa</p>
<h2><span>„Românii” care au ales Israelul</span></h2>
<p>Sunt și alți fotbaliști israelieni, care au și cetățenie română, dar care deja au fost convocați la prima națională a Israelului și nu ar mai fi eligibili pentru naționala României.</p>
<p>Este cazul portarului de la Steaua Roșie Belgrad, Omri Glazer, dar și al lui Suf Podgoreanu. Acesta a fost crescut de AS Roma și s-a aflat pentru o perioadă în atenția celor de la FRF.</p>
<p>Fotbaliștii cu pașaport românesc, care au ales naționala Israelului:</p>
<p>Omri Glazer (portar) – Steaua Roșie Belgrad<br/>
Denny Gropper (fundaș stânga) – Maccabi Tel Aviv<br/>
Suf Podgoreanu (mijlocaș stânga) – Maccabi Haifa<br/>
Omer Atzili (mijlocaș dreapta) – Beitar Ierusalim<br/>
Doron Leitner (fundaș stânga) – Hapoel Tel Aviv</p>

]]></description>
    </item>
    <item>
      <title>Mirel Rădoi, despre renunţarea lui Mitriţă la naţională: „Nu mă aşteptam, probabil că s-au strâns mai multe lucruri”. Ce a spus antrenorul despre momentul în care el a luat aceeaşi decizie</title>
      <link>https://www.prosport.ro/fotbal-intern/mirel-radoi-despre-renuntarea-lui-mitrita-la-nationala-nu-ma-asteptam-probabil-ca-s-au-strans-mai-multe-lucruri-ce-a-spus-antrenorul-despre-momentul-in-care-el-a-luat-aceeasi-decizie-20281933</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-despre-renuntarea-lui-Mitrita-la-nationala-„Nu-ma-asteptam-probabil-ca-s-au-strans-mai-multe-lucruri22.-Ce-a-spus-antrenorul-despre-momentul-in-care-el-a-luat-aceeasi-decizie-scaled-e1758797156954-1400x725.jpg"/><br/><p>Deşi nu se aştepta ca fostul său jucător, Alexandru Mitriţă, să renunţe la echipa naţională, Mirel Rădoi crede că atacantul oltean nu ar trebui acuzat de egoism, deoarece Mitriţă trebuie să se gândească în primul rând la viitorul familiei sale, fiind spre finalul carierei.</p>
<p>Deşi a precizat că nu ştie motivele reale ale deciziei lui Mitriţă, Rădoi crede că sunt mai multe cauze pentru care jucătorul a ajuns la această concluzie. Antrenorul Universităţii Craiova se consideră subiectiv în <span>cazul lui Mitriţă</span>, deoarece îl apreciază foarte mult, ţinând cont că prin valoarea sa poate face diferenţa şi nu sunt mulţi jucători care pot face acest lucru.</p>
<p>Mirel Rădoi este convins şi acum că decizia sa de <span>a renunţa la echipa naţională</span>, luată în 2010, a fost una corectă, atât prin prisma conflictului de atunci cu Ionuţ Lupescu, dar şi pentru că alţi jucători au avut şansa de a-i lua locul în tricolor.</p>
<h2><span>Mirel Rădoi: „Să nu-l judecăm pe Mitriţă, că nu-i plăteşte nimeni grădiniţa copiilor!”</span></h2>
<p>„Detalii despre Mitriţă şi renunţarea lui la naţională nu ştiu. Eu m-am retras în 2010 din cauza lui Ionuţ Lupescu, am spus de atunci şi nu mă ascund nici acum. Pentru mine a fost cea mai bună decizie atunci.</p>
<p>Se întâmplaseră şi anumite lucruri, dar a fost bine şi pentru că au putut alţi jucători să vină la lot. Mi-am făcut bine şi mie şi echipei naţionale. Bourceanu, care era un jucător foarte bun, nu putea să joace din cauza mea, iar apoi a avut şansa să evolueze. Aşa şi pentru noi, Baiaram are acum mai multe şanse să joace după ce a plecat Mitriţă.</p>
<p>Sper să nu regrete Mitriţă şi să fie hotărât. Eu sunt subiectiv în privinţa lui, pentru că mie îmi place Mitriţă, poate decide orice meci, indiferent de adversar, nu îţi creează superioritate numai unu la unu, el poate dribla cu uşurinţă 2-3 jucători.</p>
<p>Cu mine la naţională, el a decis un meci  chiar şi cu o lovitură de cap, cu Armenia, apoi a ratat 3 ocazii cu portarul cu Austria, la Ploieşti. Fiecare antrenor are planul lui de joc şi mai mulţi sau mai puţini jucători îl respectă, apoi antrenorul decide cine joacă sau nu.</p>
<p>Nu mă aşteptam să renunţe Mitriţă, mi-e greu să cred şi acum, dar el ştie motivele, sunt sigur că nu a luat decizia doar pentru că nu a jucat cu Cipru şi Canada, probabil s-au strâns mai multe lucruri. Nu putem să spunem că are o doză de egoism, pentru că niciunul dintre noi nu-i plăteşte grădiniţa şi şcoala copiilor lui Mitriţă.</p>
<p>E normal să se gândească la viitorul lui, pentru că mai poate juca 5-6 ani, trebuie să strângă bani pentru restul vieţii pentru familia lui. Te apuci de fotbal din pasiune, apoi la nivel profesionist te gândeşti la trofee şi la performanţă, iar la final de carieră joci pentru bani” a declarat Mirel Rădoi, într-o conferinţă de presă.</p>

]]></description>
    </item>
    <item>
      <title>Gigi Becali negociază iar transferul lui Louis Munteanu la FCSB. Marea lovitură pregătită de FCSB: „Nu pot să-l las pe Tati la greu”</title>
      <link>https://www.prosport.ro/fotbal-intern/superliga/gigi-becali-negociaza-iar-transferul-lui-louis-munteanu-la-fcsb-marea-lovitura-pregatita-de-fcsb-nu-pot-sa-l-las-pe-tati-la-greu-20281829</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-negociaza-iar-transferul-lui-Louis-Munteanu-la-FCSB.-Marea-lovitura-pregatita-de-FCSB-„Nu-pot-sa-l-las-pe-Tati-la-greu-.webp"/><br/><p>Gigi Becali (67 de ani) nu a renunțat la ideea de a-l transfera pe Louis Munteanu (23) la FCSB și a anunțat că va demara o nouă serie de negocieri cu patronul lui CFR Cluj.</p>
<p>Nelu Varga va fi contactat în următoarea fereastră de mercato, cea din iarnă, iar Gigi Becali a încrezător că poate ajunge la un acord.</p>
<h2><span>Telenovela „Louis Munteanu la FCSB” se va relua în iarnă! Ce a spus Gigi Becali despre transferul atacantului de la CFR Cluj</span></h2>
<p>Louis Munteanu are parte de o primă jumătate de sezon 2025-2026 modestă, iar în totalul de 11 meciuri pe care le-a bifat în tricoul lui CFR Cluj a izbutit să contribuie cu un singur gol.</p>
<p>Atacantul a fost măcinat și de câteva probleme medicale, motiv pentru care nu a bifat minute la ultima acțiune a echipei naționale, iar la meciurile cu Metaloglobus și UTA Arad, ambele terminate cu scorul de 1-1, nu s-a aflat în lotul lui Andrea Mandorlini.</p>
<p>Însă, perioada de coșmar e gata și <span>Nelu Varga a anunțat că Louis Munteanu va reveni la capacitate maximă cu ocazia derby-ului din etapa 11, U Cluj – CFR Cluj</span>.</p>
<p>Până la ora jocului, care e programat pe 29 septembrie, de la ora 21:00, Gigi Becali a băgat din nou bățul prin gardul rivalei și a spus că va relua negocierile pentru atacant. Miliardarul din Pipera a încercat să pună mâna pe Louis Munteanu și în vară, iar în prima jumătate a lunii septembrie chiar a dezvăluit public că a fost „la un milimetru” de a ajunge la un acord cu Nelu Varga. În cele din urmă, <span>tranzacția nu s-ar fi încheiat pentru că nu ar fi vrut Gigi Becali, după cum a sugerat patronul FCSB</span>.</p>
<p>Negocierile ar urma să fie reluate în iarnă și finanțatorul campioanei a lăsat de înțeles că de data aceasta i-ar putea face pe plac rivalului din Gruia:</p>
<p>„Lasă, mă, că la iarnă vorbesc eu cu «Tati»! (n.r. – Îl luați pe Louis Munteanu?) Păi, da. Dar dacă are «Tati» (n.r. – Nelu Varga, patronul lui CFR Cluj) nevoie de cineva, trebuie să-l ajut. (n.r. – Vreți să luați mijlocaș și fundaș?) Nuuu, atacant! Pot să îl las pe «Tati», prietenul meu?”, a declarat Gigi Becali, citat de <span>Fanatik</span>.</p>
<h2><span>De ce nu l-ar fi luat Gigi Becali pe Louis Munteanu în finalul ferestrei de mercato care s-a încheiat recent</span></h2>
<p>Așa cum am precizat deja, Gigi Becali și Nelu Varga au negociat intens pentru un eventual transfer al lui Louis Munteanu, iar după ce s-au ridicat de la masa discuțiilor, patronul FCSB a declarat public că a fost „la un milimetru” de un acord. În cele din urmă, miliardarul din Pipera ar fi refuzat să pună banii pe masă din cauza faptului că atacantul nu mai putea fi trecut pe lista UEFA:</p>
<p>„Am fost la un milimetru. Să-ți spun o chestie. A rămas ca să fie între noi (n.r. – Becali și Nelu Varga). Dacă puteam să-l pun pe lista UEFA pe Louis, era la noi, era la mine. Dacă puteam să-l pun pe lista UEFA era deja luat. Nu era nici centimetru, era milimetru”, Gigi Becali, despre transferul ratat al lui Munteanu, conform aceleiași surse.</p>
<p>Potrivit site-ului de specialitate Transfermarkt, Louis Munteanu are o cotă de piață de cinci milioane de euro.</p>

]]></description>
    </item>
    <item>
      <title>Victor Pițurcă, reacție de o fermitate totală despre demiterea imediată a lui Mircea Lucescu: „Asta nu mi se pare normal, pe românește”</title>
      <link>https://www.prosport.ro/fotbal-intern/nationala/victor-piturca-reactie-de-o-fermitate-totala-despre-demiterea-imediata-a-lui-mircea-lucescu-asta-nu-mi-se-pare-normal-pe-romaneste-20281841</link>
      <description><![CDATA[<img src="https://www.prosport.ro//wp-content/uploads/2025/09/Victor-Piturca-reactie-de-o-fermitate-totala-despre-demiterea-imediata-a-lui-Mircea-Lucescu-„Asta-nu-mi-se-pare-normal-pe-romaneste-scaled-e1758789442429-1400x742.jpg"/><br/><p>Victor Pițurcă a oferit o reacție extrem de fermă cu privire la demiterea imediată a lui Mircea Lucescu, actualul selecționer de pe banca echipei naționale a României. „Piți” e de părere că un nume uriaș ca „Il Luce” nu trebuie dat afară, ci lăsat să își termine ciclul de calificare.</p>
<p>Mircea Lucescu continuă pe banca echipei naționale a României după dubla de coșmar cu Canada (0-3) și Cipru (2-2), deși șansele „tricolorilor” de a se califica direct din Grupa H sunt aproape nule. Practic, naționala mai stă aproape sigur doar în barajul de UEFA Nations League.</p>
<h2><span>Victor Pițurcă, scut în fața criticilor pentru Mircea Lucescu</span></h2>
<p>Într-un interviu recent pentru <span>Digisport</span>, Victor Pițurcă a dezvăluit că Mircea Lucescu nu trebuie concediat, deoarece este un nume prea mare pentru a pleca într-o asemenea manieră. „Satana” crede în <span>șansa „tricolorilor” de a învinge Austria</span> în luna octombrie.</p>
<p>„Sunt foarte ferm pe această poziție, Mircea Lucescu trebuie să rămână la națională și să își ducă treaba la bun sfârșit. Nu mi se pare normal ca un antrenor ca Lucescu să fie dat afară, pe românește, până nu își termină mandatul.</p>
<p>Este foarte clar că echipa a regresat de un timp încoace, a pierdut puncte importante cu echipe care erau la îndemâna noastră. Totuși, în fotbal se poate întâmpla orice, așa că trebuie să mergem înainte. Urmează meciul cu Austria și cred că putem câștiga dacă vom juca la cel mai înalt nivel.</p>
<p>Lucrurile vor reveni pe făgașul lor dacă va ieși bine la acest duel. Important este ca Mircea Lucescu să aibă toți jucătorii valizi și mai ales să fie în formă”, a spus Victor Pițurcă, conform sursei de mai sus.</p>
<h2><span>Analiză comparativă a selecționerilor Victor Pițurcă și Mircea Lucescu</span></h2>
<p>Mircea Lucescu a strâns pe banca echipei naționale doar 12 meciuri până la acest moment, în care a obținut 8 victorii, majoritatea cu adversare modeste din Liga C a UEFA Nations League, un egal și trei înfrângeri. „Il Luce” are o medie de 2,08 puncte strânse cu „tricolorii” în aceste meciuri.</p>
<p>Victor Pițurcă a avut trei mandate pe banca naționalei, în care a adunat 101 meciuri. În <span>primele 12 meciuri ale primului mandat</span>, „Piți” a strâns cinci victorii, cinci egaluri, două înfrângeri, adică o medie de 1,66 puncte.</p>
<p>În cel de-al doilea mandat, în primele 12 meciuri, a strâns opt victorii, un egal și trei înfrângeri, adică o medie de 2.08, comparativă cu cea a lui Lucescu. În primele 12 meciuri al celui de-al treilea mandat, „Piți” a strâns cinci victorii, cinci egaluri și 2 înfrângeri, adică o medie de 1,66 puncte.</p>
<p>Practic, doar debutul celui de-al doilea mandat al lui Pițurcă a fost comparativ cu cel al lui Mircea Lucescu. Totuși, adversarii pe care cel din urmă i-a întâlnit au fost mult mai accesibili.</p>

]]></description>
    </item>
  </channel>
</rss>
