<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>L-au convins! Anunțul momentului despre Edi Iordănescu: fostul selecționer al României semnează!</title>
      <link>https://www.prosport.ro/fotbal-extern/l-au-convins-anuntul-momentului-despre-edi-iordanescu-fostul-selectioner-al-romaniei-semneaza-20166919</link>
      <description><![CDATA[<img src="https://www.prosport.ro/wp-content/uploads/2025/05/L-au-convins-Anuntul-momentului-despre-Edi-Iordanescu-fostul-selectioner-al-Romaniei-semneaza-1400x839.png"/><br/><p>Saudiții de la Al-Taawon, care îl au pe Edi Iordănescu (46 de ani) pe listă de câteva săptămâni bune, l-au convins în cele din urmă pe fostul selecționer al României să le accepte propunerea.</p>
<p>Presa arabă a oferit ultimele detalii din cadrul negocierilor și a dezvăluit când va putea fi văzut Iordănescu Jr. din nou pe banca tehnică.</p>
<h2><span>Al-Taawon, aproape să obțină semnătura lui Edi Iordănescu!</span></h2>
<p><span>Arabii de la Al-Taawon au demarat negocierile cu Edi Iordănescu</span> încă de acum câteva săptămâni, însă fostul selecționer al României a ezitat să dea cu pixul pe contract, din dorința de a obține cele mai bune condiții.</p>
<p>Și așa cum <span>ProSport a prezentat în exclusivitate, saudiții nu și-au pierdut răbdarea în discuțiile cu antrenorul român și i-au transmis acestuia că sunt gata să îi facă toate poftele</span>.</p>
<p>Edi Iordănescu nu a fost interesat doar despre partea financiară destinată lui și staff-ului care îl va însoți în Arabia Saudită, ci și despre proiect în sine. Pe scurt, fostul selecționer își dorește să se înhame la un proiect serios, de durată, pe parcursul căruia să poată obține și performanțe.</p>
<p>Iar în cele din urmă, așa cum au aflat arabii de la publicația <span>Alyaum.com</span>, părțile implicate în negocieri aproape că au bătut palma.</p>
<p>Iordănescu Jr. îi va lua locul lui Mohammed Al-Abdali, ale cărui rezultate din ultimele luni au fost mult sub așteptări.</p>
<blockquote><p>Al-Taawon este aproape de a-l semna pentru Edi Iordănescu, antrenor care îl va succeda pe Al-Abdali”, titrează sursa citată.</p></blockquote>
<p>Arabii susțin că Edi Iordănescu va reveni pe banca tehnică abia la primul meci din sezonul următor:</p>
<blockquote><p>Rezultatele lui Al-Taawon sub conducerea lui Mohammed Al-Abdali au fost nesatisfăcătoare, determinând conducerea să semneze oficial un antrenor străin pentru sezonul următor”, se mai arată pe <span>Alayum.com</span>.</p></blockquote>
<h2><span>Al-Taawon a fost all-in pentru Edi Iordănescu</span></h2>
<p>Al-Taawon nu a fost singura grupare din Golf care a demarat discuții concrete pentru cooptarea într-un proiect a antrenorului Edi Iordănescu. Al Wahda, Al Wasl și Sharjah, din Emirate, Al Duhail, din Qatar, sau Al Shabab cu Al Ryadh, din Arabia Saudită, l-au avut și ele pe listă pe fostul selecționer al României.</p>
<p>Însă, așa cum am precizat deja, Al-Taawon a fost cea mai insistentă în negocieri și cea mai dispusă să îi îndeplinească toate cerințele lui Edi Iordănescu:</p>
<blockquote><p>Saudiții de la Al Taawon fac totul pentru Edi, dincolo de bugetul de salarii pentru el și staff pregătind un buget foarte consistent pentru investiții în aceste zone necesare performanței. Și, nu în ultimul rând, i-au garantat o a treia linie de buget esențială pentru transferuri, una pe măsura așteptărilor ca românul să poată îndeplini obiectivele. L-au dorit realmente foarte mult, iar când acesta a avansat discuțiile cu ei au închis imediat pista Fabio Pecchia, antrenor de Serie A, fost la Verona și Parma, pe care îl țineau ca alternativă. Rolul acesta cu atribuții sporite pentru Iordănescu e fără precedent la Al Taawon și extrem de rar în fotbalul saudit”, a spus un jurnalist cu experiență în fotbalul arab, <span>așa cum a aflat ProSport</span>.</p></blockquote>
<p>Al-Taawon este pe locul 8 în campionatul din Arabia Saudită, cu 4 etape înainte de finalul sezonului 2024 – 2025.</p>

]]></description>
    </item>
    <item>
      <title>Fiul lui Ionel Ganea se luptă pentru supraviețuire, după accidentul rutier grav. Diagnosticul crunt al medicilor: „Traumatism cranio-cerebral grav, stop cardio-respirator, resuscitat”</title>
      <link>https://www.prosport.ro/diverse/fiul-lui-ionel-ganea-se-lupta-pentru-supravietuire-dupa-accidentul-rutier-grav-diagnosticul-crunt-al-medicilor-traumatism-cranio-cerebral-grav-stop-cardio-respirator-resuscitat-20167077</link>
      <description><![CDATA[<img src="https://www.prosport.ro/wp-content/uploads/2025/05/Fiul-lui-Ionel-Ganea-se-lupta-pentru-supravietuire-dupa-accidentul-rutier-grav.-Diagnosticul-crunt-al-medicilor.jpg"/><br/><p>Fiul cel mic al lui Ionel Ganea (51 de ani), Ioan Alexandru (2), se luptă pentru supraviețuire la Spitalul Clinic Județean de Urgență Târgu Mureș, după accidentul rutier pe care tatăl său l-a provocat, cel mai probabil, din cauza neatenției.</p>
<p>Medicii au oferit primele detalii despre starea micuțului, iar diagnosticul a fost crunt: politraumatism, traumatism cranio-cerebral grav și stop cardio-respirator. Ioan Alexandru a fost resuscitat la spitalul din Făgăraș inițial, după care transportat la Târgu Mureș cu elicopterul.</p>
<h2><span>Purtătorul de cuvânt al spitalului din Târgu Mureș, detalii despre tragedia prin care a trecut fiul lui Ionel Ganea. Ioan Alexandru și tatăl său au fost implicați într-un accident rutier grav</span></h2>
<p>Vineri, 9 mai 2025, în spațiul public s-a aflat că <span>Ionel Ganea a provocat un accident rutier foarte grav</span>, între localitatea Hurez, din comuna Beclean, şi municipiul Făgăraş.</p>
<p>Pe scurt, fostul mare internațional se afla la volanul unei mașini Dacia Duster, în timp ce pe scaunul din dreapta s-ar fi aflat băiatul său cel mic, Ioan Alexandru, în vârstă de doar 2 ani, pe care în decembrie 2024 <span>l-a dus în vacanță în Laponia</span>.</p>
<p>Cel mai probabil din cauza neatenției, așa cum au sugerat primele informații, Ionel Ganea a izbit din spate un autoturism oprit pe carosabil și ambele mașini au sfârșit prin a fi foarte avariate.</p>
<p>Din nefericire, băiatul lui Ionel Ganea nu ar fi purtat centura de siguranță, după cum au anunțat cei de la <span>Observatornews.ro</span>, motiv pentru care s-a ales cu vătămări severe.</p>
<p>Faptul că Ioan Alexandru a fost grav rănit a fost confirmat ulterior și de sursele <span>Brașov.net</span>, care au afirmat că micuțul a rămas inconștient după accident.</p>
<p>Băiatul lui Ionel Ganea a fost transportat de urgență la Spitalul Făgăraș, unde medicii au reușit să îl stabilizeze, după care a fost mutat la Spitalul Clinic Județean de Urgență Târgu Mureș.</p>
<p>Mariana Moldovan-Negoiță, în calitate de purtător de cuvânt al unității medicale din urmă menționate, a oferit primele detalii despre situația lui Ioan Alexandru și a confirmat că micuțul se luptă pentru supraviețuire:</p>
<blockquote><p>Pacientul a ajuns cu politraumatism prin accident rutier, traumatism cranio-cerebral grav, stop cardio-respirator, resuscitat la spitalul din Făgăraș. A intrat de urgență în operație, în jurul orei 19:30. Intervenția este și acum în curs de desfășurare. Prognosticul e foarte rezervat”, a transmis Mariana Moldovan-Negoiță, vineri, în cursul orei 22:30.</p></blockquote>
<h2><span>A fost transportat cu elicopterul la Spitalul din Mureș</span></h2>
<p>Cei de la Brașov.net au dezvăluit tot vineri, 9 mai, că intervenția foarte rapidă și exactă a echipajelor de urgență a făcut ca Ioan Alexandru să supraviețuiască până la Spitalul Clinic Județean de Urgență Târgu Mureș.</p>
<blockquote><p>Medicii au reușit să îi salveze viața copilului, fiind stabilizat în cele din urmă. Eforturile de salvare au fost extrem de intense, iar intervenția rapidă a echipajelor de urgență a fost esențială pentru limitarea consecințelor tragediei. Pompierii SMURD și echipele medicale au intervenit prompt, iar copilul a fost transportat cu elicopterul la Spitalul din Mureș, pentru tratament de specialitate. Autoritățile continuă ancheta pentru clarificarea circumstanțelor exacte ale accidentului, iar întregul eveniment a accentuat importanța responsabilității și atenției la volan, mai ales în condiții de trafic intens sau neatenție”, au transmis jurnaliștii brașoveni.</p></blockquote>
<p>Ionel Ganea are trei copii, anume George Ganea (25 de ani), Ioana Maria (10) și Ioan Alexandru (2).</p>

]]></description>
    </item>
    <item>
      <title>Adrian Rus, ce gol! A uimit Italia cu execuția sa</title>
      <link>https://www.prosport.ro/fotbal-extern/adrian-rus-ce-gol-a-uimit-italia-cu-executia-sa-20167128</link>
      <description><![CDATA[<img src="https://www.prosport.ro/wp-content/uploads/2025/05/Adrian-Rus-ce-gol-A-uimit-Italia-cu-executia-sa-1400x933.jpg"/><br/><p>Vineri, 9 mai 2025, în etapa cu numărul 38 din Serie B, Adrian Rus (29 de ani) a marcat un gol fabulos și a uimit toată Italia cu execuția sa.</p>
<p>Pe scurt, fundașul central a punctat dintr-o lovitură liberă, expediată perfect de la aproximativ 25 de metri distanță de poartă.</p>
<h2><span>Adrian Rus, gol senzațional marcat în „thriler-ul” Pisa – Sudtirol 3-3. A înscris din lovitură liberă</span></h2>
<p><span>Pisa, formația deja promovată în Serie A</span> la care sunt legitimați românii Marius Marin, Adrian Rus și Olimpiu Moruțan, a primit vineri, 9 mai 2025, vizita lui Sudtirol, în penultima etapă din Serie B.</p>
<p>Partida a fost foarte spectaculoasă, iar la capătul celor 90 de minute, tabela de marcaj a indicat o remiză cu multe goluri, 3-3.</p>
<p>Însă, reușita care a atras atenția cel mai tare a fost chiar ultima, consemnată în minutul 90+3 <span>în dreptul fundașului român Adrian Rus</span>.</p>
<p>Acesta și-a asumat responsabilitatea de a executa o lovitură liberă din poziție centrală, aproximativ 25 de metri distanță, și și-a încercat norocul cu un șut direct pe poartă. Rezultatul? Rus a înfipt balonul în vinclul drept al porții, uimind toată Italia cu execuția sa.</p>
<p>A fost doar al doilea gol marcat de Rus pentru Pisa în sezonul 2024 – 2025, după cel înscris în deplasarea cu Palermo din data de 31 ianuarie.</p>
<p>În total, Adrian Rus a jucat în 26 de partide pentru Pisa, iar în confruntarea cu Sudtirol de vineri a fost integralist.</p>
<p>Cu o etapă înainte de finalul sezonului, Pisa este pe locul 2 în Serie B, cu 73 de puncte. Lider și de asemenea promovată direct în Serie A este Sassuolo, cu 82 de puncte, în timp ce în spatele Pisei se află Spezia, Cremonese, Juve Stabia, Catanzaro, Palermo și Cesena. Toate acestea vor merge la play-off-ul pentru promovare și vor lupta pentru obținerea ultimului bilet de Serie A.</p>
<h2><span>Olimpiu Moruțan, titular în duelul Pisa – Sudtirol 3-3</span></h2>
<p>Olimpiu Moruțan a fost titularizat și el de Filippo Inzaghi în partida Pisa – Sudtirol și a rămas pe teren până în minutul 66, fără să contribuie decisiv la vreunul dintre cele 3 goluri marcate de coechipierii săi.</p>
<p>În schimb, mijlocașul central Marius Marin a fost odihnit de „Pippo” și nu și-a făcut loc nici măcar pe banca de rezerve.</p>
<p>Asta în ciuda faptului că selecționerul Mircea Lucescu l-a rugat public pe Inzaghi să le ofere minute românilor pe final de sezon:</p>
<blockquote><p>Marius Marin este un jucător în care am mare încredere. Are experiență într-un campionat dur și solicitant, așa cum este Serie B. Cât despre Moruțan, el este un mare talent în atac. Sper ca Pippo să îl folosească în ultimele meciuri pentru a-mi da și mie o mână de ajutor”, le-a declarat Mircea Lucescu italienilor de la <span>Gazzetta dello Sport</span>.</p></blockquote>
<p><span>Rezumatul partidei Pisa – Sudtirol poate fi văzut aici</span>.</p>

]]></description>
    </item>
    <item>
      <title>Cinci copii minune ai fotbalului mondial vin în România: ce staruri de la Barcelona și Chelsea ajung vara asta la Voluntari sau Ploiești și jucătorii de zeci de milioane de euro pregătiți pentru Giulești și Arcul de Triumf! SPECIAL</title>
      <link>https://www.prosport.ro/euro-u21-2025/cinci-copii-minune-ai-fotbalului-mondial-vin-in-romania-ce-staruri-de-la-barcelona-si-chelsea-ajung-vara-asta-la-voluntari-sau-ploiesti-si-jucatorii-de-zeci-de-milioane-de-euro-pregatiti-pentru-giule-20133091</link>
      <description><![CDATA[<img src="https://www.prosport.ro/wp-content/uploads/2025/05/Cinci-copii-minune-ai-fotbalului-mondial-vin-in-Romania-ce-staruri-de-la-Barcelona-si-Chelsea-ajung-vara-asta-la-Voluntari-sau-Ploiesti.jpeg"/><br/><p>România va organiza în perioada 13-26 iunie Campionatul European Under 19, cu naționala noastră pregătită de Ion Marin fiind calificată din postura de gazdă. Tricolorii sunt în grupă cu Spania, Danemarca și Muntenegru, în vreme ce grupa cealaltă înseamnă Germania, Anglia, Norvegia și Olanda. Merg mai departe, în semifinale, primele două clasate din fiecare grupă.</p>
<p>Va fi un prilej extraordinar pentru suporterii români să încurajeze tricolorii U19 dar și să vadă la lucru viitoarele staruri ce vor marca foarte probabil, dacă nu o fac deja, cel mai iubit sport al Planetei! Cel puțin zece copii minune ai fotbalului mondial vin în România și îi vei putea vedea la lucru, pe viu, din tribunele stadioanelor bucureștene Giulești și Arcul de Triumf, dar și pe arenele „Ilie Oană” din Ploiești sau „Anghel Iordănescu” din Voluntari.</p>
<h2><span>Coechipierul de 15 milioane euro al lui Radu Drăgușin</span></h2>
<p>La doar 17 ani, Mikey Moore a strâns deja 9 meciuri pentru naționala U19 a Angliei și va fi aproape sigur om de gază al reprezentativei britanice la EURO 2019 din România. Tehnicul și polivalentul fotbalist al lui Tottenham, acolo unde este <span>coechipier cu Radu Drăgușin</span>, poate evolua atât mijlocaș central, cât și extremă stângă sau chiar vârf! E cotat la 15 milioane de euro în prezent și reprezintă unul din cele mai interesante produse recente al Angliei fotbalistice.</p>
<figure aria-labelledby="figcaption_attachment_20163112" class="wp-caption aligncenter" id="attachment_20163112"><img alt="" class="size-full wp-image-20163112" decoding="async" fetchpriority="high" height="813" sizes="(max-width: 1220px) 100vw, 1220px" src="https://www.prosport.ro/wp-content/uploads/2025/05/1487590007.0.webp" srcset="https://www.prosport.ro/wp-content/uploads/2025/05/1487590007.0.webp 1220w, https://www.prosport.ro/wp-content/uploads/2025/05/1487590007.0-768x512.webp 768w" width="1220"/><figcaption class="wp-caption-text" id="figcaption_attachment_20163112">FOTO: tottenhamhotspur.com</figcaption></figure>
<p>Mikey Moore a strâns până acum, în acest sezon, minute pentru Tottenham atât în Premier League, cât și în FA Cup, Cupa Ligii și în parcursul de Europa League al londonezilor. În grupele EURO 2019, Anglia va juca la Ploiești (14 iunie), pe „Arcul de Triumf” (17 iunie) și pe Giulești (20 iunie).</p>
<h2><span>Golgheterul lui Chelsea din acest sezon de Conference League</span></h2>
<p>Atacant central născut în 2006, spaniolul Marc Guiu a ajuns vara trecută la Chelsea, <span>londonezii plătind 6 milioane de euro pentru el celor de la Barcelona</span>. Deja, cota lui de piață a depășit prețul achitat, fiind estimată azi undeva la 8 milioane de euro. Asta pentru că ibericul, mai mereu rezervă în Premier League, a avut un randament fenomenal în Conference League!</p>
<figure aria-labelledby="figcaption_attachment_20163104" class="wp-caption aligncenter" id="attachment_20163104"><img alt="" class="size-full wp-image-20163104" decoding="async" height="900" src="https://www.prosport.ro/wp-content/uploads/2025/05/GRaQoX_XUAAxpl7.jpg" width="720"/><figcaption class="wp-caption-text" id="figcaption_attachment_20163104">FOTO: Chelsea FC on X</figcaption></figure>
<p>În 6 apariții, practic în toate meciurile din faza grupei, Guiu a marcat 6 goluri! Și poate ar fi fost golgheterul la zi al întregii competiții dacă o accidentare nu l-ar fi ținut pe tușă! Spaniolul a marcat un gol cu FC Noah, o „dublă” cu FK Astana și apoi un hattrick împotriva lui Shamrock Rovers. În grupele EURO 2019 din România, Spania va juca pe Giulești (13 iunie), la Voluntari (16 iunie) și la Ploiești (19 iunie).</p>
<h2><span>Cel mai nou produs de top al Barcelonei: 10 milioane de euro la 18 ani!</span></h2>
<p>Hector Fort, fundaș dreapta născut chiar în Barcelona și crescut în celebra La Massia, academia catalanilor, apărător care se descurcă inclusiv în flancul stâng, e cel mai nou produs de top dinspre granzii blau-grana. Cotat deja la 10 milioane de euro, deși are doar 18 ani, e internațional U19 pentru Spania și are toate șansele să confirme încrederea primită până azi.</p>
<figure aria-labelledby="figcaption_attachment_20163095" class="wp-caption aligncenter" id="attachment_20163095"><img alt="" class="size-large wp-image-20163095" decoding="async" height="875" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/19-hector_fort-1400x875.webp" srcset="https://www.prosport.ro/wp-content/uploads/2025/05/19-hector_fort-1400x875.webp 1400w, https://www.prosport.ro/wp-content/uploads/2025/05/19-hector_fort-768x480.webp 768w, https://www.prosport.ro/wp-content/uploads/2025/05/19-hector_fort-1536x960.webp 1536w, https://www.prosport.ro/wp-content/uploads/2025/05/19-hector_fort.webp 1680w" width="1400"/><figcaption class="wp-caption-text" id="figcaption_attachment_20163095">FOTO: fcbarcelona.com</figcaption></figure>
<p>Asta pentru că a prins deja peste 10 apariții în sezonul de La Liga, a bifat câteva minute și în Champions League, și în Copa del Rey, iar viitorul strălucește pentru Fort, câtă vreme Barcelona și l-a asigurat vara trecută, prelungind contractul existent până în 2026.</p>
<h2><span>Titular la Feyenoord, căpitan la națională, cu Liverpool pe urmele lui deja</span></h2>
<p>La doar 18 ani, Givairo Read este fundașul dreapta titular la Feyenoord Rotterdam și căpitanul Olandei U19. Batavul cu origini surinameze sosit în 2023 de la Volendam a avut în acest sezon o evoluție remarcabilă, cota lui de piață explodând de la 800.000 de euro, vara trecută, la nu mai puțin de 12.000.000 euro în prezent, potrivit <span>transfermarkt.com</span>!</p>
<figure aria-labelledby="figcaption_attachment_20163092" class="wp-caption aligncenter" id="attachment_20163092"><img alt="" class="size-full wp-image-20163092" decoding="async" height="560" loading="lazy" sizes="auto, (max-width: 1002px) 100vw, 1002px" src="https://www.prosport.ro/wp-content/uploads/2025/05/givairo-read-feyenoord-2024-25-1734099773-156666.jpg" srcset="https://www.prosport.ro/wp-content/uploads/2025/05/givairo-read-feyenoord-2024-25-1734099773-156666.jpg 1002w, https://www.prosport.ro/wp-content/uploads/2025/05/givairo-read-feyenoord-2024-25-1734099773-156666-768x429.jpg 768w" width="1002"/><figcaption class="wp-caption-text" id="figcaption_attachment_20163092">FOTO: transfermarkt.com / IMAGO</figcaption></figure>
<p>În primele 23 de meciuri de campionat din această ediție pentru Feyenoord a furnizat 7 pase de gol, iar Liverpool se pare că e deja pe urmele lui, câtă vreme Arne Slot este tehnicianul care i-a oferit lui Read debutul la seniorii lui Feyenoord anul trecut. Olanda joacă în grupele EURO 2019 din România la Voluntari (14 iunie), la Ploiești (17 iunie) și în Giulești (20 iunie).</p>
<h2><span>Noul Haaland pe care se bat Aston Villa și Arsenal</span></h2>
<p>Poate cel mai puțin cunoscut românilor dintre nominalizații noștri, asta pentru că încă evoluează în campionatul Norvegiei, este mijlocașul central Sverre Nypan. Are doar 18 ani, născut în Trondheim și legitimat din 2020 la Rosenborg. Copilul teribil de pe urmele lui Haaland, pentru că e utilizat uneori chiar și atacant central!, a debutat încă din 2022 în prima ligă nordică, pe când avea 15 ani! Azi, Aston Villa și Arsenal se luptă să îl transfere. De ce?</p>
<figure aria-labelledby="figcaption_attachment_20163088" class="wp-caption aligncenter" id="attachment_20163088"><img alt="" class="size-full wp-image-20163088" decoding="async" height="560" loading="lazy" sizes="auto, (max-width: 1002px) 100vw, 1002px" src="https://www.prosport.ro/wp-content/uploads/2025/05/nypan-arsenal-aston-villa-1744800550-165964.png" srcset="https://www.prosport.ro/wp-content/uploads/2025/05/nypan-arsenal-aston-villa-1744800550-165964.png 1002w, https://www.prosport.ro/wp-content/uploads/2025/05/nypan-arsenal-aston-villa-1744800550-165964-768x429.png 768w" width="1002"/><figcaption class="wp-caption-text" id="figcaption_attachment_20163088">FOTO: transfermarkt.com</figcaption></figure>
<p>Nypan se apropie deja de 70 de meciuri în campionat pentru Rosenborg, ediția trecută a reușit 8 goluri și 7 pase de gol în 28 de partide. Cota de piață e la 12 milioane de euro. Și a debutat deja pentru Norvegia U21, dar pentru că nordicii nu sunt calificați la EURO de tineret din această vară, aproape sigur îl vom vedea în România la EURO U19. Norvegia va juca la Ploiești (14 și 17 iunie), dar și la Voluntari (20 iunie).campioca</p>

]]></description>
    </item>
    <item>
      <title>Episod uluitor la Rapid, giuleștenii l-au pierdut gratis pe portarul României la EURO după ce au semnat cu el contract de… junior! Victor Angelescu reacționează: „Daniel Sandu știe mai bine cum sunt făcute…”. EXCLUSIV</title>
      <link>https://www.prosport.ro/fotbal-intern/superliga/episod-uluitor-la-rapid-giulestenii-l-au-pierdut-gratis-pe-portarul-romaniei-la-euro-dupa-ce-au-semnat-cu-el-contract-de-junior-victor-angelescu-reactioneaza-daniel-sandu-stie-mai-bine-20166092</link>
      <description><![CDATA[<img src="https://www.prosport.ro/wp-content/uploads/2025/05/Episod-uluitor-la-Rapid-giulestenii-l-au-pierdut-gratis-pe-portarul-Romaniei-la-EURO-dupa-ce-au-semnat-cu-el-contract-de.-junior.jpg"/><br/><p>Rapidul antrenat de Marius Șumudică a ratat șansa luptei la titlu în Superliga, e la 14 puncte de FCSB. A pierdut oportunitatea participării în Europa League prin Cupa României. Și se agață de ultimele speranțe la un loc de cupe europene într-un scenariu complicat. Trebuie să depășească U Cluj (la 4 puncte avans) sau Universitatea Craiova (la 5 puncte avans) în play-off Superliga, cu trei etape rămase de jucat din acest sezon!</p>
<p>În culisele parcursului dezamăgitor, episod uluitor în Giulești ce aruncă o lumină îngrijorătoare asupra felului în care este gestionat nu doar prezentul, ci și viitorul Rapidului. <span>ProSport</span> îți dezvăluie în exclusivitate cum Rapid l-a pierdut gratis pe portarul României la EURO, în urma unei desfășurări de evenimente departe de imaginea unui club profesionist. Întrebarea care se ridică la final oferă doar două variante de răspuns: nepricepere sau gafă incredibilă?</p>
<h2><span>„Rapid își asigură viitorul” a devenit de râsu’-plânsu’</span></h2>
<p>La 19 ani împliniți pe 17 aprilie, Codruț Sandu a fost în acest sezon portarul titular al FCU Craiova, peste 2.000 de minute acumulate în Liga 2, cu evoluții apreciate. Titular al naționalei U17, apoi U18, a intrat ulterior în circuitul naționalei U19 și a debutat deja la naționala U20! Sursele <span>ProSport</span> de la loturile naționalei dezvăluie în exclusivitate:</p>
<blockquote><p>Ion Marin, selecționerul României U19, îl va convoca 100% pe Codruț Sandu pentru Campionatul European care va fi organizat luna viitoare în țara noastră. Se bazează clar pe el, e unul din cei mai buni portari din Liga 2 la 19 ani, va fi în lotul de EURO”</p></blockquote>
<p>Doar că jucătorul cotat deja de <span>transfermarkt.com</span> la 200.000 de euro nu aparține de FCU Craiova. El a fost împrumutat în acest sezon la echipa lui Adrian Mititelu de clubul de care aparținea: <span>Rapid București</span>.</p>
<p>Codruț sosise în Giulești în 2022, după experiențe la Dinamo și Steaua!, producând revoltă din partea fanilor la adresa managementului de la clubul militar când ajungea gratis sub Podul Grant. La acea vreme, <span>AS47 posta pe rețelele sociale un mesaj furios, asemănând pierderea lui Codruț Sandu cu cea a lui David Popovici!</span></p>
<p>Dar, pentru tânărul portar, mutarea era firească. Rapidist dintotdeauna, la fel ca mama lui, crescut în Peluza Nord a Giuleștiului, își îndeplinea un vis! Pe 29 aprilie 2022, Rapidul posta mândru imaginea de mai jos pe pagina de facebook oficială a clubului și trâmbița: „Rapid își asigură viitorul!”. Astăzi, mesajul entuziast către fani capătă nuanțe ridicole. De ce?</p>
<p><img alt="Nu este disponibilă nicio descriere pentru fotografie." decoding="async" src="https://scontent.fmnl37-1.fna.fbcdn.net/v/t39.30808-6/473989312_1717867048941664_2475074712287305581_n.jpg?_nc_cat=106&amp;ccb=1-7&amp;_nc_sid=127cfc&amp;_nc_ohc=2rF3JzgyQqQQ7kNvwFlS3Sn&amp;_nc_oc=Adkj8_z2b2al0IK1Lxw7K994JCczG1nxrQWVEwJzvmgyh_tKfujGy2aDYSwlKF_OUQE&amp;_nc_zt=23&amp;_nc_ht=scontent.fmnl37-1.fna&amp;_nc_gid=LY7MiK82zhUkZ1Aw5jBJTQ&amp;oh=00_AfIbelZXQPmUeS4TVXEKcWsSlajkwk0Nb6FLq-gfKhkPzA&amp;oe=6823B1B1"/></p>
<h2><span>„Pleci împrumut, dar semnezi contract nou cu Rapidul”. Toate bune până aici!</span></h2>
<p>Contractul de împrumut al lui Codruț Sandu de la Rapid la FCU Craiova expiră pe 30 iunie. Dată la care tânărul goalkeeper al cărui potențial deja a început să devină confirmare ar trebui să revină în Giulești. Doar că Rapidul l-a pierdut deja, gratis! Anulându-și astfel atât șansa unui posibil fotbalist de mare calitate, cât și eventualitatea unui profit financiar consistent pe termen mediu și lung de pe urma lui!</p>
<p>Oameni din clubul Rapid compun cu mărturii uluitoare o desfășurare de evenimente neverosimilă. Totul începe vara trecută, în iunie 2024, pe când Codruț avea 18 ani:</p>
<blockquote><p>A venit o ofertă din partea lui Adrian Mititelu pentru împrumutul portarului. Și noi, și băiatul, am fost foarte bucuroși. Lui se oferea șansa titularizării în Liga 2, un pas normal în față, pentru un internațional român de juniori. Iar noi aveam astfel un jucător care la doar 18 ani căpăta experiență de un sezon la seniori, în Liga 2, urmând dacă toate lucrurile merg bine, așa cum au și mers, să îi crească valoarea, dar și cota”</p></blockquote>
<p>Un singur element ar fi adus în discuție Rapidul, prin vocea lui Daniel Sandu, directorul sportiv al clubului, vara trecută: pentru ca împrumutul la olteni să se concretizeze, Codruț să își lege destinele de Rapid pe termen mai lung, câtă vreme contractul lui cu giuleștenii, în vigoare la acel moment, urma să expire la 30 iunie 2025.</p>
<blockquote><p>Daniel Sandu l-a informat că poate pleca împrumut la echipa lui Mititelu, dar e nevoie să continue legitimarea la Rapid. Băiatul s-a bucurat, pentru că avea 18 ani la acel moment, iar un nou contract însemna practic trecerea de la contractul de junior la un contract de senior. Ne aflăm în momentul iunie 2024. Iar el pe 17 aprilie 2025 urma să împlinească 19 ani. Așadar, orice contract din 30 iunie 2025 pe mai departe trebuia să fie obligatoriu contract de senior”</p></blockquote>
<figure aria-labelledby="figcaption_attachment_20049364" class="wp-caption aligncenter" id="attachment_20049364"><img alt="" class="size-full wp-image-20049364" decoding="async" height="768" loading="lazy" sizes="auto, (max-width: 1366px) 100vw, 1366px" src="https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427.jpg" srcset="https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427.jpg 1366w, https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427-768x432.jpg 768w" width="1366"/><figcaption class="wp-caption-text" id="figcaption_attachment_20049364">Codruț Sandu în Csikszereda Miercurea Ciuc – FCU 1948 Craiova din Liga 2 © FOTO: Bogdan BALAS/SPORT PICTURES</figcaption></figure>
<h2><span>„Hârtie igienică! Pierdem gratis jucătorul! Ne-am dat cu capul de pereți când am descoperit…”</span></h2>
<p>Oamenii din clubul giuleștean continuă șocați, la rândul lor, de elementele pe care aveau să le descopere ulterior. Directorul sportiv, la acea vreme, Daniel Sandu nu i-ar fi trimis jucătorului contract nou, valabile de la 30 iunie 2025 pe mai departe, unul de senior potrivit vârstei pe care urma să o împlinească jucătorul. Ci, din nepricepere ori din eroare, a apelat la o formulă incredibilă!</p>
<blockquote><p>Sandu i-a dat portarului fix contractul de junior care era deja în derulare, și care expira la 30 iunie 2025, adăugând o anexă de prelungire cu un an, până pe 30 iunie 2026. Efectiv nu poate nimeni să înțeleagă de ce: s-o fi gândit aiurea că salvează niște bani, pentru că băiatul avea ca junior un salariu derizoriu… Ideea e că portarul a semnat, a semnat și clubul, iar băiatul a plecat la FCU Craiova. A jucat bine acolo, iar acum ne dăm cu capul de pereți, nu ne-a venit să credem când am descoperit ce-a făcut Sandu! Ce contract de junior, ce anexă… hârtie igienică! Pentru că el nu mai e junior! Pierdem gratis jucătorul!”</p></blockquote>
<p>Pe 17 aprilie anul acesta, după cum spuneam, Codruț a împlinit 19 ani. La 30 iunie, finalul lunii viitoare, îi intră teoretic în vigoare anexa la contractul de junior cu Rapid, pe încă un an, până pe 30 iunie 2026. Doar că el nu mai este junior, așadar formula contractuală pe care Daniel Sandu ar fi pus-o în aplicare este egală cu zero! Iar portarul e… liber!</p>
<h2><span>„Daniel Sandu știe mai bine contractele, cum sunt făcute!”</span></h2>
<p><span>ProSport</span> a încercat să îl contacteze telefonic pe Daniel Sandu (foto jos) pentru un un punct de vedere pe marginea acestui subiect, înaintea publicării acestui articol.</p>
<p><img alt="" class="aligncenter size-large wp-image-19884721" decoding="async" height="1400" loading="lazy" sizes="auto, (max-width: 933px) 100vw, 933px" src="https://www.prosport.ro/wp-content/uploads/2024/05/foto-daniel-sandu-933x1400.jpg" srcset="https://www.prosport.ro/wp-content/uploads/2024/05/foto-daniel-sandu-933x1400.jpg 933w, https://www.prosport.ro/wp-content/uploads/2024/05/foto-daniel-sandu-768x1153.jpg 768w, https://www.prosport.ro/wp-content/uploads/2024/05/foto-daniel-sandu-1023x1536.jpg 1023w, https://www.prosport.ro/wp-content/uploads/2024/05/foto-daniel-sandu.jpg 1066w" width="933"/></p>
<p>Dar, oficialul rapidist, director sportiv până la începutul acestui an, când a devenit coordonator pe zona de scouting în Giulești, nu a răspuns apelului nostru. În schimb, Victor Angelescu, acționar la Rapid cu un cuvânt greu în activitatea clubului, ne-a declarat:</p>
<blockquote><p>Știu despre ce jucător îmi spuneți. Știu că este de la juniorii noștri, împrumutat la FCU Craiova. Dar nu îi cunosc situația contractuală, în vara anului trecut Daniel Sandu se ocupa de transferuri. El știe mai bine contractele, cum sunt făcute!”</p></blockquote>

]]></description>
    </item>
  </channel>
</rss>
