<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV IREAL înaintea unui baraj de Mondial! Fotbaliștii naționalei României, umiliți într-un hotel de jucătorii turci: „Ne-au luat la caterincă, la vrăjeală…”</title>
      <link>https://www.prosport.ro/fotbal-intern/nationala/ireal-inaintea-unui-baraj-de-mondial-fotbalistii-nationalei-romaniei-umiliti-intr-un-hotel-de-jucatorii-turci-ne-au-luat-la-caterinca-la-vrajeala-20360739</link>
      <description><![CDATA[<img src="https://www.prosport.ro//wp-content/uploads/2026/01/IREAL-inaintea-barajului-de-Mondial-Fotbalistii-nationalei-Romaniei-umiliti-intr-un-hotel-de-jucatorii-turci-„Ne-au-luat-la-caterinca-la-vrajeala.webp"/><br/><p>Mai sunt puțin peste două luni până la un baraj de Mondial în care tricolorii vor forța calificare la CM 2026, un Turcia – România jucat la Istanbul care se anunță exploziv pe 25 martie. Semifinala barajului, într-o singură manșă, câștigătoarea urmând să dispute finala barajului în deplasare cu învingătoarea dintre Slovacia și Kosovo.</p>
<p>În tot acest context, atmosfera a fost deja aprinsă și mai mult de un episod aproape ireal, dacă ne gândim la nivelul de top al partidei ce urmează, pe care <span>ProSport</span> îl prezintă în exclusivitate, dezvăluit de un tricolor: fotbaliștii naționalei României, umiliți într-un hotel de jucătorii turci!</p>
<p>Totul s-ar fi petrecut în aceste zile în Antalya, unde 10 echipe din Superliga și-au organizat pregătirea înainte de reluarea campionatului și unde, inevitabil, au intrat în contact cu fotbaliștii turci ai căror echipe de club au desfășurat cantonamentul de iarnă în zonă.</p>
<h2><span>IREAL înaintea unui baraj de Mondial! Fotbaliștii naționalei României, umiliți într-un hotel de jucătorii turci</span></h2>
<p>Într-un interviu exclusiv pentru <span>ProSport</span>, tricolor cu 7 meciuri la prima reprezentativă, Dan Nistor, dezvăluie acest episod aproape ireal înaintea unui baraj de Mondial. Unul din liderii vestiarului la U Cluj, mijlocașul a petrecut ultimele zile în Antalya, în cantonamentul ardelenilor fixat pentru complexul de cinci stele Sueno Deluxe din Belek, regiunea turcă Antalya.</p>
<p>Ei bine, tot aici și-a fixat cantonamentul de iarnă și Gaziantep FK, formație de primă ligă din Turcia, la care activează românii Alexandru Maxim și Deian Sorescu, ambii tricolori dar doar extrema aflată încă în circuitul primei noastre reprezentative.</p>
<div class="wp-caption aligncenter" id="attachment_20360808" style="width: 1210px"><img alt="" aria-describedby="caption-attachment-20360808" class="size-full wp-image-20360808" decoding="async" fetchpriority="high" height="802" sizes="(max-width: 1200px) 100vw, 1200px" src="https://www.prosport.ro//wp-content/uploads/2026/01/4583e48f-9099-44da-8b96-f46bb70630de.jpg" srcset="https://www.prosport.ro/wp-content/uploads/2026/01/4583e48f-9099-44da-8b96-f46bb70630de.jpg 1200w, https://www.prosport.ro/wp-content/uploads/2026/01/4583e48f-9099-44da-8b96-f46bb70630de-768x513.jpg 768w" width="1200"/><p class="wp-caption-text" id="caption-attachment-20360808">Maxim și Sorescu în prima ligă din Turcia. FOTO: cont X Gaziantep FK</p></div>
<p>Potrivit lui Dan Nistor, cu toate că Gaziantep FK nu are fotbaliști convocați în ultimul an la naționala Turciei, fotbaliștii lor i-ar fi umilit pe tricolori cu o atitudine de superioritate și chiar „i-au luat la caterincă” în contextul barajului de Mondial. Dezvăluie Nistor, convins că, în ciuda episodului și a dezechilibrului valoric aparent, românii pot produce surpriza în martie:</p>
<p>„Nu știu dacă știți. Au stat Maxim și Deian (n.r. – Sorescu) cu noi în hotel. Și am văzut că anumiți colegi de-ai lor ne-au luat la caterincă, la vrăjeală… Ne tratau de sus. Într-adevăr, au fotbaliști mult mai experimentați, mult mai buni ca ai noștri, joacă la echipe mult mai bune. Dar, în fotbal se pot întâmpla multe și sper din tot sufletul că în martie, când va fi acel meci, să se întâmple acea surpriză în care marea majoritate nu cred, dar eu cred!”</p>
<h2><span>Îl așteaptă același lucru și pe Denis Drăguș?</span></h2>
<p>Din noiembrie 2020, când a fost titular și integralist în Liga Națiunilor contra Irlandei de Nord în deplasare (1-1), n-a mai jucat Dan Nistor pentru naționala României, se întâmpla atunci în mandatul lui Mirel Rădoi ca selecționer.</p>
<div class="wp-caption aligncenter" id="attachment_19146517" style="width: 1110px"><img alt="dan nistor irlanda de nord romania" aria-describedby="caption-attachment-19146517" class="size-full wp-image-19146517" decoding="async" height="595" sizes="(max-width: 1100px) 100vw, 1100px" src="https://www.prosport.ro//wp-content/uploads/2020/11/dan-nistor-irlanda-de-nord-romania.jpg" srcset="https://www.prosport.ro/wp-content/uploads/2020/11/dan-nistor-irlanda-de-nord-romania.jpg 1100w, https://www.prosport.ro/wp-content/uploads/2020/11/dan-nistor-irlanda-de-nord-romania-768x415.jpg 768w" width="1100"/><p class="wp-caption-text" id="caption-attachment-19146517">FOTO: SportPictures</p></div>
<p>Pentru Alexandru Maxim, tricolor cu nu mai puțin de 56 de meciuri în tricoul naționalei!, ultima partidă pentru România vine însă din 2022, se fixează în mandatul selecționerului Edi Iordănescu: un 0-3 dezamăgitor cu Muntenegru pe teren propriu, tot în <span>Liga Națiunilor</span>.</p>
<p>Dacă cei doi mijlocași centrali au intrat, între timp, în categoria veteranilor, cu Nistor împlinind 37 de ani, iar Maxim, 35 de ani, extrema Deian Sorescu are doar 28 de ani. Ex-dinamovistul de la Gaziantep FK a fost utilizat până acum la naționala României atât în ambele flancuri ale defensivei, cât și ca atacant lateral! Are 23 de meciuri la națională, fără gol marcat încă.</p>
<p>Coechipier cu Nistor la U Cluj, ajuns și el la 36 de ani, dar încă o soluție utilizată în <span>mandatul actualului selecționer</span> este Alex Chipciu, fundașul stânga și căpitanul formației pregătite de Cristiano Bergodi. Fotbalist cu 51 de meciuri pentru România și 6 goluri înscrise.</p>
<div class="wp-caption aligncenter" id="attachment_20360805" style="width: 1059px"><img alt="" aria-describedby="caption-attachment-20360805" class="size-full wp-image-20360805" decoding="async" height="700" sizes="(max-width: 1049px) 100vw, 1049px" src="https://www.prosport.ro//wp-content/uploads/2026/01/https___www.prosport.ro__wp-content_uploads_2026_01_Denis-Dragus-04.webp" srcset="https://www.prosport.ro/wp-content/uploads/2026/01/https___www.prosport.ro__wp-content_uploads_2026_01_Denis-Dragus-04.webp 1049w, https://www.prosport.ro/wp-content/uploads/2026/01/https___www.prosport.ro__wp-content_uploads_2026_01_Denis-Dragus-04-768x512.webp 768w" width="1049"/><p class="wp-caption-text" id="caption-attachment-20360805">Denis Dragus, prezentare oficiala. FOTO: Gaziantep FK</p></div>
<p>E foarte posibil ca un tratament similar celui povestit de Dan Nistor să îl aștepte de-acum și până în martie și pe Denis Drăguș, atacantul naționalei României care tocmai ce a fost împrumutat la Gaziantep FK de către Trabzonspor!</p>
<ul>
<li><span>Descoperă aici profilul selecționerului Turcia, Vincenzo Montella, făcut de Ciprian Tătărușanu, care a lucrat alături de tehnician!</span></li>
</ul>

]]></description>
    </item>
    <item>
      <title>Gigi Becali a scăpat de chinezi, dar acum arabii au intrat în forță pentru transferul lui Florin Tănase</title>
      <link>https://www.prosport.ro/fotbal-intern/superliga/gigi-becali-a-scapat-de-chinezi-dar-acum-arabii-au-intrat-in-forta-pentru-transferul-lui-florin-tanase-20360527</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-scapat-de-chinezi-dar-acum-arabii-au-intrat-in-forta-pentru-transferul-lui-Florin-Tanase.webp"/><br/><p>Gigi Becali (67 de ani) a scăpat de chinezii care au vrut să îl lase fără liderul Florin Tănase (31) în această iarnă, dar acum are o nouă problemă.</p>
<p>Arabii l-au luat și ei în vizor pe fotbalistul de la FCSB și sunt gata, în stilul caracteristic, să îi pună pe masă un contract de nerefuzat.</p>
<h2><span>Florin Tănase e ademenit în continuare în afara României: cine a pus ochii pe fotbalistul lui Gigi Becali</span></h2>
<p>În finalul lunii decembrie <span>a început să se scrie tot mai des despre plecarea lui Florin Tănase în China</span>, după ce fotbalistul a primit o propunere concretă.</p>
<p><span>Tănase s-a gândit dacă să o accepte sau nu, iar Gigi Becali s-a supărat pe el</span>, deoarece propunerea financiară nu ar fi fost una tocmai de nerefuzat. Concret, patronul FCSB a spus că asiaticii i-au pus pe masă jucătorului său un salariu de aproximativ 1.3 milioane de euro anual. Asta în condițiile în care, spune Gigi Becali, Tănase poate lua la campioana României, cu tot cu bonusuri, până la un milion de euro pe an.</p>
<p>Oferta chinezilor pentru Tănase a fost confirmată și de Mihai Stoica, însă în cele din urmă, jucătorul a refuzat-o, după cum a dezvăluit managerul general al roș-albaștrilor.</p>
<p>Cu toate acestea, chiar dacă a scăpat de chinezi, Gigi Becali nu e sigur că Florin Tănase va rămâne alături de el până la finalul sezonului. Potrivit <span>Iamsport.ro</span>, liderul din vestiarul roș-albaștrilor a ajuns pe lista de transferuri a celor de la Al-Najma, care se zbat să nu retrogradeze din prima ligă a Arabiei Saudite.</p>
<p>Despre Al-Najma s-a scris recent că i-ar fi făcut o ofertă și lui Mirel Rădoi, pentru funcția de antrenor, astfel că un potențial interes pentru Florin Tănase nu este exclus.</p>
<p>Partea mai puțin bună pentru Gigi Becali este că arabii au potența financiară de a-i oferi lui Tănase un contract superior celui pe care l-au propus chinezii în decembrie. În plus, Arabia Saudită e mai tentantă pentru fotbalist, deoarece e considerabil mai aproape de casă și, în plus, a fost deja acolo.</p>
<h2><span>Florin Tănase a jucat pentru Al-Okhdood în sezonul 2023-2024</span></h2>
<p>Atunci când a plecat prima oară de la FCSB, în august 2022, Florin Tănase a ajuns în Emiratele Arabe Unite, la Al-Jazira. Un singur an mai târziu, în august 2023, el a facut pasul în Arabia Saudită, la Al-Okhdood, actuala echipă pe care o antrenează Marius Șumudică.</p>
<p>Așadar, Florin Tănase știe deja cum merg lucrurile în fotbalul saudit, iar pe Al-Okhdood a reușit să o ajute cu două goluri și trei pase decisive în 25 de partide.</p>
<p>În schimb, în sezonul 2025-2026, el a revenit la forma sa maximă, iar în cele 21 de meciuri de Superliga pe care le-a jucat pentru FCSB a contribuit cu zece goluri și patru pase decisive.</p>

]]></description>
    </item>
    <item>
      <title>Ofertă de 4.000.000 de euro pentru fotbalistul român care l-a lăsat cu „buza umflată” pe Mircea Lucescu</title>
      <link>https://www.prosport.ro/fotbal-extern/stranieri/oferta-de-4-000-000-de-euro-pentru-fotbalistul-roman-care-l-a-lasat-cu-buza-umflata-pe-mircea-lucescu-20360864</link>
      <description><![CDATA[<img src="https://www.prosport.ro//wp-content/uploads/2026/01/Oferta-de-4.000.000-de-euro-pentru-fotbalistul-roman-care-l-a-lasat-cu-„buza-umflata-pe-Mircea-Lucescu-1400x1050.jpg"/><br/><p>Trabzonspor i-a făcut o ofertă oficială de 4.000.000 de euro lui Umit Akdag, fotbalistul român care l-a lăsat cu „buza umflată” pe Mircea Lucescu, refuzând să vină la naționala României, unde este eligibil având dublă cetățenie, română și turcă.</p>
<p>Umit Akdag (22 de ani) a fost în atenția mai multor cluburi din Superlig, iar dacă inițial cei de la Alanyaspor au cerut 6 milioane de euro, aceasta a scăzut ca urmare a reducerii pretenților financiare ale fundașului, cotat în prezent la 1.500.000 de euro, potrivit <span>Transfermarkt</span>.</p>
<h2><span>Ofertă de 4.000.000 de euro pentru fotbalistul român care l-a lăsat cu „buza umflată” pe Mircea Lucescu</span></h2>
<p><span>Fundașul Umit Akdag a refuzat să vină la naționala lui Mircea Lucescu</span>, după ce a jucat la „tricolorii” U21. Iar, potrivit <span>presei din Turcia</span>, tocmai acest a cântărit în lansarea ofertei pentru Umit Akdag, care se află sub contract cu Alanyaspor până în 2028 și care a cerut ințial suma de 6.000.000 de euro în schimbul fotbalistului său, care a fost împrumutat pentru aproape un sezon la Toulouse.</p>
<p>„Heberzon susține că negocierile dintre cele două părți sunt aproape de a se încheia, Tranzonspor oferind aproape 4 milioane de euro pentru transferul jucătorului care a evoluat și pentru naționala U21 a României, în timp ce Alanyapsor a solicitat inițial 6 milioane de euro. Discuțiile înaintează spre un numitor comun, iar transferul poate fi finalizat printr-un compromis între cele două cluburi”, scriu cei de la Taka Gazete, care reamintesc de episodul în care Akdag a refuzat în toamnă oferta lui Lucescu.</p>
<p>Potrivit acestora, fotbalistul își păstrează speranța că va putea juca pentru naționala Turciei, cea pe care România o va întâlni pe 26 martie, în barajul pentru CM 2026.</p>
<h2><span>Cifrele lui Umit Akdag la Alanyaspor în acest sezon </span></h2>
<p>Născut la București, din părinți turci, Umit Akdag a trăit în România până la 11 ani, iar primii pași în fotbal i-a făcut la juniorii de la FCSB, ca în 2015 să se transfere la juniorii lui Chlesea, unde a evoluat două sezoane.</p>
<p>În 2017 s-a transferat la clubul Alanyaspsor, iar în 2022 a ajuns la echipa de seniori. Un an mai târziu a fost împrumutat celor de la Goztepe, pentru un sezon, apoi tot sub formă de împrumut a a fost transferat la Toulouse.  În acest sezon, pentru Alanyaspor a jucat în 18 meciuri, cu un gol marcat și o pasă decisivă.</p>
<p>Pentru „tricolorii” U21, la care a debutat în 2023, Umit Akdag a înscris două goluri în cele zece partide disputate, fiind considerat un <span>jucător de perspectivă la nivel de echipă națională</span>.</p>

]]></description>
    </item>
    <item>
      <title>Gigi Becali a numit fotbalistul care „n-ar fi nicăieri rezervă în România”. Transferul pe care îl face Șucu: „Îi dai 80.000 de euro pe lună”</title>
      <link>https://www.prosport.ro/fotbal-intern/superliga/gigi-becali-a-numit-fotbalistul-care-n-ar-fi-nicaieri-rezerva-in-romania-transferul-pe-care-il-face-sucu-ii-dai-80-000-de-euro-pe-luna-20360067</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-numit-fotbalist-care-„n-ar-fi-nicaieri-rezerva-in-Romania.-Transferul-pe-care-il-face-Sucu-„Ii-dai-80.000-de-euro-pe-luna.webp"/><br/><p>Gigi Becali (67 de ani) și-a dat cu părerea despre Nicolae Stanciu (32), fotbalist care încă ar putea ajunge în Superliga României la Rapidul finanțat de Dan Șucu (62).</p>
<p>Patronul FCSB sugerează că rivalul din Giulești ar da o lovitură importantă prin materializarea acestui transfer, însă pentru a transforma totul în realitate, Șucu va trebui să facă un compromis important.</p>
<h2><span>Gigi Becali îl provoacă pe Dan Șucu să îl aducă pe Nicolae Stanciu în România</span></h2>
<p><span>Nicolae Stanciu este dorit în Superliga României la Rapid București, însă în același timp s-a vehiculat că ar fi intrat și pe radarul unui club din China</span>, unde Dan Șucu l-ar putea vinde în schimbul unei sume de bani.</p>
<p>În schimb, dacă îl va trimite în Giulești, afaceristul nu va încasa nimic în schimbul lui Stanciu și va trebui să îi plătească un salariu colosal pentru Superliga, mult peste nivelul actual.</p>
<p>Costel Gâlcă a sugerat deja că tocmai din acest motiv, <span>transferul lui Nicolae Stanciu la Rapid are șanse mici să devină realitate</span>. Antrenorul vișiniilor a spus că fostul căpitan al naționalei ar trebui răsplătit cu o sumă de 40-50 de mii de euro lunar, care nu s-ar justifica în condițiile actuale.</p>
<p>Pus în postura de a comenta subiectul, Gigi Becali a dublat suma avansată de Costel Gâlcă și a transmis că pentru a fi convins să revină în Superliga, Stanciu ar solicita un salariu de aproximativ 80 de mii de euro.</p>
<p>Cu toate acestea, miliardarul din Pipera e convins că Dan Șucu ar face din Rapid o forță dacă ar izbuti să pună în aplicare ideea pe care o are în privința lui Stanciu:</p>
<p>„Paraschiv e Paraschiv (n.r. – Daniel Paraschiv, proaspăt semnat de Rapid din Spania), că era rezervă în liga a doua și echipa lui cădea în liga a treia. Stanciu e jucător care era titular la națională. Stanciu e valoros, nu-l compari cu Paraschiv. Lui Paraschiv îi dai 20.000 de euro pe lună, dar lui Stanciu trebuie 70, 80.000 de euro. Stanciu nu poate fi rezervă nicăieri în România că e valoros”, a declarat Gigi Becali, la <span>Digi Sport</span>.</p>
<h2><span>Ce a spus Costel Gâlcă despre varianta Nicolae Stanciu</span></h2>
<p>Așa cum am precizat deja, Costel Gâlcă a transmis că nici nu se gândește la o posibilă sosire a lui Nicolae Stanciu la Rapid, din cauza salariului mare pe care îl are fotbalistul.</p>
<p>„E un jucător de echipă națională, cu experiență foarte mare, dar nu cred că o să vină… Și aici am terminat orice discuții. Ar schimba mult în bine jocul nostru, dar nu cred. (n.r. – De ce nu credeți?) Nu cred pentru că nu e posibil, din punctul meu de vedere. Nu e posibil. Are un salariu foarte mare, ar trebui să renunțe la mulți bani. Nu cred că o echipă din România își permite să dea un așa salariu. În fotbalul românesc nu sunt echipe care să genereze atât de mult încât să dea 40-50 de mii unui jucător”, a transmis antrenorul Rapidului, din cantonamentul din Antalya.</p>
<p>Daniel Paraschiv este singurul transfer pe care Rapid București l-a efectuat în fereastra de mercato de iarnă.</p>

]]></description>
    </item>
    <item>
      <title>VIDEO Dennis Man are Olanda la picioare: „Marele star”</title>
      <link>https://www.prosport.ro/fotbal-extern/dennis-man-are-olanda-la-picioare-marele-star-20359903</link>
      <description><![CDATA[<img src="https://www.prosport.ro//wp-content/uploads/2026/01/Dennis-Man-are-Olanda-la-picioare-„Marele-star-1400x933.jpg"/><br/><p>Continuă să curgă laudele la adresa lui Dennis Man (27 de ani), după ce sâmbătă, 10 ianuarie 2026, a marcat un gol și a oferit un assist în disputa PSV Eindhoven – Excelsior 5-1, din etapa cu numărul 18 a campionatului olandez.</p>
<p>Portalul Sofascore i-a acordat cea mai mare notă din teren și implicit l-a declarat omul meciului, iar acum a venit și rândul presei din Olanda să recurgă la același gest.</p>
<h2><span>Dennis Man a primit nota 9 din partea publicației olandeze Voetbal Flitsen! Românul, omul meciului PSV – Excelsior 5-1</span></h2>
<p>Dennis Man a început excelent anul 2026, după ce <span>în primul meci din Olanda, PSV – Excelsior 5-1, a dat gol și assist pentru echipa sa</span>.</p>
<p>Fotbalistul din naționala României s-a aflat pe teren pe tot parcursul celor 90 de minute, iar la scurt timp după fluierul final a fost desemnat și omul meciului.</p>
<p>Însă, laudele au continuat să curgă. <span>Portalul de specialitate Sofascore a confirmat evoluția lui Man și i-a acordat o notă uriașă, 8.7</span>, cea mai mare dintre toți fotbaliștii care s-au aflat pe teren.</p>
<p>Iar o opinie similară au avut și jurnaliștii olandezi de la publicația <span>Voetbal Flitsen</span>. Aceștia l-au notat pe român cu calificativul 9, în timp ce al doilea jucător de pe listă a fost mijlocașul Veerman, cu 8.5.</p>
<p>Totuși, tot focusul articolului redactat sâmbătă seară, imediat după meci, a fost pe Dennis Man, fotbalistul achiziționat de la Parma, în august 2025, pentru 8.5 milioane de euro.</p>
<p>„Acestea sunt notele jucătorilor de la PSV: un jucător remarcabil a primit 9”, titrează Voetbal Flitsen.</p>
<p>În continuare, jurnaliștii punctează:</p>
<p>„PSV a surclasat-o pe Excelsior cu ușurință, 5-1. Deși gazdele s-au desprins rapid pe tabelă în prima repriză, în partea a doua, confruntarea a fost ceva mai puțin dramatică. Cea mai remarcabilă performanță a serii a fost cea a lui Dennis Man, care a fost desemnat și omul meciului. Man a fost marele star al serii”, au mai notat olandezii.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/9BRcNTqpTgk?si=hwyRve8vH7tvC5Ug" title="YouTube video player" width="560"></iframe></p>
<h2><span>Cum arată clasamentul în Eredivisie și ce urmează pentru Dennis Man și compania</span></h2>
<p>În urma succesului înregistrat sâmbătă, PSV Eindhoven s-a desprins considerabil în fruntea clasamentului din Eredivisie. Formația lui Dennis Man a ajuns la 49 de puncte din 54 posibile, în timp ce pe locul secund se află Feyenoord, cu 35 de puncte. Urmează apoi Ajax, Nimejen și Alkmaar, cu 30, 29, respectiv 28 de puncte. Trebuie precizat că toate echipele menționate din spatele lui PSV nu și-au jucat meciurile din etapa 18, însă chiar și așa, distanța e foarte mare.</p>
<p>Pentru PSV Eindhoven urmează un meci în Cupa Olandei, cu Den Bosch, programat pe 14 ianuarie. Mai apoi, pe 17 ianuarie, Man și compania se vor deplasa la Sittard, pentru o partidă din runda 19 a campionatului. Iar pe 21 ianuarie, PSV revine și în faza principală din UEFA Champions League, tot cu ocazia unui meci jucat departe de casă, în Anglia, la Newcastle.</p>

]]></description>
    </item>
  </channel>
</rss>
