<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce s-a ales de stadionul Republicii, fosta „perlă” comunistă pe care Ceaușeștii au vrut s-o transforme în elicodrom. Ce se află azi pe locul fostei arene</title>
      <link>https://www.prosport.ro/diverse/ce-s-a-ales-de-stadionul-republicii-fosta-perla-comunista-pe-care-ceausestii-au-vrut-s-o-transforme-in-elicodrom-ce-se-afla-azi-pe-locul-fostei-arene-20280777</link>
      <description><![CDATA[<img src="https://www.prosport.ro//wp-content/uploads/2025/09/Ce-s-a-ales-de-stadionul-Republicii-fosta-„perla-comunista-pe-care-Ceausestii-au-vrut-s-o-transforme-in-elicodrom.-Ce-se-afla-azi-pe-locul-fostei-arene-1-1400x786.png"/><br/><p>Un fost stadion legendar al Capitalei, cel din zona Palatului Parlamentului, e în amintirea oamenilor ca una dintre „perlele” comunismului. Pe terenul fostei arene, Nicolae Ceaușescu dorea să construiască un elicodrom. Astăzi, acolo se află un garaj subteran folosit de deputați.</p>
<p><span>Stadionul „Republica” era una dintre „perlele” comunismului</span>. Arena a fost construită înainte de a se instaura regimul respectiv pe teritoriul României, dar a fost bombardat puternic în timpul celui de-al Doilea Război Mondial și comuniștii l-au reconstruit.</p>
<h2><span>Stadionul Republicii, „perla” comunismului</span></h2>
<p>Legendara arenă din mijlocul Capitalei a fost inaugurată în primăvara anului 1926, sub denumirea de stadionul ONEF, care mai târziu a devenit ANEF (Agenția Națională de Educație Fizică). Arena era una de rang modern pentru vremurile respective, deoarece avea un element nou, gazon cu drenaj.</p>
<p>Capacitatea maximă a stadionului a fost de 28.026 de locuri, care putea fi folosit pentru evenimente de atletism și fotbal. Odată cu cel de-al Doilea Război Mondial, arena a fost bombardată puternic, iar regimul comunist proaspăt instaurat l-a reconstruit și deschis publicului în toamna lui 1948, cu numele Republicii.</p>
<p>Primul eveniment care a fost organizat pe proaspăt reconstruitul stadion a fost Campionatul Internațional de Atletism al Republicii Populare Române. Echipa națională a României și-a disputat acolo zeci de meciuri, iar echipele românești au jucat fie meciuri de cupe europene, fie finale de Cupa României. Ba mai mult, comuniștii l-au folosit ca locație pentru prima Adunare Generală a PCR.</p>
<p>„La stadionul ANEF a avut loc prima adunare comunistă convocată de Partidul Comunist Român, proaspăt devenit legal. Câteva mii de oameni au cerut zgomotos demisia guvernului prezidat de generalul Sănătescu, sub simplul pretext că Guvernul nu a fost în stare să ceară epurarea”, a spus istoricul Dinu C. Giurescu, conform unui articol <span>Mediafax</span>.</p>
<h2><span>Stadionul Republicii, acum garajul subteran al deputaților</span></h2>
<p>Declinul arenei din mijlocul Capitalei a început odată cu construirea legendarului stadion 23 August. Astfel, arena aflată chiar lângă Casa Poporului a fost obiect central de reconversie pentru Nicolae Ceaușescu, care dorea să construiască în zonă un elicodrom.</p>
<p>Acum, pe locul fostului stadion se află un garaj subteran folosit de politicienii din Camera Deputaților. În București au existat <span>multe stadioane care astăzi sunt ruine</span>, ori care au fost demolate complet.</p>
<p>Stadioane precum Cotroceni, Regie, Colentina, Rocar, Electromagnetica, Laromet, Romprim, Florea Dumitrache, sunt folosite la nivel de juniori ori de cluburi aflate în ligile inferioare din fotbalul românesc.</p>

]]></description>
    </item>
    <item>
      <title>Giovanni Becali, anunț despre impedimentul major pe care îl are Kopic pentru a deveni selecționerul României</title>
      <link>https://www.prosport.ro/fotbal-intern/nationala/giovanni-becali-anunt-despre-impedimentul-major-pe-care-il-are-kopic-pentru-a-deveni-selectionerul-romaniei-20280796</link>
      <description><![CDATA[<img src="https://www.prosport.ro//wp-content/uploads/2025/09/Giovanni-Becali-anunt-despre-impedimentul-major-pe-care-il-are-Kopic-pentru-a-deveni-selectionerul-Romaniei-scaled-e1758704113439-1400x819.jpg"/><br/><p>Giovanni Becali a făcut un anunț extrem de important pentru fanii lui Dinamo, despre posibilitatea ca Zeljko Kopic să devină selecționerul echipei naționale a României. Impresarul spune că un mare impediment al acestei instalări ar fi că antrenorul croat nu cunoaște limba.</p>
<p>De-a lungul timpului, <span>primul selectioner străin al naționalei a fost Cristopher Daum</span>, care a eșuat pe banca „tricolorilor”. Acum, în spațiul public planează posibilitatea ca antrenorul lui Dinamo, Zeljko Kopic, să fie instalat la cârma naționalei. Giovanni Becali a spus care este principalul impediment în calea mutării.</p>
<h2><span>Impedimentul care îl împiedică pe Zeljko Kopic să preia naționala României</span></h2>
<p>Giovanni Becali a discutat despre posibilitatea că Zeljko Kopic să fie noul selecționer al României. În termeni laudativi, impresarul a spus că antrenorul croat este îndreptățit să fie pe <span>lista scurtă a posibililor antrenori ai „tricolorilor”</span>, dar lipsa de cunoaștere a limbii române ar putea fi o piedică.</p>
<p>„Nu vorbește limba. Eu am fost la masă cu el de mai multe ori, m-a rugat, în cazul în care am o ofertă excepțională… Am o relație superbă cu el. (Dăm la o parte barajul lingvistic, ca antrenor, are calitățile necesare pentru a pregăti naționala României?) Da, este unul dintre cei mai buni din țară. Ar fi un selecționer foarte interesant, cu poftă de a munci.</p>
<p>La Dinamo, el are un contract bun. El putea să plece, mi-a zis: «Dacă Dinamo îmi acceptă cerințele, rămân». Dacă face o surpriză, să intre în cupele europene cu Dinamo, va avea oferte, poate să vină Dinamo Zagreb. Sunt echipe din străinătate care caută antrenori. E un antrenor foarte interesant, are personalitate”, a declarat Ioan Becali pentru <span>Fanatik</span>.</p>
<h2><span>Cifrele carierei lui Zeljko Kopic</span></h2>
<p>Zeljko Kopic a sosit pe banca lui Dinamo în urmă cu aproape doi ani, după ce a fost înlăturat Ovidiu Burcă, antrenorul care i-a promovat pe „câini”. De atunci, croatul a strâns 77 de meciuri, în care a obținut 29 de victorii, 27 de egaluri și 21 de înfrângeri, cu o medie de 1,48 puncte obținute per meci.</p>
<p>De-a lungul carierei sale, croatul a trecut succesiv pe la cluburile NK Lucko, Cibalia, NK Zagreb, Slaven Belupo, Hajduk Split, Pafos, Dinamo Zagreb și Potev Plovdiv. Cea mai de succes aventură pentru croat a fost pe banca lui Dinamo, dar cea din capitala țării natale, Zagreb, unde a avut o medie de 2,16 puncte obținute per meci.</p>
<p>Totuși, croatul nu a câștigat niciun trofeu de-a lungul timpului, pierzând două finale de Cupa Croației. Pe banca lui Slaven Belupo a pierdut în 2016 trofeul în fața lui Dinamo Zagreb, apoi chiar pe banca ultimei echipe a pierdut una în 2018 împotriva lui Hadjuk Split.</p>

]]></description>
    </item>
    <item>
      <title>De ce s-a retras Alex Mitriță de la națională? „Fake news”, dezvăluie Gabriel Berceanu după opt ani între tricolori și selecționerii lor. „Lipsa de motivație a lui Pinocchio”, replică Daniel Nazare după trei decenii de presă sportivă</title>
      <link>https://www.prosport.ro/fotbal-intern/nationala/de-ce-s-a-retras-alex-mitrita-de-la-nationala-fake-news-dezvaluie-gabriel-berceanu-dupa-opt-ani-intre-tricolori-si-selectionerii-lor-lipsa-de-motivatie-a-lui-pinocchio-20278952</link>
      <description><![CDATA[<img src="https://www.prosport.ro//wp-content/uploads/2025/09/De-ce-s-a-retras-Alex-Mitrita-de-la-nationala-„Fake-news-dezvaluie-Gabriel-Berceanu-dupa-opt-ani-intre-tricolori-si-selectionerii-lor.-„Lipsa-de-motivatie-a-lui-Pinocchio-replica-Daniel-Nazare.jpg"/><br/><p>Luni, 22 septembrie, la puțin peste cinci ore după ce Mircea Lucescu îl convoca pe lista preliminară a stranierilor pentru meciurile României cu Moldova și Austria de luna viitoare, Alex Mitriță a publicat prin FRF scrisoarea de retragere de la echipa națională. I-a luat prin surprindere pe selecționer, pe directorul tehnic al Federației, Mihai Stoichiță, pe suporteri și, cu siguranță, pe foarte mulți dintre coechipieri. Dar, realmente, de ce s-a retras Alex Mitriță de la națională?</p>
<p>La doar 30 de ani, după 26 de meciuri cu 4 goluri înscrise, fără să bifeze vreun turneul final major în dreptul său?! Textul din scrisoare care ar trebui să acopere motivele sună așa: „Joc în China, iar distanțele sunt uriașe. Drumurile lungi și timpul scurt fac extrem de dificilă prezența constantă la echipa națională. În plus, știu că mai am doar câțiva ani de carieră la nivel înalt și simt nevoia să îmi îndrept toată energia spre viitorul meu și al familiei mele”. Sunt acestea motivele? Sunt singurele? Și, în același timp, de ce acum?</p>
<p>Episodul din această miercuri al rubricii „Două răspunsuri, o întrebare” cu Gabriel Berceanu și Daniel Nazare aduce în față două perspective tranșante pe acest subiect. Și te invită, la final, să alegi, pe baza informațiilor și opiniilor de mai jos, care crezi că este răspunsul. Contează enorm nu doar pentru cazul Alex Mitriță, ci pentru prezentul și viitorul naționalei României, până la urmă, de care suntem toți legați cumva.</p>
<h2><span>Gabriel Berceanu: Din China venea și Stanciu, vine și Burcă acum. Dar nu umiliți de Lucescu</span></h2>
<p>Scrisoarea lui Alex Mitriță e un decor cu tușe ridicole pentru o ușă trântită într-o liniște contrafăcută. Întâi, de ce liniște contrafăcută? Asta e starea produsă de faptul că Mircea Lucescu n-a vrut să trântească propria ușă, cea de selecționer. Asta deși majoritatea fanilor sunt dezamăgiți, federalii mocnesc nervos iar tricolorii, cel mai important, se simt unii dezrădăcinați, alții de-a dreptul jigniți.  Cei mai mulți, pur și simplu în haos, fără orizont.</p>
<p>De ce o ușă trântită? Pentru că, la 30 de ani, orice retragere, chiar și din partea unui tricolor fără impact major la națională, dar mai cu seamă cea a unui fotbalist foarte popular ca Mitriță, este indubitabil o ușă trântită. Iar tușele ridicole… Cităm: „Astăzi, la 30 de ani, mă aflu într-un moment al carierei în care trebuie să fac alegeri dificile. Joc în China, iar distanțele sunt uriașe. Drumurile lungi și timpul scurt fac extrem de dificilă prezența constantă la echipa națională”. Traducere: „Băi, băieți, am o vârstă, aia e, China e și-așa departe rău, oricum nu mă bagă…”.</p>
<p>Doar că Nicolae Stanciu avea fix 30 de ani când venea din China la națională! Iar drumurile din Wuhan spre meciurile preliminariilor ce ne-au dus la EURO 2024 s-au făcut cu zâmbetul pe buze. Fiecare! La propriu! Ce e poate și mai frapant: Andrei Burcă are acum mai mult, 32 de ani, joacă tot în China, e pe lista lui Lucescu și uite că se urcă în avion spre București.</p>
<p>Nu judec viața nimănui și deciziile nimănui. Mai ales când e o diferență și „pe partea” lui Mitriță: pe Stanciu și pe Burcă nu i-a chemat Lucescu din China ca să-i plimbe spectatori prin Cipru și să-i trimită apoi retur la Marele Zid.</p>
<div class="wp-caption aligncenter" id="attachment_20280302" style="width: 2570px"><img alt="" aria-describedby="caption-attachment-20280302" class="size-full wp-image-20280302" decoding="async" fetchpriority="high" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/ROMANIA-LITUANIA-LIGA-NATIUNILOR-9.09.2024-scaled.jpg" srcset="https://www.prosport.ro/wp-content/uploads/2025/09/ROMANIA-LITUANIA-LIGA-NATIUNILOR-9.09.2024-scaled.jpg 2560w, https://www.prosport.ro/wp-content/uploads/2025/09/ROMANIA-LITUANIA-LIGA-NATIUNILOR-9.09.2024-1400x1050.jpg 1400w, https://www.prosport.ro/wp-content/uploads/2025/09/ROMANIA-LITUANIA-LIGA-NATIUNILOR-9.09.2024-768x576.jpg 768w, https://www.prosport.ro/wp-content/uploads/2025/09/ROMANIA-LITUANIA-LIGA-NATIUNILOR-9.09.2024-1536x1152.jpg 1536w, https://www.prosport.ro/wp-content/uploads/2025/09/ROMANIA-LITUANIA-LIGA-NATIUNILOR-9.09.2024-2048x1536.jpg 2048w" width="2560"/><p class="wp-caption-text" id="caption-attachment-20280302">Alexandru Mitrita, rezerva la nationala Romaniei, si selectionerul Mircea Lucescu © FOTO:Razvan Pasarica/SPORT PICTURES</p></div>
<p>Cum se explică cele fix 304 minute între momentul anunțării convocărilor preliminare de către Lucescu, o listă pe care se afla Mitriță, și momentul lansării acestei scrisori de adio din partea jucătorului?</p>
<p>Alex Mitriță a luat decizia renunțării la națională după ce, la acțiunea de luna asta, a primit de la Lucescu o „viză” de 16 minute cu Canada în amical și doar „viză” de turist pentru Cipru. De aici sunt două scenarii mari și late. Primul: „Nu mai vin, dar dacă anunț, fix după meciul cu Cipru, tulbur și mai rău apele, iese scandal cu presa, cu Lucescu… Cel mai bine, cu prima ocazie când mă cheamă iar, îi anunț și gata!”.</p>
<p>Al doilea scenariu, în care eu nu cred: Mitriță a așteptat să fie convocat ca să-și anunțe retragerea, <span>tocmai pentru a-i cârpi selecționerului una, oltenește</span>. „Bre, nea Mircea, ia cheamă-mă tu, să vedem ce-o să mai vin eu! Păi, îți bați joc de mine cu Canada și Cipru, da’ ai nevoie cu Austria?! Haida, de!”.</p>
<p>Indiferent de scenariu, există câteva certitudini. Ele desenează tabloul dureros de la naționala lui Mircea Lucescu:</p>
<ol>
<li>Selecționerul nu a mai comunicat absolut deloc cu Alex Mitriță de la meciul din Cipru și până azi. Lucescu nu l-a felicitat nici măcar după golul superb din ultima etapă din China, nu a existat vreun contact! Altfel, ar fi știut de decizie și n-ar mai fi ajuns să se facă de râs convocându-l!</li>
<li>N-ai cum să crezi cu toată inima că pentru Mitriță „e o decizie luată cu sufletul strâns”. Uite mai jos de ce!</li>
</ol>
<h2><span>Fake news: Alex Mitriță nu s-a retras, nici măcar n-a fost integrat vreodată</span></h2>
<p>Lucram la echipa națională când Alex Mitriță a debutat. Și am făcut-o acțiune de acțiune, alături de toți selecționerii care l-au convocat pe „Piticul Atomic”, exceptându-l pe Lucescu. În mandatul lui Cosmin Contra, deși acesta îi oferise debutul sub tricolor!, Alex a fost înlocuit la pauza unui meci cu Suedia și lăsat în afara lotului pentru Insulele Feroe. A plecat spre New York și a postat pe instagram: „Răutatea voastră nu mă doboară, mă face mai puternic!”. Pentru cine? Cui? De ce?</p>
<p>De la acea postare din primăvara lui 2019 și până azi, Mitriță nu a câștigat nici măcar un trofeu ca fotbalist. Nicăieri. Zero. Din SUA până la Craiova, via Arabia Saudită și PAOK. Zero. N-a devenit mai puternic, poate doar mai bogat.</p>
<div class="wp-caption aligncenter" id="attachment_20280300" style="width: 2570px"><img alt="" aria-describedby="caption-attachment-20280300" class="size-full wp-image-20280300" decoding="async" height="1920" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-scaled.jpg" srcset="https://www.prosport.ro/wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-scaled.jpg 2560w, https://www.prosport.ro/wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-1400x1050.jpg 1400w, https://www.prosport.ro/wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-768x576.jpg 768w, https://www.prosport.ro/wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-1536x1152.jpg 1536w, https://www.prosport.ro/wp-content/uploads/2025/09/ROMANIA-MUNTENEGRU-LIGA-NATIUNILOR-7.09.2018-2048x1536.jpg 2048w" width="2560"/><p class="wp-caption-text" id="caption-attachment-20280300">Alex Mitrita si Cosmin Contra in  septembrie 2018. © FOTO Razvan Pasarica/SPORT PICTURES</p></div>
<p>Dar Contra a continuat totuși să îl convoace pe Mitriță. Chiar nu avea nimic cu el! La fel a făcut-o și selecționerul următor, Mirel Rădoi. Adeptul unui fotbal mult mai ofensiv, ca să o spunem simplist, în care olteanul ar fi trebuit să zbârnâie. N-a făcut-o.</p>
<p>A venit Edi Iordănescu, iar acesta l-a titularizat la chiar primul său meci ca selecționer. Un mesaj ferm, un „mă bazez pe tine!” fără echivoc. Dar peste doar trei luni, înaintea unui meci cu Muntenegru, mijlocașul și-a făcut bagajele și a dat să plece din cantonamentul de la Mogoșoaia. De ce? Răutăcioșii ar spune că era nemulțumit: nu era „miez” la națională. Ce știu sigur: nu se simțea bine în grupul tricolor. Atunci, un telefon de la Mihai Rotaru, în miez de noapte, ar fi fost cel care l-a întors din drum pe Mitriță.</p>
<p>În anii debutului cu Contra, Alex Mitriță era stingher când nucleul tricolorilor însemna Chipciu – Pintilii – Tătărușanu – Keșeru – Toșca și ceilalți roș-albaștri. Ulterior, a venit valul U21 cu Ianis, Florinel, Man. Nu s-a integrat cu adevărat, sub nicio formă, în nicio „epocă”. Mai mult, a ajuns să se ciondănească la antrenamente până și cu Burcă, Niță sau Alex Crețu, peste ani. La fel de greu de racordat la tentativele de grup pe care încercau să le închege selecționerii, pe cât a fost de adaptat la jocul naționalei. De ce?</p>
<p>Pentru că România n-a avut valoarea necesară ofensivelor prelungite, a dominărilor, ci mai mereu a fost în acești ani echipa „pe rezistență”, sacrificiu, luptă și apărare, chiar „ciupeală” pe alocuri. În antiteză cu calitățile de excepție ale flamboaiantului, dar și incompletului Mitriță. Un jucător strălucitor preponderent în ultima treime, aproape inexistent în aportul defensiv. Da, bun în teorie pentru contraatac, iute și tehnic, dar cu o statură pe care n-am avut cum vreodată să o echilibrăm din restul tricolorilor, spre un balans fizic pe temeiul fotbalului contemporan de nivel înalt.</p>
<div class="wp-caption aligncenter" id="attachment_20280309" style="width: 2570px"><img alt="" aria-describedby="caption-attachment-20280309" class="size-full wp-image-20280309" decoding="async" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-scaled.jpg" srcset="https://www.prosport.ro/wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-scaled.jpg 2560w, https://www.prosport.ro/wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-1400x933.jpg 1400w, https://www.prosport.ro/wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-768x512.jpg 768w, https://www.prosport.ro/wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-1536x1024.jpg 1536w, https://www.prosport.ro/wp-content/uploads/2025/09/SAN-MARINO-ROMANIA-PRELIMINARIILE-C.M.-2026-24.03.2025-3-2048x1365.jpg 2048w" width="2560"/><p class="wp-caption-text" id="caption-attachment-20280309">Dragomir, Mitrita si Sorescu, rezerve in San Marino – Romania, cu Mircea Lucescu selectioner, martie 2025. © FOTO: SPORT PICTURES</p></div>
<p>Nicolae Stanciu are tatuat pe picior, sub steagul României: „Ți-am dat tot și încă puțin”. În cazul lui Alex Mitriță, realitatea este că, măcar până la Mircea Lucescu, echipa națională i-a dat tot. Și a primit mai nimic.</p>
<p>Alex Mitriță nu s-a retras de la națională, este un fake news! Alex Mitriță nici măcar n-a fost vreodată, cu adevărat, integrat în echipa națională, ca să aibă de unde să se retragă acum.</p>
<h2><span>Daniel Nazare: Când vrei să fii un mic Titulescu, dar devii Pinocchio</span></h2>
<p>Mitriță a lăsat în urma sa, de-a lungul carierei sportive, o bornă istorică și multe altele pe care scrie comoditate, superficialitate, delăsător și individualist. Mai sunt câteva, dar n-avem timp detalii tehnice.</p>
<p>Pe aia memorabilă este gravată suma de 8,5 milioane de dolari, transferul din 2019 de la Universitatea Craiova la FC New York City. Dar Mitriță n-a fost niciodată la potențialul maxim pentru simplul motiv că n-a vrut, nu l-a interesat și, cel mai grav, s-a mulțumit cu puțin.</p>
<p>Așa și acum, cu Mircea Lucescu. Nu mai are motivație. Ca să ce? Să vină să facă sprinturi ca orice puști de Under 18 dornic de afirmare, în spatele porții unde nu găsesc cadrul, momentul prielnic și norocul Drăguș, Alibec și Man?</p>
<p>Nu vrea să piardă orele de somn și nici nu-i plac zborurile cu escale, o știe bine când era la New York. Dar acum, când anii au trecut și a ajuns tocmai în China, unde ajung prea puține vedete, dacă îi scoatem din ecuație pe Adrian Năstase și pe Viorica Dăncilă…</p>
<p>Lipsa de motivație pentru olteanul mândru și feroce constă și în „performanțele” naționalei. Dacă n-a fost bun de băgat cu Canada și cu Cipru, ar putea fi o soluție pentru barajul de Mondial din martie 2026? Exclus. Poate doar dacă se accidentează titularii din zona ofensivă și încă vreo două rezerve.</p>
<div class="wp-caption aligncenter" id="attachment_20271960" style="width: 1357px"><img alt="" aria-describedby="caption-attachment-20271960" class="size-full wp-image-20271960" decoding="async" height="808" loading="lazy" sizes="auto, (max-width: 1347px) 100vw, 1347px" src="https://www.prosport.ro//wp-content/uploads/2025/09/Umilit-de-Mircea-Lucescu-la-nationala-Alex-Mitrita-are-ghinion-si-la-club-S-a-accidentat-si-a-iesit-dupa-numai-40-de-minute.png" srcset="https://www.prosport.ro/wp-content/uploads/2025/09/Umilit-de-Mircea-Lucescu-la-nationala-Alex-Mitrita-are-ghinion-si-la-club-S-a-accidentat-si-a-iesit-dupa-numai-40-de-minute.png 1347w, https://www.prosport.ro/wp-content/uploads/2025/09/Umilit-de-Mircea-Lucescu-la-nationala-Alex-Mitrita-are-ghinion-si-la-club-S-a-accidentat-si-a-iesit-dupa-numai-40-de-minute-768x461.png 768w" width="1347"/><p class="wp-caption-text" id="caption-attachment-20271960">Sursă foto: Profimedia, 13.09.2025</p></div>
<p>Mitriță e imaginea fotbalistului pentru care vârsta de 30 de ani înseamnă ultimul tun financiar. Pe vremuri, Ionuț Lupescu lăsa naționala la 32, iar la 33 semna cu Al Hilal. Marius Niculae se retrăgea din prima reprezentativă la 32 de ani și abia apoi pleca în China. Adrian Iencsi spunea adio naționalei la 31 și la 32 „decola” spre Apollon Limassol în Cipru. Tătărușanu abia la 34 de ani s-a retras și la 37 a ajuns în Arabia Saudită.</p>
<p>Mitriță se grăbește pentru că nu acceptă concurența și nu s-a înțeles aproape niciodată cu antrenorii, indiferent că i-a chemat Lucescu, Răzvan sau Mircea, ori Edi Iordănescu. El s-a simțit bine la Craiova și atât. Nu mai sunt nici vremurile în care te împușca „partidul” dacă nu veneai la echipa națională. Acum la modă e să „împuști” contracte cu șase zerouri în coadă.</p>
<p>În epoca tehnologiei, <span>la FRF a sosit o scrisorică</span>. Vorba unui prieten, oare cine a adus-o: Poșta Română sau vreun porumbel voiajor? Bine că nu era o vedere, așa cum trimiteam noi acasă, când eram mici, de pe litoralul Mării Negre, să le spunem alor noștri că suntem bine.</p>
<p>Ce deranjează la Mitriță, aici e punctul culminant, e că nu spune adevărul. Îl evită, vrea să fie un mic Titulescu îndrăgostit de lumea academică. „Joc în China, iar distanțele sunt uriașe. Drumurile lungi și timpul scurt fac extrem de dificilă prezența constantă la echipa națională”, ne minte frumos Mitriță. Spune, boss, adevărul! Te-ai supărat că nu te-a băgat „Mircea cel Bătrân” după ce ai zburat mii de kilometri și ai la activ zeci de escale în ultima perioadă. Și da, ai dreptate, dacă decupăm această perioadă din cariera fotbalistică!</p>
<p>Gabi Tamaș are 67 de selecții sub tricolor, tu rămâi la 26. Dar între voi e o altă mare deosebire. Diferența e că, băut și treaz, Tamaș spune adevărul dur, crud ori enervant. Nu știu ce dezvăluiri vei face tu dacă bei o sticlă cu vin, însă e clar că la o masă cu fructe, o vază cu flori, apă plată și apă minerală, devii Pinocchio.</p>
<h2><span>De ce s-a retras Alex Mitriță de la națională?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>Mihai Rotaru, intervenție telefonică în forță pentru a-l apăra pe finul Mitriță după retragere: „Copiii dorm cu poza lui în pat, nu cred că fac asta cu pozele lui Olaru sau Dobre”</title>
      <link>https://www.prosport.ro/fotbal-intern/nationala/mihai-rotaru-interventie-telefonica-in-forta-pentru-a-l-apara-pe-finul-mitrita-dupa-retragere-copiii-dorm-cu-poza-lui-in-pat-nu-cred-ca-fac-asta-cu-pozele-lui-olaru-sau-dobre-20280549</link>
      <description><![CDATA[<img src="https://www.prosport.ro//wp-content/uploads/2025/09/Mihai-Rotaru-interventie-telefonica-in-forta-pentru-a-l-apara-pe-finul-Mitrita-dupa-retragere-„Copiii-dorm-cu-poza-lui-in-pat-nu-cred-ca-fac-asta-cu-pozele-lui-Olaru-sau-Dobre.webp"/><br/><p class="p1">Mihai Rotaru a intervenit în forță după ce Alexandru Mitriță a decis să se retragă de la naționala României.</p>
<p>Patronul Universității Craiova a intrat în direct și i-a luat apărarea fotbalistului de la Zhejiang Professional FC.</p>
<h2 class="p1"><span>Reacția lui Mihai Rotaru după retragerea lui Alex Mitriță de la națională</span></h2>
<p>Alexandru Mitriță <span>a decis să se retragă</span> de la naționala României. Multă lume a criticat decizia fotbalistului de la Zhejiang Professional FC, însă Mihai Rotaru a ținut să-i ia apărarea: „Eu am vorbit cu el și înainte, l-am susținut”.</p>
<p>Patronul Universității Craiova crede că naționala lui Mircea Lucescu <span>va avea de suferit după retragerea lui</span> Alexandru Mitriță. Mihai Rotaru l-a catalogat ca fiind un jucător cu personalitate.</p>
<p>Finanțatorul din Bănie a subliniat că Mitriță este idolul multor copii și nu a ezitat să le înțepe pe rivalele FCSB și Rapid: „Nu cred că doarme cineva cu poza lui Olaru sau a lui Dobre sub pernă”.</p>
<p class="p1">„Reacțiile sunt împărțite. Cei care nu sunt foarte încântați de Alex spun că este o prostie. Cred că vom suferi ca echipă națională. Eu cred că Alex putea să ajute mult mai mult echipa națională.</p>
<p class="p1">Eu am vorbit cu el și înainte, l-am susținut. S-a pus problema chiar să nu vină la ultima convocare, dar a zis că nu. Este un jucător special. Are personalitate, are atitudine. Fără să acuz pe nimeni…</p>
<p class="p1">Trebuie să știi să te comporți cu el. Cred că suntem mai săraci cu plecarea lui. În China e nebunie ce-i acolo. Noi avem modele în Bănie. Sunt mulți copii care dorm cu poza lui Mitriță sub pernă.</p>
<p class="p1">Cu tot respectul, nu cred că doarme cineva cu poza lui Olaru sau a lui Dobre. Avem suporteri care trăiesc mult mai intens. Nu a fost chimie între echipa națională și Alex Mitriță. A făcut-o din punctul meu de vedere elegant.</p>
<p class="p1">Din câte știu a colaborat inclusiv cu echipa de comunicare a Federației Române de Fotbal. (n.r. că nu știa Stoichiță) Eu cred că a fost un teatru. Comunicatul și tot au fost făcute de comun acord. Alex a luat legătura cu ei”, a declarat Mihai Rotaru, la <span>DigiSport</span>.</p>

]]></description>
    </item>
    <item>
      <title>Cum l-a dat afară Generația de Aur pe Victor Pițurcă înainte de EURO 2000: „Trebuie să știi ce războaie duci”</title>
      <link>https://www.prosport.ro/fotbal-intern/nationala/cum-l-a-dat-afara-generatia-de-aur-pe-victor-piturca-inainte-de-euro-2000-trebuie-sa-stii-ce-razboaie-duci-20280358</link>
      <description><![CDATA[<img src="https://www.prosport.ro//wp-content/uploads/2025/09/Cum-l-a-dat-afara-Generatia-de-Aur-pe-Victor-Piturca-inainte-de-EURO-2000-„Trebuie-sa-stii-ce-razboaie-duci-scaled-e1758645471583-1400x861.jpg"/><br/><p>Bogdan Stelea a venit cu explicații despre un moment foarte controversat din istoria echipei naționale a României.</p>
<p>Victor Pițurcă a fost dat afară chiar înainte de Campionatul European din 2000, iar Generația de Aur avea să fie condusă atunci de Emeric Ienei.</p>
<h2><span>Cum l-a dat afară Generația de Aur pe Victor Pițurcă înainte de EURO 2000: „Trebuie să știi ce războaie duci”</span></h2>
<p>Bogdan Stelea a rememorat situația din anul 2000, atunci când Generația de Aur s-a bucurat de „ultimul dans” la Campionatul European. Interesant este faptul că <span>Victor Pițurcă nu a mai rămas pe banca echipei naționale</span> și la turneul final, în urma unui conflict foarte dur cu fotbaliștii.</p>
<p>Întrebat despre situație, Bogdan Stelea a făcut puțin haz de necaz și a spus că nu jucătorii l-au dat afară pe Victor Pițurcă, ci Mircea Sandu, președintele Federației Române de Fotbal la acea vreme.</p>
<p>Ulterior, goalkeeper-ul Generației de Aur a recunoscut că decizia lui Mircea Sandu a venit într-adevăr după ce fotbaliștii i-au transmis acestuia că nu se vor mai prezenta la lot dacă nu este schimbat selecționerul.</p>
<p>Exemplul prezentat amintește încă o dată cât de mult contează relația dintre selecționer și jucători, mai ales la un asemenea nivel.</p>
<h2><span>Bogdan Stelea a spus tot. Ce s-a întâmplat între Victor Pițurcă și Generația de Aur înainte de EURO 2000</span></h2>
<p>Fostul mare portar a precizat că Victor Pițurcă i-a scos din sărite pe fotbaliști prin declarațiile pe care le făcea la acea vreme, iar atmosfera din vestiar era un foarte tensionată, astfel încât Mircea Sandu nu avea decât o singură opțiune.</p>
<p>„(Generația de Aur l-a dat afară pe Pițurcă după calificarea la Euro 2000) Nu l-au dat jucătorii afară. L-a dat Mircea Sandu. (La presiunea jucătorilor) Nu contează.</p>
<p>Tu, ca antrenor, când ai un grup de jucător și intri într-un anumit conflict cu jucătorii, trebuie să știi exact ce războaie duci și cum le duci. Când intri într-un conflict cu un grup de jucători… Jucătorii respectivi n-au spus niciodată: ‘Dați-l afară!’ Ei au zis: ‘Nu mai venim!’</p>
<p>Mircea Sandu trebuia să facă o alegere. Ori mergem la Campionatul European cu jucătorii ăștia, ori luăm alții și mergem cu domnul Pițurcă. (Era momentul să puneți presiunea asta?) Nu era nici momentul ca domnul Pițurcă să facă anumite declarații, după nu știu care meci.</p>
<p>Tot scandalul ăla a fost provocat de domnul Pițurcă. Așa e dânsul, dintr-o bucată. Tu, ca antrenor, când intri în niște conflicte, trebuie să te gândești la consecințe. Era clar că o să provoci ceva”, a declarat Bogdan Stelea pentru <span>iamsport.ro</span>.</p>

]]></description>
    </item>
  </channel>
</rss>
