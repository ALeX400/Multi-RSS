<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu, impresar pentru Ianis Hagi. A recunoscut că a negociat cu un patron din Superliga pentru fiul lui Gică Hagi: „Să joace trei luni acolo”</title>
      <link>https://www.prosport.ro/fotbal-intern/superliga/mircea-lucescu-impresar-pentru-ianis-hagi-a-recunoscut-ca-a-negociat-cu-un-patron-din-superliga-pentru-fiul-lui-gica-hagi-sa-joace-trei-luni-acolo-20257102</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-impresar-pentru-Ianis-Hagi.-A-recunoscut-ca-a-negociat-cu-un-patron-din-Superliga-pentru-fiul-lui-Gica-Hagi-„Sa-joace-trei-luni-acolo22.webp"/><br/><p>Mircea Lucescu (80 de ani) depune în continuare eforturi pentru a-l vedea pe Ianis Hagi (26) semnat de către o echipă, iar recent a dezvăluit că a negociat personal cu un patron din Superliga.</p>
<p>Selecționerul naționalei României a acționat precum un impresar și a stabilit câteva detalii importante pentru fiul lui Gică Hagi (60).</p>
<h2><span>Asemenea unui impresar, Mircea Lucescu a negociat cu Dan Șucu transferul lui Ianis Hagi. Ce condiții a pus selecționerul</span></h2>
<p>De câteva săptămâni bune, <span>Mircea Lucescu e foarte implicat în „cazul Ianis Hagi”</span>, fotbalist care se află în continuare în postura de liber de contract, deși înțelegerea dintre el și Rangers a expirat la finalul lunii mai.</p>
<p>Selecționerul naționalei României îl vrea semnat pe Ianis cât mai rapid cu putință, pentru ca fiul lui Gică Hagi să poată face ulterior câteva antrenamente colective și, de ce nu, să fie apt selecției pentru partidele din septembrie. Pe 5 septembrie, „tricolorii” se vor duela cu reprezentativa Canadei într-o dispută de pregătire, după care, pe 9 septembrie, naționala va evolua în deplasare cu Cipru, în preliminariile Cupei Mondiale.</p>
<p><span>Dat ca și transferat în Turcia, inclusiv de jurnaliștii de la CNN, Ianis Hagi analizează</span> în continuare ofertele pe care le are pe masă, iar Mircea Lucescu a negociat, asemenea unui impresar, o posibilă mutare a mijlocașului la Rapid.</p>
<p>Selecționerul a vorbit cu patronul din Giulești, Dan Șucu, astfel încât Ianis să fie luat la Rapid pentru o perioadă de câteva luni, până la iarnă, iar ulterior să fie trimis în Serie A, la Genoa. Echipa din urmă menționată se află tot în portofoliul de patron al lui Dan Șucu, astfel că tranziția ar trebui să fie una ușoară. În plus, Hagi Jr. ar urma să dea la Genoa și peste Nicolae Stanciu, unul dintre căpitanii echipei naționale.</p>
<p>„Și la Ianis rămâne o soluție, pe care domnul Șucu i-a propus-o la sugestia mea, să vină pentru trei luni la Rapid să joace, apoi să se mute la Genoa”, a declarat Mircea Lucescu, la <span>Digi Sport</span>.</p>
<h2><span>Aspectul financiar e foarte important</span></h2>
<p>Pe de altă parte, Mircea Lucescu a confirmat că aspectul financiar e și el foarte important pentru Ianis Hagi, iar în acest context, rămâne de văzut dacă Dan Șucu va fi dispus să facă un efort pentru a-i satisface pretențiile „Prințului”:</p>
<p>„Deocamdată încă nu a semnat. Mai sunt niște probleme. Am vorbit și cu Gică. Vom vedea. Ar trebui. Doar ei știu exact ce au de făcut și ce și-au propus să facă. Depinde. Sigur își face socoteala și din punct de vedere financiar. Noi din afară putem da doar sfaturi. Decizia trebuia să o ia cel în cauză. Ianis e un jucător foarte tânăr, o experiență internațională importantă. Din păcate a avut ghinionul să se accidenteze. Să știți că se întâmplă în cariera multor jucători să se accidenteze. Un an, doi să aibă un randament mai slab, după să revină și să joace foarte mult”, a adăugat Mircea Lucescu.</p>
<p>Ianis Hagi nu a mai jucat un meci oficial din data de 4 mai, atunci când a bifat 18 minute în derby-ul Rangers – Celtic 1-1.</p>

]]></description>
    </item>
    <item>
      <title>Eternele scuze ale lui Mircea Lucescu: „Fotbalul şi stadioanele noastre sunt invadate de fotbaliştii străini”</title>
      <link>https://www.prosport.ro/fotbal-intern/nationala/eternele-scuze-ale-lui-mircea-lucescu-fotbalul-si-stadioanele-noastre-sunt-invadate-de-fotbalistii-straini-20257024</link>
      <description><![CDATA[<img src="https://www.prosport.ro//wp-content/uploads/2025/08/Eternele-scuze-ale-lui-Mircea-Lucescu-„Fotbalul-si-stadioanele-noastre-sunt-invadate-de-fotbalistii-straini-1400x1050.jpg"/><br/><p>Mircea Lucescu a vorbit recent despre ceea ce se întâmplă în Superliga și s-a arătat extrem de dezamăgit că în competiția internă evoluează foarte mulți fotbaliști străini.</p>
<p>Astfel, experimentatul tehnician a dat de înțeles că aria de selecție este mult mai restrânsă, mai ales când vine vorba despre jucătorii care pot fi convocați de la echipele din Liga 1.</p>
<h2><span>Mircea Lucescu, nemulțumit de ce se întâmplă la echipele din Superliga</span></h2>
<p>Echipa națională a României se pregătește pentru meciurile cu Canada și cu Cipru, din luna septembrie, iar <span>Mircea Lucescu trebuie să stabilească lotul </span>pe care se va baza la cele două partide.</p>
<p>Recent, experimentatul tehnician a vorbit despre ceea ce se întâmplă la echipele din Superliga și s-a arătat extrem de dezamăgit de faptul că în competiția internă evoluează foarte mulți fotbaliști străini. Astfel, selecționerul echipei naționale a României a dat de înțeles că aria de selecție este mult mai mică în momentul în care vine vorba despre jucătorii care pot fi convicați de la echipele din primul eșalon fotbalistic de la noi din țară.</p>
<p>„Nu știu ce surprize. Campionatul intern, dacă te uiți bine, sunt 8-9 jucători străini și 2-3 jucători români. E foarte dificil. Noi ne-am obișnuit cu lucrurile astea. Fotbalul nostru și stadioanele noastre sunt invadate de jucători străini. Ce mai avem noi? Eu sunt pesimist acum, în momentul de față. Dar sunt convins că lucrurile se pot schimba”, a declarat Mircea Lucescu, la <span>DigiSport</span>.</p>
<p>Reamintim că vineri, 5 septembrie 2025, începând cu ora 21:00, România se va întâlni cu Canada, într-un meci amical care se va disputa pe Arena Națională din București.</p>
<p>Marți, 9 septembrie 2025, „Tricolorii” lui Mircea Lucescu vor da piept cu naționala din Cipru, la Nicosia, într-o partidă programată la ora 21:45, în preliminariile Campionatului Mondial 2026.</p>
<h2><span>Lista preliminară a stranierilor</span></h2>
<p>Selecționerul Mircea Lucescu<span> a anunțat vineri, 15 august, lista preliminară a jucătorilor</span> din străinătate pe care îi are în vedere pentru posibila convocare la aceste două jocuri:</p>
<p>Portari<br/>
Horațiu MOLDOVAN (Real Oviedo | Spania, 14/0), Ionuț RADU (Celta de Vigo | Spania, 4/0), Răzvan SAVA (Udinese | Italia, 0/0);</p>
<p>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Ionuț NEDELCEARU (Akron Togliatti | Rusia, 27/2);</p>
<p>Mijlocași<br/>
Răzvan MARIN (AEK Atena | Grecia, 68/12), Marius MARIN (Pisa | Italia, 31/0), Vlad DRAGOMIR (Pafos | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 82/15), Alexandru MITRIȚĂ (Zhejiang FC | China, 25/4);</p>
<p>Atacanți<br/>
Dennis MAN (PSV | Țările de Jos, 37/10), Valentin MIHĂILĂ (Caykur Rizespor | Turcia, 31/5), Florinel COMAN (Al-Gharafa | Qatar, 20/2), Denis DRĂGUȘ (Eyüpspor | Turcia, 24/5).</p>

]]></description>
    </item>
    <item>
      <title>Mircea Lucescu, gest fără precedent! L-a amenințat în direct pe Louis Munteanu: „Dacă nu se întoarce la club, nu-l convoc!”</title>
      <link>https://www.prosport.ro/fotbal-intern/mircea-lucescu-gest-fara-precedent-l-a-amenintat-in-direct-pe-louis-munteanu-daca-nu-se-intoarce-la-club-nu-l-convoc-20256731</link>
      <description><![CDATA[<img src="https://www.prosport.ro//wp-content/uploads/2025/08/Mircea-Lucescu-gest-fara-precedent-L-a-amenintat-in-direct-pe-Louis-Munteanu-„Daca-nu-se-intoarce-la-club-nu-l-convoc.jpg"/><br/><p>Mircea Lucescu a răbufnit la adresa lui Louis Munteanu și i-a cerut să revină la club dacă vrea să  fie convocat în continuare la echipa națională.</p>
<p>„Telenovela Louis Munteanu” a luat o întorsătură care i-a bulversat pe toți. Jucătorul ar fi refuzat să facă deplasarea cu echipa la Galați, după umilința din Suedia cu Hacken, 2-7. Patronul a intervenit și a dezmințit toate zvonurile, dar chiar și așa selecționerul Mircea Lucescu nu e de acord cu ce s-a întâmplat și îi cere jucătorului să revină la echipă.</p>
<h2><span>Mircea Lucescu, discurs tranșant la adresa lui Louis Munteanu: „Nu-l convoc”</span></h2>
<p>Mircea Lucescu a vorbit despre situația tensionată de la Cluj și „focul pe paie” pe care l-a mai pus și Louis Munteanu în aceste momente dificile.</p>
<p>Selecționerul României l-a lăsat să meargă cu selecționata U21 la EURO în Slovacia la ultima reunire a lotului, dar îl are în vedere pentru meciurile din această toamnă. Totuși, Mircea Lucescu are un mesaj clar pentru atacantul român. Îi cere să revină la echipă dacă vrea să prindă lotul național deoarece ce a făcut nu e corect față de clujeni.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Dacă nu se întoarce la echipă, eu nu pot să-l convoc. Nu ar fi corect față de club. Se va întoarce. Nu e vorba de certat. Nici eu nu cunosc exact situația care a făcut ca el să ia această hotărâre”, a declarat Mircea Lucescu, la <span>DigiSport.</span></div>
</div>
</div>
<h2><span>Nimeni nu mai înțelege nimic din situația lui Louis Munteanu</span></h2>
<p>Nelu Varga anunța încă de la începutul verii că e pe cale să facă <span>cel mai mare transfer</span> din istoria Superligii. Patronul CFR Cluj se aștepta să încaseze 18 milioane de euro în schimbul atacantului transferat de la Fiorentina. Zilele trecute, Cristi Balaj a anunțat că jucătorul nu are nicio ofertă concretă chiar dacă s-a vorbit despre interesul unor cluburi precum Rennes, Olympiacos sau Valencia.</p>
<p>După meciul cu Hacken, jucătorul nu ar fi revenit cu echipa și ar fi mers direct la familia sa în loc să facă deplasarea cu echipa la Galați. Conducerea clubului ar fi urmat să aibă o ședință în care să decidă suma cu care să îl amendeze. De asemenea, Louis Munteanu ar fi boicotat meciul din cauza restanțelor financiare pe care le are Nelu Varga la el, însă contactat de <span>Prosport</span>, patronul a făcut lumină în acest caz extrem de controversat.</p>
<p><span>Nelu Varga a precizat</span> că a vorbit personal cu jucătorul și i-a acordat 2 zile libere imediat după meciul cu Hacken, dar nu a mai apucat să discute cu restul conducerii clubului. În cele din urmă ar fi lămurit lucrurile și jucătorul va reveni la antrenamente.</p>
<p>„Eu i-am dat voie, personal, să-și ia câteva zile libere, să se liniștească. Era căzut la pământ. Săracul, a marcat și două goluri și i le-au anulat. Mi-a spus că are nevoie de două zile de pauză. I-am dat voie și n-am mai anunțat pe nimeni de la club. Eram supărat și eu”, a povestit Nelu Varga, în premieră, pentru <span>ProSport.</span></p>

]]></description>
    </item>
    <item>
      <title>Ianis Hagi, belea mare pe capul lui Mircea Lucescu: „Au mai fost cazuri”</title>
      <link>https://www.prosport.ro/fotbal-intern/nationala/ianis-hagi-belea-mare-pe-capul-lui-mircea-lucescu-au-mai-fost-cazuri-20255748</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-belea-mare-pe-capul-lui-Mircea-Lucescu-„Au-mai-fost-cazuri.jpg"/><br/><p>Mircea Lucescu are de luat o decizie extrem de grea în privința lui Ianis Hagi.</p>
<p>Internaționalul român s-a despărțit de Rangers în această vară. Până acum, jucătorul nu a luat o decizie în ceea ce privește viitorul său, deși a avut numeroase oferte din țară și străinătate.</p>
<p>Daniel Pancu a vorbit despre situația delicată în care e pus Mircea Lucescu deoarece selecționerul trebuie să decidă dacă va conta pe serviciile lui Ianis Hagi la următoarea reunire a lotului pentru meciurile cu Cipru și Canada.</p>
<h2><span>Reacția lui Daniel Pancu, legat de situația lui Ianis Hagi la națională: „Contează flerul antrenorului”</span></h2>
<p>Se apropie finalul verii și Ianis Hagi este în continuare liber de contract. FCSB, Rapid și Universitatea Craiova i-au făcut oferte tentante, dar internaționalul român nu vrea să revină în Superliga. Presa turcă a anunțat zilele trecute că <span>s-ar fi înțeles cu nou-promovata Fatih Karagumruk</span> pentru un salariu de 1 milion de euro, însă nu a apărut nicio informație oficială din partea clubului sau a jucătorului.</p>
<p><span>Mircea Lucescu urmează să contureze </span>lotul final pentru duelurile din luna septembrie. La începutul mandatului pe banca naționalei îi atenționa pe jucători să fie activi la echipele de club, altfel riscă să nu fie selecționați. Situația cu Ianis Hagi e delicată și Daniel Pancu crede că totul depinde de flerul pe care îl va avea Lucescu.</p>
<p>„Nu pot să mă pun în locul lui Mircea Lucescu, e o întrebare capcană pentru mine. Dacă eram selecționer, eram la curent cu forma lui și știam dacă îl chemam pe Ianis Hagi sau nu. Au fost cazuri de fotbaliști, Ianis Hagi e unul dintre ei, care nu au jucat foarte mult la echipă, în anumite perioade, și au jucat foarte bine la echipa națională.</p>
<p>A mai fost un caz celebru cu Marica, care nu avea echipă, nu știu unde se antrena, a marcat și primul gol într-un meci cu Ungaria”, a declarat Pancu pentru <span>sport.ro.</span></p>
<h2><span>Ianis Hagi, o soluție potrivită pentru Rapid: „Îl iubeau suporterii”</span></h2>
<p>Dan Șucu a discutat personal cu Ianis Hagi să îl convingă să accepte oferta sa. Momentan, jucătorul nu vorbește deloc despre viitorul său ceea ce i-a făcut pe unii să creadă că s-ar putea gândi la retragere.</p>
<p>Pancu e sigur că Ianis Hagi ar fi cel mai bine primit la Rapid, dacă ar da curs ofertei lui Dan Șucu.</p>
<p>„Foarte bun, cum să nu. Ar fi fost foarte bun pentru Rapid, cu siguranță. Îl iubeau mult suporterii, dacă alegea să vină la noi, așa cum îl iubesc și pe Gică Hagi. Giuleștiul a respectat mereu jucătorii valoroși”, a mai spus fostul internațional român.</p>

]]></description>
    </item>
    <item>
      <title>Anamaria Prodan i-a adus o ofertă de top lui Ianis Hagi: „Dacă nu era fiul lui Gică Hagi, era sus de tot”</title>
      <link>https://www.prosport.ro/fotbal-extern/stranieri/anamaria-prodan-i-a-adus-o-oferta-de-top-lui-ianis-hagi-daca-nu-era-fiul-lui-gica-hagi-era-sus-de-tot-20256327</link>
      <description><![CDATA[<img src="https://www.prosport.ro//wp-content/uploads/2025/08/Anamaria-Prodan-i-a-adus-o-oferta-de-top-lui-Ianis-Hagi-Daca-nu-era-fiul-lui-Gica-Hagi-era-sus-de-tot-scaled-e1756209167561-1400x835.jpg"/><br/><p>Anamaria Prodan este pe cale să dea lovitura cu Ianis Hagi, fotbalistul liber de contract după despărțirea de Rangers. Fiul „Regelui” are pregătită o ofertă din partea impresarei, care spune că ar fi ajuns mult mai sus dacă nu ar fi purtat „moștenirea” numelui în spate.</p>
<p>Ianis Hagi este liber de contract din această vară, după ce Rangers nu a vrut să îi îndeplinească pretențiile salariale. „Prințul” cerea un salariu asemenea celui avut înainte de plecare, dar scoțienii s-au zgârcit la bani, crezând că-l pot convinge cu o remunerație mai mică de 20.000 de lire pe săptămână.</p>
<h2><span>Anamaria Prodan, ofertă de top pentru Ianis Hagi</span></h2>
<p>Impresara povestește cum Ianis Hagi, care a devenit recent tată, <span>a refuzat o ofertă venită din Turcia</span> în această campanie de mercato. Mijlocașul ofensiv nu a dorit să dea curs unei mutări în Super Lig, deși echipa era una din partea de sus a clasamentului, spune Anamaria Prodan.</p>
<p>„Unde l-aș transfera pe Ianis Hagi? Recunosc că am avut ceva pentru el din Turcia. Nu de la Fatih Karagumruk, ci sus în clasament, dar nu a vrut. Mie îmi place Ianis și voi știți că nu am o iubire cu tatăl lui. Ianis, dacă nu era băiatul lui Hagi, era foarte sus. Este presiunea foarte mare și tatăl lui vrea foarte mult de la el”, a spus Anamaria Prodan, conform <span>Sport.ro</span>.</p>
<p>De-a lungul carierei sale, Ianis Hagi a evoluat pentru cluburi precum Viitorul Constanța, Fiorentina, KRC Genk, Deportivo Alaves și Rangers FC. „Prințul” a fost urmărit în această vară de cluburi mari, precum Genoa, Borussia Monchengladbach, Maccabi Tel-Aviv, Legia Varșovia, Galatasaray, ori chiar cluburi din Superliga precum Rapid, Universitatea Craiova sau campioana FCSB.</p>
<h2><span>Mircea Lucescu îl îndeamnă pe Ianis Hagi să se transfere mai repede</span></h2>
<p>Selecționerul echipei naționale a României, Mircea Lucescu, î<span>l îndeamnă pe Ianis Hagi să își găsească cât mai repede o echipă</span>. „Il Luce” e de părere că timpul pierdut în această perioadă va fi recuperat cu greu, astfel că trebuie să se mențină pe linia de plutire pentru a reintra în circuitul echipei naționale. Fotbalistul nu a fost convocat pentru dubla cu Canada și Cipru din luna septembrie.</p>
<p>„Până nu îl văd pe Ianis și să vorbesc cu el, nu îmi dau seama. Eu nu discut de zvonuri. Eu vorbesc de lucruri realizate. Eu sper să nu piardă timpul. Dacă nu reușește să se transfere, pe urmă sunt 4 luni în care trebuie doar să se antreneze și știu ce înseamnă pentru un jucător să se antreneze singur.</p>
<p>El are nevoie de un grup, de coechipieri, de antrenor, de jocuri, de suporteri, de atmosferă. E ca o boală și începi să suferi atunci când nu faci ceea ce ești pregătit. Aș vrea ca el să nu sufere și să rămână în fotbal, să joace”, a spus Mircea Lucescu, conform sursei de mai sus.</p>

]]></description>
    </item>
  </channel>
</rss>
