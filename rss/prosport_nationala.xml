<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a luat decizia. Când va demisiona selecționerul României: „Atunci voi lăsa pe altul”</title>
      <link>https://www.prosport.ro/fotbal-intern/nationala/mircea-lucescu-a-luat-decizia-cand-va-demisiona-selectionerul-romaniei-atunci-voi-lasa-pe-altul-20176314</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-luat-decizia.-Cand-va-demisiona-selectionerul-Romaniei-„Atunci-voi-lasa-pe-altul22.jpg"/><br/><p>Mircea Lucescu (79 de ani) a vorbit cât se poate de deschis despre plecarea sa de la echipa națională și a dezvăluit momentul când va demisiona.</p>
<p>„Il Luce”, cel mai titrat antrenor român din toate timpurile, a revenit pe banca primei reprezentative în august 2024, după nu mai puțin de 38 de ani.</p>
<h2><span>Dacă ratează calificarea la Mondial din preliminarii, Mircea Lucescu va demisiona! Barajul din martie 2026 va deveni responsabilitatea altui selecționer</span></h2>
<p>În august 2024, <span>Mircea Lucescu e revenit la echipa națională a României</span> după o pauză de 38 de ani și încă din primul moment obiectivul său a fost clar: calificarea la Campionatul Mondial din 2026, care va fi găzduit în Statele Unite ale Americii, Mexic și Canada.</p>
<p>Drept dovadă, contractul selecționerului cu Federația Română de Fotbal a fost semnat până la data de 31 iulie 2026, adică după încheierea turneului final.</p>
<p>Cu toate acestea, „Il Luce” a avut prilejul de a-i vedea pe fotbaliști la treabă cu ocazia Ligii Națiunilor, iar echipa a făcut o figură frumoasă. Sub comanda legendarului tehnician, „tricolorii” au înregistrat victorii pe linie și au promovat în Liga B valorică. Iar mulțumită acestui parcurs, naționala și-a mai asigurat o variantă de rezervă prin care poate ajunge la Mondial, în eventualitatea în care eșuează în preliminarii. Este vorba despre barajul pentru World Cup care va avea loc, în martie 2026, pe ruta Ligii Națiunilor.</p>
<p>În preliminariile Cupei Mondiale, chiar la debut, <span>Mircea Lucescu a încasat prima înfrângere de la revenirea pe banca echipei naționale, 0-1 cu Bosnia Herțegovina</span>. „Tricolorii” au spulberat-o apoi pe San Marino, 5-1, însă bătaia primită de la bosniaci atârnă greu în lupta pentru obținerea calificării.</p>
<p>Întrebat fiind dacă s-a gândit să plece de la echipa națională până acum, Mircea Lucescu a negat și a spus că va lua o decizie în acest sens abia după finalul preliminariilor. Iar dacă România nu va obține calificarea, atunci barajul din martie 2026 s-ar putea disputa cu alt selecționer pe bancă:</p>
<blockquote><p>Nu m-am gândit. Dar s-ar fi putut întâmpla având astfel de lucruri (n.r. – controverse și critici). Plus că trebuia să mă operez. Dar cum pot să las echipa națională în condițiile astea? N-o pot lăsa, am o obligație și încerc să… Nu e vorba de orgoliu, ăsta n-are ce să caute în profesia noastră. Orgoliul te mănâncă. Nici ambiție. La mine nu mai există ambiție. Dacă era asta, atunci spuneam «Gata, am terminat, am arătat că pot să fac orice și gata». (n.r. – Despre obținerea calificării la Mondial) Da, e cu totul altceva, dar pentru mine obiectivul este să fac echipa asta să joace mai bine decât a jucat. Asta-i toată problema. Că nu m-am simțit bine în tribună când vedeam că adversarii aveau șapte, opt ocazii de gol. Acum, Bosnia – și Bosnia are jucători foarte buni, care joacă titulari în echipele unde sunt – a ajuns să tragă o singură dată la poartă. Jucând, nu apărându-ne! Nu făcând 20 de pase lungi la întâmplare. În momentul în care voi simți că nu pot să duc echipa mai departe, mă opresc. Las pe altul pentru că mai avem o șansă: barajul”, a declarat Mircea Lucescu, citat de <span>Golazo.ro</span>.</p></blockquote>
<h2><span>Barajul nu va fi tocmai accesibil</span></h2>
<p>Dacă va ajunge la barajul pentru World Cup de pe ruta Ligii Națiunilor, „tricolorii” vor fi repartizați în urna a patra la tragerea la sorți. Astfel, încă din semifinala barajului, fotbaliștii naționalei vor da peste echipe din prima urnă, care vor fi reprezentate de cele mai bune naționale care au terminat pe locul secund în preliminarii.</p>
<p>Totodată, semifinala barajului se va juca într-o singură manșă, pe terenul echipei mai bine cotate. Așadar, „tricolorii” vor avea o nouă piedică.</p>
<p>În ciuda celor menționate, Mircea Lucescu spune că barajul este „un câștig foarte mare”, deoarece vine ca o șansă în plus pentru jucătorii săi.</p>
<blockquote><p>Da, barajul, care e un câștig foarte mare”, a completat Mircea Lucescu.</p></blockquote>
<p>Pe 7 iunie 2025, România va evolua în deplasare cu Austria, în preliminariile World Cup 2026. Doar 3 zile mai târziu, pe 10 iunie, „tricolorii” vor întâlni Cipru, la București.</p>

]]></description>
    </item>
    <item>
      <title>Îl mai ții minte pe Enes Sali, puștiul plecat ca o mare vedetă de la Gică Hagi în SUA? Acum e în Arabia Saudită și a reușit să înscrie și să dea un assist pentru Al-Riyadh</title>
      <link>https://www.prosport.ro/fotbal-intern/nationala/il-mai-tii-minte-pe-enes-sali-pustiul-plecat-ca-o-mare-vedeta-de-la-gica-hagi-in-sua-acum-e-in-arabia-saudita-si-a-reusit-sa-inscrie-si-sa-dea-un-assist-pentru-al-riyadh-20176220</link>
      <description><![CDATA[<img src="https://www.prosport.ro/wp-content/uploads/2025/05/Il-mai-tii-minte-pe-Enes-Sali-pustiul-plecat-ca-o-mare-vedeta-de-la-Gica-Hagi-in-SUA-Acum-e-in-Arabia-Saudita-si-a-reusit-sa-inscrie-si-sa-dea-un-assist-pentru-Al-Riyadh.jpg"/><br/><p>Enes Sali (19 ani), unul dintre puținii jucători români care au jucat în SUA, a plecat ca o mare vedetă de la echipa lui Hagi, iar în acest sezon a fost împrumutat de FC Dallas la Al-Riyadh.</p>
<p>La Al-Riyadh, Sali a marcat și a oferit un assist la primul său meci ca titular pentru saudiți, în înfrângerea în fața celor de la AL-Taawon, scor 2-3, iar nota primită pentru prestația sa a fost 7,9, potrivit <span>SofaScore</span>.</p>
<p>Cu o cotă de piață de 1,5 milioane de euro, Enes Sali a acumulat 207 minute de joc în cele șapte meciuri disputate pentru saudiții care se află pe locul 9 în campionat.</p>
<h2><span>Enes Sali, gol și assist în Arabia Saudită</span></h2>
<p>Pentru tânărul mijlocaș născut în Canada și <span>„cizelat” la Academia lui Gică Hagi</span>, acesta a fost al șaptelea meci de când a ajuns în Arabia Saudită și are o notă medie de 6,9, „vârful” fiind atins la meciul în care „a spart gheața”, după ce a înscris primul său gol și a avut o pasă decisivă.</p>
<p>Enes Sali a deschis scorul în minutul 34, iar șase minute mai târziu a pasat decisiv pentru 2-0. Adversarii au redus diferența chiar înainte de pauză, după un penalty, ca în minutul 84 să egaleze, iar în prelungiri (90+4) să marcheze golul victoriei.</p>
<p>Înainte de ultima etapă a campionatului Arabiei Saudite, Al-Riyadh se află pe locul 9, cu 38 de puncte (10 victorii, 8 remize și 15 înfrângeri).</p>
<h2><span>Enes Sali, traseu impresionant pentru un jucător tânăr</span></h2>
<p>Enes Sali este născut pe 23 februarie 2006, în Canada, la Toronto, iar debutul în fotbal l-a făcut la echipa Woodbridge, de unde în vara lui 2017 s-a tranferat la echipa de tineret a FC Barcelona, ca un an mai târziu să ajungă la Academia de Fotbal Gică Hagi, la care a evoluat în perioada 2018-2021.</p>
<p>În august 2021, când a avut și prima cotare pe piață (50.000 de euro) a fost tranferat la Farul, iar în ianuarie 2024 a ajuns la FC Dallas, în MLS, reușind să atingă o cotă de piață impresionantă, de 1,5 milioane de euro.</p>
<p>La FC Dallas nu a reușit să marcheze niciun gol, iar în ianuarie 2025 a fost împrumutat echipei din Arabia Sudită.</p>
<p>Enes Sali a jucat în 86 de meciuri, cu 14 goluri și șase pase decisive. De asemenea, Enes Sali este și component al echipei naționale a României, unde a debutat în noiembrie 2021, la vârsta de 15 ani și aproape 9 luni, fiind cel mai tânăr debutant al „tricolorilor”.</p>
<h2><span>Opt români în MLS, de-a lungul timpului</span></h2>
<p>MLS (Major League Soccer) este campionatul de fotbal nord-american, la care participă echipe din SUA (27 de echipe) și Canada (trei echipe).</p>
<p>Primul jucător român care a ajuns în MLS a fost Alex Zotincă (48 de ani), în 2003. În MLS, de-a lungul timpului, au mai jucat Răzvan Cociș (42 de ani), Deian Boldor (30 de ani), Andreas Ivan (30 de ani), Alexandru Mitriță (30 de ani), <span>Alex Mățan (25 de ani),  care de asemenea a trecut prin mâinile lui Hagi</span>, Enes Sali (19 ani) și Ștefan Chirilă (18 ani). Acesta din urmă evoluează din februarie 2025 la echipa FC Cincinnati, unde se află sub contract până în decembrie 2028, și este singurul român din actualul sezon care joacă în competiția nord-americană.</p>

]]></description>
    </item>
    <item>
      <title>Nicușor Dan a numit cel mai mare fotbalist român din toate timpurile și nu e Gică Hagi: „El e, fără discuție!”</title>
      <link>https://www.prosport.ro/diverse/nicusor-dan-a-numit-cel-mai-mare-fotbalist-roman-din-toate-timpurile-si-nu-e-gica-hagi-el-e-fara-discutie-20176286</link>
      <description><![CDATA[<img src="https://www.prosport.ro/wp-content/uploads/2025/05/Nicusor-Dan-a-numit-cel-mai-mare-fotbalist-roman-din-toate-timpurile-si-nu-e-Gica-Hagi-„El-e-fara-discutie.jpg"/><br/><p>Nicușor Dan (55 de ani), câștigătorul alegerilor prezidențiale din mai 2025, a fost pus în postura de a numi cel mai mare fotbalist român din toate timpurile.</p>
<p>Actualul șef de stat a surprins și nu a rostit numele lui Gică Hagi (60), liderul „Generației de Aur” și locul 4 din clasamentul pentru Balonul de Aur 1994.</p>
<h2><span>În disputa Gică Hagi vs. Gicu Dobrin, Nicușor Dan se plasează în a doua tabără. Ce a spus președintele României</span></h2>
<p><span>Nicușor Dan este noul președinte al României</span>, după ce la data de 18 mai 2025 a izbutit să câștige turul 2 al alegerilor, cu un avans de aproape 1.000.000 de voturi față de contracandidatul George Simion.</p>
<p>Actualul șef de stat este și un urmăritor al sportului, fiind cunoscute legăturile pe care le-a avut cu CSM București pe parcursul mandatelor sale de primar general al Capitalei, iar într-un interviu pe care l-a acordat în urmă cu mai multe săptămâni, a fost pus în postura de a răspunde la o întrebare celebră atunci când vine vorba de fotbal.</p>
<p>Concret, moderatoarea unei emisiuni de la postul de televiziune <span>Antena 1</span> l-a pus să numească <span>cel mai mare fotbalist român din istorie, fiind celebră aici disputa dintre Gică Hagi și Gicu Dobrin</span>. De asemenea, de multe ori, alături cei doi fotbaliști menționați este pomenit și Ilie Balaci, legenda celor de la Universitatea Craiova.</p>
<p>Părerile sunt foarte împărțite în privința celor trei și până acum niciun sondaj clar de opinie nu a putut stabili cine dintre Gică Hagi, Gicu Dobrin și Ilie Balaci a fost cel mai bun fotbalist român din istorie.</p>
<p>Însă, la auzul întrebării menționate mai sus, Nicușor Dan a răspuns fără să stea pe gânduri și a avut o opinie tranșantă:</p>
<blockquote><p>Din istorie? Fără discuție Nicolae Dobrin”, a declarat Nicușor Dan, la Antena 1.</p></blockquote>
<h2><span>Gicu Dobrin a fost declarat de trei ori cel mai bun fotbalist român</span></h2>
<p>Gicu Dobrin a jucat la Dinamo Pitești (1962-1967), FC Argeş (1967-1980 şi 1982-1983) și CS Târgovişte (1981-1982). În total, el a adunat la nivelul primei Ligi din România peste 400 de meciuri, în care a contribuit cu mai mult de 100 de goluri.</p>
<p>Legenda celor de la FC Argeș a izbutit să câștige de două ori titlul de campion al României, în 1972 și 1979, de fiecare dată cu gruparea din Trivale.</p>
<p>Pe plan personal, Gicu Dobrin s-a putut mândri cu faptul că a fost declarat de trei ori cel mai bun fotbalist român, în 1966, 1967 și 1971.</p>
<p>S-a vehiculat că în anii săi de glorie, ’70, <span>Gicu Dobrin a intrat pe radarul marii Real Madrid</span>, iar legendarul Santiago Bernabeu ar fi demarat negocierile cu Nicolae Ceaușescu pentru un transfer. Deși s-a zvonit că a propus suma de 4.000.000 de dolari, colosală pentru acele vremuri, plus o instalație de nocturnă pentru stadioanele din România, liderului sistemului comunist a refuzat oferta. Este bine cunoscut faptul că în dictatura lui Nicolae Ceaușescu, șeful de stat a încercat mereu să țină cu forța în țară mai toate gloriile sportului.</p>
<blockquote><p>Jucătorul pe care l-am iubit și căruia îi voi purta o stimă deosebită este Gicu Dobrin. Datorită lui am devenit un antrenor respectat, datorită lui eu și FC Argeș am fost campioni. A fost un jucător fenomen”, Florin Halagian, considerat unul dintre cei mai valoroși antrenori români din toate timpurile, despre Gicu Dobrin.</p></blockquote>

]]></description>
    </item>
    <item>
      <title>Darius Olaru a dezvăluit motivul pentru care nu i-a răspuns la telefon lui Gigi Becali: „Chiar așa a fost”</title>
      <link>https://www.prosport.ro/fotbal-intern/superliga/darius-olaru-a-dezvaluit-motivul-pentru-care-nu-i-a-raspuns-la-telefon-lui-gigi-becali-chiar-asa-a-fost-20176208</link>
      <description><![CDATA[<img src="https://www.prosport.ro/wp-content/uploads/2025/05/Darius-Olaru-a-dezvaluit-motivul-pentru-care-nu-i-a-raspuns-la-telefon-lui-Gigi-Becali-„Chiar-asa-a-fost.jpg"/><br/><p>La aproape 5 luni de zile distanță, Darius Olaru (27 de ani) a dezvăluit motivul pentru care nu i-a răspuns la telefon lui Gigi Becali (66).</p>
<p>Pe scurt, în primele zile ale lunii ianuarie, patronul FCSB și-a sunat căpitanul pentru a-i oferi o mărire de salariu, în semn de mulțumire pentru prima jumătate de sezon foarte bună pe care o reușise mijlocașul. Însă, Olaru a fost de negăsit.</p>
<h2><span>Darius Olaru, despre episodul în care l-a lăsat pe Gigi Becali să sune în zadar</span></h2>
<p><span>Darius Olaru a revenit pe teren</span> cu ocazia partidei FCSB – Universitatea Craiova 1-0, care a consemnat și petrecerea de titlu a roș-albaștrilor, iar la scurt timp după ce a sărbătorit alături de coechipieri și-a făcut apariția în platoul unei emisiuni televizate și a abordat mai multe subiecte de interes.</p>
<p><span>Darius Olaru s-a declarat uluit de Juri Cisotti</span>, înlocuitorul său de la FCSB, după care a rememorat un episod amuzant din ianuarie, dinaintea accidentării, în care l-a lăsat cu ochii în soare pe patronul Gigi Becali.</p>
<p>Olaru a marcat 15 goluri și a oferit 7 pase decisive pentru FCSB, în prima jumătate a sezonului 2024 – 2025, iar la scurt timp după trecerea dintre ani, când se vorbea intens despre un transfer al mijlocașului, fotbalistul a fost sunat de Gigi Becali.</p>
<p>Miliardarul din Pipera a dorit atunci să își arate recunoștința vizavi de prestațiile căpitanului și a vrut să îi ofere o mărire salarială. Însă, a avut surpriza de a nu putea da de jucător. Concret, <span>Darius Olaru nu i-a răspuns lui Gigi Becali la telefon</span>.</p>
<p>Atunci, afaceristul a ieșit în presă și a părut nelămurit cu privire la decizia mijlocașului, însă aproximativ 5 luni mai târziu, Darius Olaru a făcut lumină în acest episod.</p>
<blockquote><p>Niciodată nu mi-a plăcut, în general, să mă gândesc la bani. Atunci chiar așa a fost. Când merg acasă după antrenament, de obicei dorm de amiază. Atunci când m-a sunat, chiar așa a fost, dormeam. Și nici nu aveam numărul dânsului și dacă nu cunosc numărul nu răspund”, a declarat Darius Olaru, la <span>Prima Sport</span>.</p></blockquote>
<h2><span>Și-a revenit și e gata pentru preliinariile Champions League: „Mă simt puternic”</span></h2>
<p>Darius Olaru spune că și-a revenit după accidentarea suferită în ianuarie de aproximativ o lună, însă a preferat să nu forțeze, mai ales că FCSB era deja mare favorită să câștige titlul.</p>
<p>Însă, în vederea preliminariilor din UEFA Champions League, mijlocașul anunță că este la capacitate maximă și abia așteaptă să performeze din nou:</p>
<blockquote><p>Pentru mine cele mai grele au fost primele zile. Te operezi, treci peste, dar perioada aia când se rupe tot. Trei săptămâni nu am făcut nimic, trebuia să stau pur şi simplu. Da, nu prea făceam nimic, stăteam acasă, aşteptam a doua zi, a treia zi. Acum toată lumea se plânge că sunt multe meciuri, eu toată săptămâna stau şi mă uit la meciuri. Cam de o lună mă simt bine, mă simt puternic, am ieşit la antrenamente. Dacă e să se întâmple ceva, o să se întâmple oricum. Ăsta e genul meu, să încerc să dau tot, vă mai dau şi din casă, şi când merg acasă, în vacanţă, vreau să câştig cu băieţii pe sintetic. Atât timp cât dai tot, noi ne mai certăm, chestia asta trebuie să o mai ai şi la meci. Trebuie să tragem toţi, să ne ambiţionăm”, a completat Olaru.</p></blockquote>
<p>Potrivit site-ului de specialitate Transfermarkt, cota de piață a lui Darius Olaru este de 7.500.000 de euro.</p>

]]></description>
    </item>
    <item>
      <title>În ce și-a băgat Darius Olaru averea câștigată de la Gigi Becali. Afacerile în care a investit banii de la FCSB</title>
      <link>https://www.prosport.ro/fotbal-intern/superliga/in-ce-si-a-bagat-darius-olaru-averea-castigata-de-la-gigi-becali-afacerile-in-care-a-investit-banii-de-la-fcsb-20176234</link>
      <description><![CDATA[<img src="https://www.prosport.ro/wp-content/uploads/2025/05/In-ce-si-a-bagat-Darius-Olaru-averea-castigata-de-la-Gigi-Becali.-Afacerile-in-care-a-investit-banii-de-la-FCSB-1400x827.png"/><br/><p>Darius Olaru (27 de ani), unul dintre fotbaliștii cu salarii mari de la FCSB, a dezvăluit în ce și-a băgat averea câștigată de la Gigi Becali (66).</p>
<p>Totodată, mijlocașul campioanei României a mărturisit că nu a luat și nici nu ia deciziile de capul lui, având un consultant financiar cu care lucrează.</p>
<h2><span>Darius Olaru are mare grijă de banii pe care îi câștigă de la FCSB</span></h2>
<p><span>Darius Olaru este unul dintre fotbaliștii cu salarii mari de la FCSB</span>, iar pe parcursul ultimilor 5 ani și jumătate a avut ocazia de a strânge o mică avere de la Gigi Becali.</p>
<p>Olaru a semnat cu FCSB în ianuarie 2020, atunci când Gaz Metan Mediaș a încasat 600.000 de euro în schimbul lui. Treptat, Olaru a devenit un stâlp al echipei roș-albastre, iar în ultimele două sezoane a fost unul dintre cei mai buni jucători.</p>
<p>Întrebat fiind despre felul în care își gestionează banii, Olaru a surprins. Spre deosebire de coechipierul <span>Florin Tănase, care a investit în achiziționarea unor terenuri scumpe, cu potențial, pentru a se dezvolta în zona imobiliarelor</span>, Darius Olaru spune că a optat pentru „mici investiții”.</p>
<p>Căpitanul campioanei României nu a oferit detalii concrete despre domeniile în care și-a pompat banii, însă a dezvăluit că nu a luat deciziile de capul lui. Olaru lucrează cu un consultant financiar, care îi pune pe masă soluții și oportunități, iar ulterior, împreună cu familia, fotbalistul ia o decizie:</p>
<blockquote><p>Eu chiar lucrez cu cineva pe partea asta, cu un consultant financiar, mă ajută să îmi gestionez mult mai ușor banii. Am mare încredere în el, mă sfătuiesc și cu familia, bineînțeles. Investesc în chestii din astea mici. Nu îmi place să îmi cheltui banii pe nu știu ce prostii sau să arunc cu ei. Acum, chiar mi-am cumpărat o mașină. Încerc să mă gândesc și la viitor și să îmi gestionez banii cât de bine pot”, a spus Olaru, la <span>Prima Sport</span>.</p></blockquote>
<h2><span>Cât câștigă Olaru la FCSB și pentru ce sumă ar rămâne pe viață la clubul lui Gigi Becali</span></h2>
<p>Darius Olaru a jucat doar o jumătate de sezon 2024 – 2025 pentru FCSB, însă chiar și așa a izbutit să adune 31 de partide oficiale, în care a contribuit cu 15 goluri și 7 pase decisive.</p>
<p>Totodată, în ciuda faptului că a stat pe bară în ultimele peste 5 luni de zile, Darius Olaru rămâne cel mai bine evaluat fotbalist din întreg lotul campioanei României: 7.500.000 de euro, potrivit site-ului de specialitate Transfermarkt.</p>
<p>În ceea ce privește salariul cu care e recompensat lunar, Darius Olaru încasează de la Gigi Becali suma de 20.000 de euro. Asta se traduce într-un venit de 240.000 de euro anual, doar din salariu, fără prime de obiectiv.</p>
<p>De curând, mijlocașul a fost întrebat în cadrul unui interviu dacă ar rămâne pe viață la FCSB, în eventualitatea în care salariul i-ar crește la 500.000 de euro și echipa ar obține calificarea în faza principală din Liga Campionilor. Fără să stea prea mult pe gânduri, Olaru a răspuns:</p>
<blockquote><p>Sună minunat, aș rămâne, mai ales dacă m-aș califica în Champions League”, a declarat Olaru, într-un material video distribuit de eAD, deținătorul drepturilor TV pentru Superliga României.</p></blockquote>

]]></description>
    </item>
  </channel>
</rss>
