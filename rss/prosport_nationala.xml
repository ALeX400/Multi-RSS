<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum îi tratează, de fapt, Mircea Lucescu pe fotbaliştii care debutează cu el la naționala României: „Nu-ți spune decât atât”. EXCLUSIV</title>
      <link>https://www.prosport.ro/fotbal-intern/nationala/cum-ii-trateaza-de-fapt-mircea-lucescu-pe-fotbalistii-care-debuteaza-cu-el-la-nationala-romaniei-nu-ti-spune-decat-atat-exclusiv-20233901</link>
      <description><![CDATA[<img src="https://www.prosport.ro/wp-content/uploads/2025/07/Cum-ii-trateaza-de-fapt-Mircea-Lucescu-pe-fotbalistii-care-debuteaza-cu-el-la-nationala-Romaniei-„Nu-ti-spune-decat-atat22.-EXCLUSIV.webp"/><br/><p>Prezent în cea mai recentă ediție a emisiunii „Exclusiv Rapid”, transmisă de ProSport, Denis Ciobotariu (27 de ani) a dezvăluit cum îi tratează Mircea Lucescu (80) pe fotbaliștii care debutează cu el la naționala României.</p>
<p>În actualul mandat al selecționerului, nu mai puțin de cinci jucători au îmbrăcat în premieră tricoul primei reprezentative, între care și talentatul fundaș central al Rapidului.</p>
<h2><span>Denis Ciobotariu a detaliat debutul său de la naționala României, consemnat sub comanda lui Mircea Lucescu</span></h2>
<p>Denis Ciobotariu a debutat la naționala mare la data de 24 martie 2025, cu ocazia unui duel San Marino – România 1-5, din preliminariile Cupei Mondiale 2026.</p>
<p>El a început confruntarea din postura de rezervă, însă în minutul 61, selecționerul Mircea Lucescu a decis să îi ofere o șansă și l-a aruncat în luptă în locul mai experimentatului Mihai Popescu.</p>
<p>Prezent în cea mai recentă ediție a emisiunii „Exclusiv Rapid”, transmisă în exclusivitate de ProSport, fundașul giuleștenilor a rememorat ziua debutului și a oferit câteva detalii importante.</p>
<p>Aparent, <span>Mircea Lucescu, antrenor care a împlinit de curând vârsta de 80 de ani</span>, nu își anunță jucătorii înainte de debut, cel mai probabil din dorința de a nu pune o presiune suplimentară pe umerii lor.</p>
<p>Totul se întâmplă pe neprevăzute, iar fotbaliștii află înaintea fluierului de start dacă sunt titulari, sau cu câteva minute înainte de a-și face apariția pe teren, în cazul în care sunt aruncați în luptă din postura de rezerve:</p>
<blockquote><p>Știam ce am de făcut (n.r. – când a debutat pentru România). Pe lângă analiza video și planul tactic, în momentele respective se mai pun la punct doar mici chestii, unde trebuie să stai la faze fixe, de către secunzi. Dânsul îți urează baftă și cam atât. (n.r. – Știai în ziua meciului? Ți-a spus că o să debutezi pentru națională?) Nu. N-aveam nicio idee. Lucescu este omul care m-a debutat la națională, am doar cuvinte de laudă și mulțumire. A fost dintotdeauna un target să ajung la națională”, a declarat Denis Ciobotariu, <span>pentru ProSport, la „Exclusiv Rapid”</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/7WSiOzLwlYw?si=BqIrrUUlpHjL-a5T" title="YouTube video player" width="560"></iframe></p>
<h2><span>Ce jucători au mai debutat la naționala mare a României în actualul mandat al lui „Il Luce”</span></h2>
<p><span>Mircea Lucescu, antrenor care a inventat fotbaliști precum Mateuț, Andone, Mărgăritescu, Lupescu, Gabor sau Dănuț Lupu</span>, a debutat deja în actualul mandat de selecționer de la prima reprezentativă nu mai puțin de cinci fotbaliști.</p>
<p>Denis Ciobotariu este unul dintre ei, așa cum am precizat deja, în timp ce restul de patru nume pot fi consultate în lista de mai jos:</p>
<ul>
<li>Vlad Dragomir – debut la data de 24 martie 2025, cu ocazia meciului San Marino – România 1-5</li>
<li>Dennis Politic – debut la data de 24 martie 2025, cu ocazia meciului San Marino – România 1-5</li>
<li>Mihai Popescu – debut la data de 21 martie 2025, cu ocazia meciului România – Bosnia Herțegovina 0-1</li>
<li>Alexandru Pașcanu – debut la data de 18 noiembrie 2024, cu ocazia meciului România – Cipru 4-1</li>
</ul>
<p>Revenind la Denis Ciobotariu, fundașul central al Rapidului are o cotă de piață de 1.700.000 de euro, potrivit site-ului de specialitate Transfermarkt. El a jucat 23 de meciuri în tricoul grupării din Giulești, izbutind să contribuie, printre altele, cu trei goluri și cu o pasă decisivă.</p>

]]></description>
    </item>
    <item>
      <title>Câți bani a dat George Copos lăutarilor care au cântat la petrecerea de ziua lui Mircea Lucescu</title>
      <link>https://www.prosport.ro/diverse/cati-bani-a-dat-george-copos-lautarilor-care-au-cantat-la-petrecerea-de-ziua-lui-mircea-lucescu-20233424</link>
      <description><![CDATA[<img src="https://www.prosport.ro/wp-content/uploads/2025/07/Cati-bani-a-dat-George-Copos-lautarilor-care-au-cantat-la-petrecerea-de-ziua-lui-Mircea-Lucescu-1400x778.jpg"/><br/><p>În ziua în care a împlinit venerabila vârstă de 80 de ani, Mircea Lucescu a avut parte de o petrecere specială, în restaurantul hotelului deținut de bunul său prieten, George Copos. Acesta a avut grijă ca fiecare detaliu să fie pus la punct.</p>
<p>Ca distracția să fie pe cinste, misiunea de a întreține atmosfera le-a revenit unora dintre cei mai vestiți lăutari. Vorbim despre membrii tarafului Ion Tudorache, răsplătiți cum se cuvine pentru prestație chiar de omul care era poreclit cândva „Berlusconi din Giulești”.</p>
<p>„Il Luce” s-a bucurat de prezența fiului său, Răzvan, dar și a multora dintre foștii colegi. Nu puteau lipsi nici <span>cei mai buni fotbaliști pe care i-a pregătit</span> de-a lungul carierei. Fiecare generație a avut propria masă, în felul următor: Dinamo și naționala din 1970, Corvinul Hunedoara, naționala din ’84, Dinamo ’88, Brescia și Rapid, Galatasaray și Șahtior.</p>
<h2><span>George Copos i-a cinstit pe lăutari la petrecerea de ziua lui Mircea Lucescu</span></h2>
<p>Petrecerea de la Crowne Plaza a început la ora 19:00 și a durat până spre miezul nopții, cu Mircea Lucescu <span>într-o formă de zile mari</span>. Nici George Copos nu s-a lăsat mai prejos, în special când a venit vorba despre lăutari.</p>
<p>Momentul în care a fost nevoit să scoată bani din buzunar i-a făcut pe toți cei prezenți să râdă în hohote. 400 de lei au primit Ionel Tudorache și cei din taraful său, potrivit <span>gsp.ro</span>, pentru programul artistic.</p>
<blockquote><p>„Sunt extrem de onorat că generația care a adus atâtea bucurii românilor este, în această seară, aici. Voi ați fost și veți rămâne mereu extraordinari. Ne-ați adus atât de multe momente frumoase. Mircea este un om unic, fenomenal, un artist.</p>
<p> </p>
<p>Felicitări, Mircea! Și… felicitări, Răzvan Lucescu! Răzvan Lucescu, care te-a bătut cu 1-0 și nu o să uit asta niciodată”, a spus fostul patron al Rapidului.</p></blockquote>
<h2><span>Mircea Lucescu: „La 90 de ani vom face o petrecere și mai mare”</span></h2>
<p>În finalul evenimentului, selecționerul a luat microfonul și le-a mulțumit tuturor pentru prezență. Ba mai mult, le-a promis că vor petrece mai mult peste un deceniu, când va împlini 90 de ani.</p>
<blockquote><p>„Sper să ne revedem! Vă promit că, la 90 de ani, vom face o petrecere și mai mare. Asta înseamnă că trebuie să faceți eforturi să vă țineți după mine. Nu e de glumă!</p>
<p> </p>
<p>Vă îmbrățișez pe toți și mergem acasă. Aveți grijă că vă bat nevestele dacă mai vreți să rămâneți! Sau aveți aprobare?! Trebuia să veniți cu hârtia scrisă”, au fost cuvintele rostite de Mircea Lucescu.</p></blockquote>

]]></description>
    </item>
    <item>
      <title>Ioan Sdrobiş, marele rival al lui Mircea Lucescu, mesaj tulburător: „Am fost la preot şi i-am cerut să-l ierte, că şi eu l-am iertat. Când o să plec din lumea asta, vreau să stea liniştit”. EXCLUSIV</title>
      <link>https://www.prosport.ro/fotbal-intern/nationala/ioan-sdrobis-marele-rival-al-lui-mircea-lucescu-mesaj-tulburator-am-fost-la-preot-si-i-am-cerut-sa-l-ierte-ca-si-eu-l-am-iertat-cand-o-sa-plec-din-lumea-asta-vreau-sa-stea-linistit-exclusiv-20232405</link>
      <description><![CDATA[<img src="https://www.prosport.ro/wp-content/uploads/2025/07/WhatsApp-Image-2025-07-29-at-10.26.55.jpeg"/><br/><p>Ioan Sdrobiș, 79 de ani, i-a transmis un mesaj de la mulți ani lui Mircea Lucescu, prin intermediul <span>ProSport</span>, în ziua în care Il Luce a împlint 80 de ani.</p>
<p>Mircea Lucescu, unul dintre cei mai titrați antrenori români, a împlinit azi, 29 iulie, 80 de ani. Acesta a organizat<span> în cursul zilei de luni</span> o petrecere cu foștii săi jucători, cea la care au participat nume grele, printre care îi enumerăm pe Gică Hagi, Dorin Mateuț, Romulus Gabor, Ioan Andone, Gheorghiță Geolgău, Aurel Țicleanu, Gino Iorgulescu, Florin Răducioiu, Florin Prunea, Dănuț Lupu și mulți alții.</p>
<p>Însă, Mircea Lucescu a fost felicitat azi, 29 iulie, în ziua în care a împlinit 80 de ani, prin intermediul <span>ProSport</span>, chiar și de către omul care în România a fost considerat marele său rival, <span>Ioan Sdrobiș, 79 de ani.</span></p>
<h2><span>Ioan Sdrobiş, marele rival al lui Mircea Lucescu, mesaj tulburător: „Asta am făcut”!</span></h2>
<p>Ioan Sdrobiș se află acum acasă în plină recuperare, după ce la jumătatea lunii iunie a suferit o operație pe creierul mic. Acesta ne-a vorbit despre rivalitatea lui cu Mircea Lucescu, dar ne-a făcut și unele dezvăluiri.</p>
<p>„Oameni buni, încă nu m-am dus, dar îi mulțumesc lui Dumnezeu și doctorilor că au avut grjă de mine în ultimele săptămâni și sunt în continuare în viață. A trebuit să trec printr-o operație la cap și, după problemele de anul trecut, iar acum mă aflu acasă în plină recuperare. Sunt și eu în spatele lui Mircea Lucescu cu câteva luni, iar la anul în aprilie fac și eu 80 de ani.</p>
<p>Vă spun sincer că așteptam un telefon de la voi și eram sigur că o să mă sunați să vorbim despre Mircea. O să vă dezvălui un lucru. Eu stau mai rău cu sănătatea față de Mircea și nu vă ascund că am fost chiar și la preot. Iar preotului i-am cerut și i-am spus că eu vreau să iert două persoane înainte de a mă duce pe lumea cealaltă. Aceste două persoane sunt Mircea Lucescu și Cristi Chivu. Sper că vor citi cele spuse vouă de mine și îi asigur că i-am iertat. Dar azi doresc să vorbim doar despre Mircea Lucescu”, și-a început Sdrobiș discursul.</p>
<h2><span>Ioan Sdrobiș: „Îmi pare rău că nu l-am învins niciodată pe Mircea Lucescu în carieră, dar el știe de ce nu am putut să îl bat și m-a durut că nu a recunoscut niciodată acest lucru”</span></h2>
<p>În continuare, Ioan Sdrobiș ne-a declarat: „Eu îl consider pe Mircea Lucescu unul dintre cei mai buni antrenori ai noștri, iar eu recunosc nu l-am învins niciodată în carieră. Supărarea mea a plecat pe el de la faptul că el știe foarte bine de ce eu nu-l puteam învinge și m-a durut mulți ani că el nu a recunoscut niciodată treaba asta.</p>
<p>Știe bine ce ne-a cerut în vesitar la un meci Oțelul-Dinamo, era înainte de 1990, legat de Cămătaru și era normal ca eu să mă supăr rău de tot pe el. Păi așa voia el să iasă Cami golgheterul României? Mereu aveam tot felul de probleme când jucam împotriva lui Mircea Lucescu. De aici a plecat supărarea mea pe el. El profita de acel sistem de la vremea aia, iar noi cei de prin Provincie cam aveam de suferit când jucam împotriva echipelor lui Mircea Lucescu. Dar cum naiba se făcea că eu puteam totuși să înving Dinamo, când nu mai era Lucescu la ei? În fine, vreau ca Mircea Lucescu să afle că l-am iertat. Și l-am iertat chiar și în fața preotului. Sper să mă sunați și să îmi urați și mie la mulți ani la anul în aprilie. Atunci voi face și eu 80 de ani. Îi mai transmit lui Mircea Lucescu să îi dea Dumnezu puterea de muncă și să califice naționala la Campionatul Mondial, dar îmi pare rău totuși că Mircea nu a luat un copil din ăsta mai tânăr de al nostru pe lângă el în staff, ca apoi să îi lase naționala pe mână. Iar copilul ăsta în opinia mea trebuia să fie Cristi Chivu. Dar v-am spus mai devreme că în această zi vreau să vorbesc doar despre Mircea Lucescu și nu mai spun nimic despre Cristi Chivu. Este urât pentru cariera lui Mircea Lucescu să o termine cu fotbalul cu o ratare a calificării la CM.</p>
<p>Însă, încă o dată îi doresc lui Mircea Lucescu un călduros la mulți ani, multă putere de muncă și să îl țină Dumnezeu sănătos cât mai mult timp. Știu că a trecut și el printr-o operație, iar noi ăștia care suntem ajunși pe la 80 de ani chiar avem nevoie de multă sănătate”.</p>

]]></description>
    </item>
    <item>
      <title>Ce cadouri i-au făcut Andrei Nicolescu şi Dan Şucu lui Mircea Lucescu. Antrenorul le-a primit la Muzeul Fotbalului</title>
      <link>https://www.prosport.ro/fotbal-intern/nationala/ce-cadouri-i-au-facut-andrei-nicolescu-si-dan-sucu-lui-mircea-lucescu-antrenorul-le-a-primit-la-muzeul-fotbalului-20232470</link>
      <description><![CDATA[<img src="https://www.prosport.ro/wp-content/uploads/2025/07/Ce-cadouri-i-au-facut-Andrei-Nicolescu-si-Dan-Sucu-lui-Mircea-Lucescu.-Antrenorul-le-a-primit-la-Muzeul-Fotbalului-1400x933.jpg"/><br/><p>Astăzi, 29 iulie 2025, Mircea Lucescu împlinește vârsta de 80 de ani. Selecționerul echipei naționale a României a fost prezent la Muzeul Fotbalului, unde a primit cadouri din partea lui Andrei Nicolescu și Dan Șucu.</p>
<p>Experimentatul tehnician a susținut și o conferință de presă la Muzeul Fotbalului, iar cei care au fost prezenți la fața locului i-au cântat „La multi ani!”.</p>
<h2><span>Ce cadouri a primit Mircea Lucescu</span></h2>
<p>Astăzi, 29 iulie 2025, Mircea Lucescu a împlinit vârsta de 80 de ani. <span>Experimentatul tehnician și-a celebrat ziua de naștere</span> în cursul zilei de luni, 28 iulie, alături de cinci generații diferite de fotbaliști. Evenimentul a avut loc în grădina hotelului Crowne Plaza, care este deținut de fostul patron al celor de la Rapid București, George Copos.</p>
<p>În cursul dimineții de marți, 29 iulie 2025, Mircea Lucescu a fost prezent la Muzeul Fotbalului, unde și-au făcut apariția mai multe nume importante din lumea fotbalului românesc.</p>
<p>Andrei Nicolescu, administrator special al celor de la Dinamo București, i-a oferit selecționerului echipei naționale a României un tricou al clubului din „Ștefan cel Mare”, cu numărul 80, reprezentând vârsta la care a ajuns Mircea Lucescu. Nici giuleștenii nu l-au uitat pe „Il Luce” la ceas aniversar. Aceștia i-au oferit un tricou al celor de la Rapid București, însoțit de un mesaj din partea clubului pentru care a scris istorie.</p>
<p>Cu ocazia acestui eveniment, colecția de tricouri deținută de Mircea Lucescu a fost adusă la Muzeul Fotbalului. Printre acestea s-au numărat tricoul legendarului Pelé, purtat la Cupa Mondială din 1970, echipamentul lui Mircea Lucescu, de la același turneu final, tricoul Italiei, purtat de Giacinto Facchetti la Cupa Mondială din 1966 și tricoul cu mânecă lungă al lui Franz Beckenbauer, câștigătorul Balonului de Aur.</p>
<h2><span>Mircea Lucescu, copleșit de emoții</span></h2>
<p>Mircea Lucescu a susținut o conferință de presă la Muzeul Fotbalului. Vizibil emoționat, legendarul tehnician a vorbit despre <span>lucrurile care l-au ajutat să atingă performanțe uriașe de-a lungul anilor</span>.</p>
<p>„Nu trăiesc cu gândul numai la fotbal, încerc să acopăr toate momentele zilei, ale vieții, ale anului, trăiesc cu preocuparea de a da copiilor și celor care vin după noi o imagine a istoriei noaste. Există întotdeauna riscul să se uite. Am avut aseară o întâlnire cu jucătorii, am organizat pentru ei, mulțumindu-le pentru tot ce au făcut, pentru ca eu să ajung la 80 de ani. Vârsta asta se datorează și stării de spirit pe care am avut-o, succeselor pe care le-am obținut și m-au făcut să rămân în picioare.</p>
<p>Am făcut tot ce am putut pentru a rămâne sănătos. În primul rând la minte, pentru că de aici pleacă totul. O înfrângere înseamnă enorm, după o înfrângere rămâi singur. Fotbalului îi datorez foarte mult, am făcut tot ceea ce a fost posibil pentru a lăsa o urmă în cariera mea și a fi o învățătură de minte pentru toți copiii. Ce vedeți aici este un rezultat al viselor unui copil, care și-a dorit foarte mult să facă performanță, să obțină succese și în același timp să le transforme pe acestea în învățăminte”, a spus Mircea Lucescu, în cadrul conferinței de presă.</p>

]]></description>
    </item>
    <item>
      <title>Răzvan Lucescu, dezvăluiri spectaculoase despre petrecerile de zile mari date de Mircea Lucescu la 80 de ani: „Pentru prima dată organizează asta!”. De ce este unic în România. EXCLUSIV</title>
      <link>https://www.prosport.ro/fotbal-intern/nationala/razvan-lucescu-dezvaluiri-spectaculoase-despre-petrecerile-de-zile-mari-date-de-mircea-lucescu-la-80-de-ani-pentru-prima-data-organizeaza-asta-de-ce-este-unic-in-romania-exclusi-20232025</link>
      <description><![CDATA[<img src="https://www.prosport.ro/wp-content/uploads/2025/07/Razvan-Lucescu-dezvaluiri-spectaculoase-despre-petrecerile-de-zile-mari-date-de-Mircea-Lucescu.jpg"/><br/><p>Mircea Lucescu împlinește marți vârsta de 80 de ani, iar selecționerul României petrece această zi specială alături de prieteni, dar și de foștii colegi de echipă.</p>
<p>Alături de tehnicianul care a scris istorie cu Șahtior a fost și Răzvan Lucescu, care tocmai a încheiat perioada de pregătire cu cei de la PAOK Salonic.</p>
<h2><span>Așa va petrece Mircea Lucescu la 80 de ani! Răzvan Lucescu: „Pentru prima dată organizează un astfel de eveniment!”</span></h2>
<p>Aflat pentru scurt timp în România, înaintea debutului în Europa League, Răzvan Lucescu ne-a dezvăluit cum arată această perioadă pentru Mircea Lucescu. Experimentatul tehnician este deocamdată mai relaxat, având în vedere că naționala va mai juca abia în septembrie în preliminariile Campionatului Mondial.</p>
<p>Selecționerul României va sărbători cei 80 de ani atât alături de familie și prieteni, cât și de foștii colegi și elevi pe care i-a avut la Dinamo, Galatasaray, Rapid, dar și la Corvinul.</p>
<p>În schimb, Răzvan Lucescu va fi nevoit să rateze o parte din aniversarea tatălui său. PAOK reia antrenamentele și este deja cu gândul la primul meci oficial al noului sezon, prima manșă cu Wolfsberger din turul al treilea preliminar al Europa League.</p>
<blockquote><p>Eu nu prea știu programul pe care îl are. N-am venit doar pentru ziua lui, am venit pentru că am terminat cantonamentul și noi miercuri vom relua antrenamentele. Eu marți voi pleca. Exact de ziua lui nu voi fi, voi pleca la Salonic. Avem și noi într-o săptămână meci de Europa”, a spus Răzvan Lucescu, într-un interviu special acordat pentru <span>ProSport.</span></p></blockquote>
<p>Antrenorul lui PAOK Salonic este impresionat de modul în care mass-media sărbătorește aniversarea lui Mircea Lucescu, mărturisind că aceasta are cu adevărat „o stare specială”.</p>
<p>Special pentru cei 80 de ani împliniți de Mircea Lucescu, foști mari fotbaliști precum Romulus Gabor, Ioan Petcu și Florea Văetuș au venit special de la Hunedoara la București pentru a fi alături de legendarul antrenor.</p>
<p>N-au lipsit nici Gică Popescu, Gică Hagi și Adrian Ilie, care <span>au ținut să fie alături de fostul antrenor al lui Galatasaray.</span></p>
<blockquote><p>E o stare specială (n.n. pentru Mircea Lucescu), o stare emoțională interesantă, pentru că foarte multă lume din presă încearcă să creeze subiecte, materiale și îmi dau seama că este agitație. Plus că și el, pentru prima dată, organizează în două seri un astfel de eveniment. Cu prietenii, dar și alături de foștii lui colegi de echipă, jucătorii pe care i-a avut, diferitele generații pe care le-a antrenat, echipa națională, Corvinul, Dinamo, din nou echipa națională, Brescia, deci frumoasa poveste a vieții lui”, ne-a dezvăluit antrenorul lui PAOK Salonic.</p></blockquote>
<h2><span>Răzvan Lucescu, fascinat de cariera lui Mircea Lucescu: „Un antrenor unic în România!”</span></h2>
<p>Răzvan Lucescu este pur și simplu <span>fascinat de cariera spectaculoasă a lui Mircea Lucescu</span>, tehnician care încearcă acum să ducă naționala României la Campionatul Mondial. Acolo unde tricolorii n-au mai fost din 1998, de pe vremea „Generației de Aur”.</p>
<p>Antrenorul lui PAOK Salonic a subliniat că Mircea Lucescu este „un antrenor unic” pentru fotbalul românesc.</p>
<ul>
<li>35 de trofee a cucerit Mircea Lucescu în cariera de antrenor, printre care și Supercupa Europei, pe vremea când era tehnicianul lui Galatasaray</li>
<li>22 de trofee a câștigat Mircea Lucescu pe banca lui Șahtior, alături de care a fost sezoane la rând și în Liga Campionilor</li>
<li>1998-1999 este intervalul în care Mircea Lucescu a fost antrenorul lui Inter, cea mai importantă echipă din cariera tehnicianului</li>
</ul>
<blockquote><p>Viața lui este o adevărată legendă, o poveste frumoasă. Viața lui fotbalistică este ceva spectaculos, ținând cont că este român și s-a format în România, deci handicapul a fost destul de mare. Totuși, a reușit să-și formeze un astfel de nume. Este un antrenor unic pentru România”, este mândru fiul lui Mircea Lucescu.</p></blockquote>

]]></description>
    </item>
  </channel>
</rss>
