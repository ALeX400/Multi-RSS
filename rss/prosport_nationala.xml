<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Horațiu Moldovan a decis. Unde vrea să-și continue cariera</title>
      <link>https://www.prosport.ro/fotbal-intern/nationala/horatiu-moldovan-a-decis-unde-vrea-sa-si-continue-cariera-20191429</link>
      <description><![CDATA[<img src="https://www.prosport.ro/wp-content/uploads/2025/06/Horatiu-Moldovan-a-decis.-Unde-vrea-sa-si-continue-cariera-1400x740.jpg"/><br/><p>Portarul Horațiu Moldovan și-a încheiat aventura la Sassuolo, echipă cu care a promovat în Serie A, și a revenit la Atletico Madrid, cu care mai are doi ani de contract.</p>
<p>Dorit de două echipe din Turcia, titularul buturilor echipei naționale a României nu vrea să se reîntoarcă în Spania și își dorește să-și continue cariera în Italia.</p>
<h2><span>Horațiu Moldovan a decis unde vrea să joace în viitor</span></h2>
<p>Portarul și-a terminat în această vară împrumutul la Sassuolo, echipă cu care a reușit promovarea în Serie A, și a revenit la Atletico Madrid, de care mai este legat încă doi ani.</p>
<p>Dorit de Kocaelispor, care tocmai a promovat în prima ligă din Turcia, și Trabzonspor, <span>echipa unde evoluează conaționalul</span> Denis Drăguș, titularul primei reprezentative tricolore nu vrea să se reîntoarcă nici în Spania, unde știe că n-are șanse să apere, și își dorește să-și continue cariera în fotbalul din Peninsulă.</p>
<p>Sassuolonews scrie că Horațiu Moldovan nu vrea să dea curs propunerilor din Turcia, deoarece i-a plăcut enorm experiența din Italia și vrea să continue aici, chiar și în Serie B. Goalkeeper-ul român nu se grăbește însă să ia o decizie acum și așteaptă propuneri avantajoase.</p>
<blockquote><p>Am în continuare contract cu Atletico. Probabil o să fiu în lot la Campionatul Mondial (n.r. – al Cluburilor). Vreau să merg la o echipă unde pot să joc cât mai multe meciuri”, a declarat Horațiu Moldovan, la finalul partidei Austria – România 2-1.</p></blockquote>
<p><img alt="" class="size-large wp-image-20128492" decoding="async" height="792" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Diego-Simeone-face-orice-doar-ca-sa-scape-de-Horatiu-Moldovan-de-la-Atletico-Madrid.-Vrea-sa-cumpere-un-portar-cu-25.000.000-de-euro-1400x792.jpg" srcset="https://www.prosport.ro/wp-content/uploads/2025/03/Diego-Simeone-face-orice-doar-ca-sa-scape-de-Horatiu-Moldovan-de-la-Atletico-Madrid.-Vrea-sa-cumpere-un-portar-cu-25.000.000-de-euro-1400x792.jpg 1400w, https://www.prosport.ro/wp-content/uploads/2025/03/Diego-Simeone-face-orice-doar-ca-sa-scape-de-Horatiu-Moldovan-de-la-Atletico-Madrid.-Vrea-sa-cumpere-un-portar-cu-25.000.000-de-euro-768x435.jpg 768w, https://www.prosport.ro/wp-content/uploads/2025/03/Diego-Simeone-face-orice-doar-ca-sa-scape-de-Horatiu-Moldovan-de-la-Atletico-Madrid.-Vrea-sa-cumpere-un-portar-cu-25.000.000-de-euro-1536x869.jpg 1536w, https://www.prosport.ro/wp-content/uploads/2025/03/Diego-Simeone-face-orice-doar-ca-sa-scape-de-Horatiu-Moldovan-de-la-Atletico-Madrid.-Vrea-sa-cumpere-un-portar-cu-25.000.000-de-euro.jpg 1700w" width="1400"/></p>
<h2><span>Out de la Sassuolo. Italienii nu au vrut să achite clauza de cumpărare definitivă în valoare de 800.000 de euro</span></h2>
<p>Horațiu Moldovan a apărat în sezonul trecut poarta lui Sassuolo în 27 de meciuri și a primit tot atâtea goluri în Serie B. <span>Portarul român a reușit să păstreze poarta „intactă” </span>în 11 partide și a fost om de bază în revenirea echipei în primul eșalon după numai un sezon.</p>
<p>La Sassuolo va reveni însă în aceasta vară Stefano Turati, împrumutat la Monza, cel care va fi noul titular al echipei. Astfel că Sassuolo a decis să nu activeze clauza de cumpărare a românului, cifrată la 800.000 de euro.</p>
<p>Sassuolo a anunțat oficial despărțirea de Horațiu Moldovan, după ce oficialii echipei nu au vrut să achite celor de la Atletico Madrid suma mai sus amintită.</p>
<p>„Horatiu Moldovan se întoarce la Atletico Madrid. Sassuolo Calcio anunță că a convenit de comun acord să încheie împrumutul jucătorului Horațiu Moldovan de la Atletico Madrid. Portarul se întoarce la clubul spaniol”, a fost anunțul lui Sassuolo.</p>

]]></description>
    </item>
    <item>
      <title>Mircea Lucescu a anunțat decizia despre demisia de la naționala României: „Bineînțeles că fac asta”</title>
      <link>https://www.prosport.ro/fotbal-intern/nationala/mircea-lucescu-a-anuntat-decizia-despre-demisia-de-la-nationala-romaniei-bineinteles-ca-fac-asta-20191627</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-a-anuntat-decizia-despre-demisia-de-la-nationala-Romaniei.-„Bineinteles-ca-fac-asta-1400x1050.jpg"/><br/><p>Mircea Lucescu a vorbit despre viitorul său la echipa națională la conferința de presă premergătoare meciului de marți seară cu Cipru, în etapa a 4-a a preliminarilor Cupei Mondiale de anul viitor.</p>
<p>Selecționerul tricolorilor a negat că și-ar putea da demisia de la cârma primei reprezentative, mai ales că, spune el, Stanciu și compania au șanse în continuare de calificare la turneul final din 2026.</p>
<h2><span>Ce a spus Mircea Lucescu despre eventuala demisie de la cârma naționalei: „Bineînțeles că fac asta”</span></h2>
<p>Mircea Lucescu <span>a vorbit despre viitorul său pe banca naționalei României</span> la conferința de presă înaintea disputei de marți seară cu Cipru, în runda a patra preliminarilor Campionatului Mondial.</p>
<p>Selecționerul infirmă vehement zvonurile că ar pleca din fruntea primei reprezentative, mai ales că, adaugă el, tricolorii au în continuare șanse de calificare la turneul final de anul viitor.</p>
<p>„(n.r. – Viitorul său la națională) Bineînțeles că merg până la capăt. Mai am încă o șansă. Câștigată de această echipă, de jucătorii ei. Toată lumea trebuie să-și câștige pâinea. Îmi fac datoria cât se poate, cu ceea ce am la dispoziție, încercând să dau totul și le transmit lor totul. Sunt probleme, dar eu nu-mi pierd încrederea în băieții noștri.</p>
<p>Atât timp cât matematic mai avem șanse, trebuie să ne gândim la asta. Sperăm să se întoarcă toți jucătorii accidentați, care erau foarte importanți pentru națională: Drăgușin, Ianis, Olaru sau Mihăilă.</p>
<p>Mai avem și o altă problemă. Avem cinci jucători fără contract. Toți sunt pe telefoane. La fotbal, ca la tenis. Un dezechilibru. La nivelul de astăzi e suficient ca un singur jucător să nu fie ok. Sper ca echipa să treacă peste momentul ăsta”, a declarat Mircea Lucescu.</p>
<p><img alt="" class="size-large wp-image-20190180" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Mircea-Lucescu-a-spus-cum-a-ales-primul-11-pentru-Austria-–-Romania-1400x1050.jpg" srcset="https://www.prosport.ro/wp-content/uploads/2025/06/Mircea-Lucescu-a-spus-cum-a-ales-primul-11-pentru-Austria-–-Romania-1400x1050.jpg 1400w, https://www.prosport.ro/wp-content/uploads/2025/06/Mircea-Lucescu-a-spus-cum-a-ales-primul-11-pentru-Austria-–-Romania-768x576.jpg 768w, https://www.prosport.ro/wp-content/uploads/2025/06/Mircea-Lucescu-a-spus-cum-a-ales-primul-11-pentru-Austria-–-Romania-1536x1152.jpg 1536w, https://www.prosport.ro/wp-content/uploads/2025/06/Mircea-Lucescu-a-spus-cum-a-ales-primul-11-pentru-Austria-–-Romania-2048x1536.jpg 2048w" width="1400"/></p>
<h2><span>Il Luce nu ia „de sus” naționala Ciprului. „Dacă noi băteam cu 1-0 era un scandal imens”</span></h2>
<p>Mircea Lucescu se teme de meciul de mâine seară de pe teren propriu cu Cipru și <span>atrage atenția încă o dată</span>, că fotbalul din ziua de azi s-a schimbat enorm și nu mai există echipe mici și accesibile. Selecționerul vine și cu un exemplu în acet sens. Izbânda la limită a galonatei naționale a Angliei, împotriva „liliputenei” Andorra, scor 1-0.</p>
<p>„Naționala se va concentra să câștige meciurile rămase. Cipru, cu un antrenor foarte bun, fost la Aris. La mijloc au jucători foarte rapizi, din campionatul intern. Au pierdut nemeritat cu Bosnia. Vom avea un meci foarte greu. Fotbalul nu mai este ca înainte. Anglia a bătut Andorra cu 1-0, dacă noi băteam cu 1-0 era un scandal imens.</p>
<p>Zic că se poate în continuare. Important este să câștigăm mâine. Trei puncte importante. Austria vine la noi acasă, apoi joacă între ele. Noi mergem în Bosnia, iar ei au mari probleme dacă îl pierd pe Dzeko. El ne-a bătut pe noi, pe San Marino. asta înseamnă să ai jucători de un asemenea nivel. Mental perfecți, tip Ronaldo, tip Messi. Jucători cu personalitat”, a mai spus selecționerul tricolorilor</p>

]]></description>
    </item>
    <item>
      <title>S-a spart ghinionul? Niciun fotbalist din eșalonul secund la naționala lui Mircea Lucescu, după 43 de meciuri consecutive. SPECIAL</title>
      <link>https://www.prosport.ro/fotbal-intern/nationala/s-a-spart-ghinionul-niciun-fotbalist-din-esalonul-secund-la-nationala-lui-mircea-lucescu-dupa-43-de-meciuri-consecutive-special-20191482</link>
      <description><![CDATA[<img src="https://www.prosport.ro/wp-content/uploads/2025/06/S-a-spart-ghinionul-Niciun-fotbalist-din-esalonul-secund-la-nationala-dupa-43-de-meciuri-consecutive.-SPECIAL-1400x933.jpeg"/><br/><p>Dincolo de supărarea adusă de înfrângerea cu Austria, meciul de la Viena a adus o schimbare importantă structurală pentru echipa națională a României, chiar dacă nu s-a dovedit a fi benefică.</p>
<p>După foarte multă vreme, niciunul dintre jucătorii noștri care au apărut în teren nu a mai aparținut de vreo echipă de eșalon secund.</p>
<h2><span>Mircea Lucescu nu mai are niciun fotbalist de liga a doua în lotul naționalei</span></h2>
<p>De la 17.11.2018 până acum, la Viena, doar o singură dată se mai întâmplase așa ceva; la 02.06.2021, România – Georgia 1-2, un meci amical, disputat la Ploiești. De la acea partidă până acum cu Austria, echipa noastră națională a jucat 43 de partide consecutive în care nu s-a întâmplat să lipsească vreun jucător legitimat la grupări de eșalon secund (din străinătate), acestea întinzându-se pe o perioadă de patru ani.</p>
<p>Cea mai mare cifră cu asemenea jucători care au apărut pe teren într-un meci s-a ridicat 6, întâmplându-se acest lucru în trei partide: 23.09.2022, Finlanda – România 1-1 în Liga Națiunilor (Rațiu, Nedelcearu, A. Rus, M. Marin, Man, G. Pușcaș), 17.11.2022, România – Slovenia 1-2 amical (Nedelcearu, M. Marin, Moruțan, G. Pușcaș, Drăgușin, Boloca) și 16.06.2023, Kosovo – România 0-0 Liga Națiunilor (Drăgușin, G. Pușcaș, Moruțan, M. Marin, Man, Val. Mihăilă).</p>
<p>De cele mai multe ori, în câte zece rânduri, s-au aflat pentru noi pe teren 3, respectiv 1 asemenea jucător. Apoi în nouă rânduri 2 jucători, în șapte rânduri 4 jucători și în patru rânduri 5 jucători.</p>
<p>Că tot am pomenit numele unor jucători, iată-i pe toți aceștia, 11 la număr, într-o ordine cronologică a aparițiilor: Rațiu, Nedelcearu, Dr. Nedelcu, Man, M. Marin, Val. Mihăilă, G. Pușcaș, Ad. Rus, Moruțan, Drăgușin, Boloca.</p>
<p>În proporție covârșitoare cei mai mulți au aparținut de echipe de eșalon secund din Italia (Parma, Pisa, Palermo, Crotone, Genoa, Bari). Din alte părți au fost Rațiu pe când era la Huesca, în Spania, Dr. Nedelcu la Fortuna Düsseldorf, în Germania și G. Pușcaș la Reading, în Anglia.</p>
<p>Poate și o asemenea prezență vine să explice decăderea echipei naționale din ultimii ani, jucătorii români apărând tot mai rar în echipe nu numai de prim-plan ci chiar și de plan secund din campionatele tari ale Europei, fiind nevoiți să se mulțumească totuși cu eșaloane secunde.</p>
<h2><span>Cine a fost primul în istorie</span></h2>
<p>Ca să avem o viziune generală, din totalul de 762 de partide pe care le are la zi naționala României all-time, în 237 a avut în teren jucători legitimați la echipe de eșalon secund, ceea ce ar însemna 31% dintre ele.</p>
<p>Din cele 237, la 63 au fost jucători de la divizionare B din România, iar la 174 din străinătate. Această perioadă de 43 de partide consecutive despe care pomenim în articolul de față este cea mai lungă.</p>
<p>Primul fotbalist legitimat la o echipă de eșalon secund care a jucat pentru naționala României a fost Iosif Morawetz, în 1933, el aparținând de echipa timișoreană RGMT. În timp, până în anii 90 când aveau să se deschidă granițele și pentru fotbaliștii noștri pentru a juca afară, aveau să fie foarte rare aceste meciuri.</p>
<p>În total, 29 de jucători de la echipe din Divizia noastră B s-au aflat într-o asemenea onorantă postură, printre aceștia nume importante precum Mircea Lucescu, pe când era la Știința București, Augustin Deleanu la Politehnica Iași, Mircea Sandu la Sportul Studențesc, Răducanu Necula la Rapid, Attila Kun la FC Bihor, Helmut Duckadam și Marcel Coraș ambii la UTA, ca să-i pomenim doar pe câțiva.</p>
<h2><span>Precedentul Ioan Andone la Elche</span></h2>
<p>Ultimul meci în care prima noastră reprezentativă a avut în teren un jucător din eșalonul secund românesc a avut loc la 27.01.2012, un amical disputat la Belek în Turcia, România – Turkmenistan 4-0, împricinatul fiind Dorin Goga, pe-atunci la FC Timișoara.</p>
<p>Primul fotbalist angajat la un club de eșalon secund din străinătate care a jucat pentru naționala României a fost Ioan Andone, pe când era legitimat la echipa spaniolă Elche. Meciul respectiv a fost un amical disputat la București, pe 26.09.1990, România – Polonia 2-1.</p>
<p>Dar și în situația de față, printre asemenea jucători s-au aflat nume mari precum Gheorghe Hagi, Ovidiu Sabău, pe când erau la Brescia, Bogdan Stelea la Mallorca și Salamanca, Constantin Gâlcă la Mallorca, Miodrag Belodedici la Villarreal sau Dorinel Munteanu la Köln.</p>
<h2><span>1-2 cu Austria și șansele pentru turneul final scad simțitor</span></h2>
<p>Naționala de fotbal a României a fost învinsă de echipa Austriei cu scorul de 2-1 (1-0), sâmbătă seara, pe Ernst-Happel-Stadion din Viena, în Grupa H a preliminariilor Cupei Mondiale din 2026.</p>
<p>Austria s-a impus prin golurile marcate de Michael Gregoritsch (42) și Marcel Sabitzer (60). Florin Tănase (90+5) a marcat golul de onoare al tricolorilor, la ultima fază.</p>
<p>România va juca următorul meci pe 10 iunie, la București, cu echipa Ciprului (21:45), pentru care căpitanul Stanciu va fi suspendat.</p>
<p>Câștigătoarele celor 12 grupe preliminare se vor califica direct la CM 2026. Pentru celelalte patru locuri disponibile pentru zona europeană se vor bate cele 12 formații clasate pe locul secund în grupe și cele mai bine clasate câștigătoare de grupe din Liga Națiunilor, ediția 2024-25, care nu s-au calificat prin intermediul preliminariilor.</p>

]]></description>
    </item>
    <item>
      <title>Dănuț Lupu a dezvăluit de ce Daniel Pancu l-a exclus pe Cătălin Cîrjan de la Campionatul European U21. „Eu știam din primăvară că n-o să-l ia. Am avut o discuție cu el”</title>
      <link>https://www.prosport.ro/euro-u21-2025/danut-lupu-a-dezvaluit-de-ce-daniel-pancu-l-a-exclus-pe-catalin-cirjan-de-la-campionatul-european-u21-eu-stiam-din-primavara-ca-n-o-sa-l-ia-am-avut-o-discutie-cu-el-20191413</link>
      <description><![CDATA[<img src="https://www.prosport.ro/wp-content/uploads/2025/06/Danut-Lupu-a-dezvaluit-de-ce-Daniel-Pancu-l-a-exclus-pe-Catalin-Cirjan-de-la-Campionatul-European-U21.-„Eu-stiam-din-primavara-ca-n-o-sa-l-ia.-Am-avut-o-discutie-cu-el-1400x800.jpg"/><br/><p>Dănuț Lupu dezvăluie că a avut o discuție cu Daniel Pancu și știa de la acesta încă din primăvară că nu-l va convoca pe Cătălin Cîrjan la Campionatul European U21.</p>
<p>Fostul jucător de la Dinamo și Rapid este convins că mijlocașul „câinilor” nu avea cum să nu fie chemat la EURO după prestațiile foarte bune din sezonul încheiat în tricoul „alb-roșu”.</p>
<h2><span>Dănuț Lupu, dezvăluiri incredibile despre Daniel Pancu în cazul excluderii dinamovistului Cătălin Cîrjan de la EURO U21</span></h2>
<p>Fostul internațional dezvăluie că știa încă de la începutul acestui an că dinamovistul Cătălin Cîrjan nu va fi prezent la EURO 2025, după o discuție avută cu selecționerul naționalei de tineret a României.</p>
<p>Ex-mijlocașul primei reprezentative spune că fotbalistul lui Zeljko Kopic <span>nu avea cum să lipsească de la Campionatul European care stă să înceapă Slovacia</span>, după prestațiile excelente din tricoul „câinilor”.</p>
<p>„Eu sunt omul care spune lucrurilor pe nume. Eu știam din primăvară că n-o să-l ia. Am avut o discuție cu Pancu chiar despre Cîrjan. El mi-a explicat: «Dane, dacă nu-și schimbă atitudinea și vine tot cu nasul pe sus, că e titular, că joacă, că face, eu nu-l iau». I-am zis: «Bă, ești nebun? Îți sare toată lumea în cap! Cum dracu’ să nu-l iei?».</p>
<p>Poate el greșește, poate a și greșit că nu l-a ținut în lot. Eu l-aș fi ținut, măcar în primii 22. Nu-l bagi, nu-l bagi, dar îl ții. Joacă titular la Dinamo meci de meci. Are foarte multe de învățat, fiindcă majoritatea paselor sunt spre înapoi, coboară prea mult, părerea mea. Nu e un jucător de travaliu extraordinar. Cred în el, a ajutat Dinamo și sunt conștient de faptul că va ajuta Dinamo.</p>
<p>Sunt prieten foarte bun cu Pancu. Poate unii de acolo nu-l înghit, poate 4-5 jucători nu-l înghit. Niciodată un antrenor n-o să strice o echipă sau să dea afară 4 jucători pentru unul. E normal. Pancu a jucat la Rapid, n-a jucat la Dinamo. 100% în primii 22 putea să fie liniștit Cîrjan. Degeaba i-aș spune lui Pancu, el are punctul lui de vedere. A jucat la Rapid, n-a jucat la Dinamo”, a spus Dănuț Lupu, în podcastul „Totul pentru Dinamo”.</p>
<p><img alt="" class="size-large wp-image-20008736" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/10/Galeria-Rapidului-sare-in-ajutorul-Romaniei-lui-Daniel-Pancu-si-promite-spectacol-in-Giulesti-1400x1050.jpg" srcset="https://www.prosport.ro/wp-content/uploads/2024/10/Galeria-Rapidului-sare-in-ajutorul-Romaniei-lui-Daniel-Pancu-si-promite-spectacol-in-Giulesti-1400x1050.jpg 1400w, https://www.prosport.ro/wp-content/uploads/2024/10/Galeria-Rapidului-sare-in-ajutorul-Romaniei-lui-Daniel-Pancu-si-promite-spectacol-in-Giulesti-768x576.jpg 768w, https://www.prosport.ro/wp-content/uploads/2024/10/Galeria-Rapidului-sare-in-ajutorul-Romaniei-lui-Daniel-Pancu-si-promite-spectacol-in-Giulesti-1536x1152.jpg 1536w, https://www.prosport.ro/wp-content/uploads/2024/10/Galeria-Rapidului-sare-in-ajutorul-Romaniei-lui-Daniel-Pancu-si-promite-spectacol-in-Giulesti-2048x1536.jpg 2048w" width="1400"/></p>
<h2><span>Selecționerul este acuzat de rapidism. „Stă toată ziua pe la Rapid, te uiți doar la jucătorii lor”</span></h2>
<p>Dănuț Lupu îl acuză pe fostul său coleg de la gruparea giuleșteană că stă prea mult la Rapid, se uită doar la jucătorii giuleșteni și <span>inevitabil era de așteptat să convoace jucători „alb-vișinii” </span>în detrimentul altora. Și asta deoarece, a sperat și și-a dorit enorm să devină antrenorul formației de lângă Podul Grant. În zadar, Dan Șucu l-a ales pe Costel Gâlcă.</p>
<p>(n.r. – „Viață bună cu suporterii dinamoviști nu va avea”) – Eee, stați liniștiți! Pancu stă toată ziua pe la Rapid. Mi-e greu să cred că e influențat de cineva, se influențează singur. El a sperat și și-a dorit să ajungă antrenorul Rapidului, își dorește.</p>
<p>Poate a făcut unele greșeli convocând jucători de la Rapid. Atât timp cât tu, în timpul tău liber, te duci doar la Rapid și te uiți doar la jucătorii Rapidului, e normal ca, la un moment dat, să-i și convoci”, a mai spus Lupu pentru sursa citată.</p>
<p> </p>

]]></description>
    </item>
    <item>
      <title>„Ne-au bătut scârbele alea! Demisia!”. Cea mai dură reacție împotriva lui Mircea Lucescu</title>
      <link>https://www.prosport.ro/campionatul-mondial-2026/ne-au-batut-scarbele-alea-demisia-cea-mai-dura-reactie-impotriva-lui-mircea-lucescu-20191188</link>
      <description><![CDATA[<img src="https://www.prosport.ro/wp-content/uploads/2025/06/„Ne-au-batut-scarbele-alea-Demisia.-Cea-mai-dura-reactie-impotriva-lui-Mircea-Lucescu-1400x804.png"/><br/><p>Marian Iancu a avut un discurs dur la adresa lui Mircea Lucescu și i-a cerut demisia după eșecul cu Austria.</p>
<p>Fostul patron de la Poli Timișoara l-a făcut praf pe selecționerul României și a spus că e depășit de vremuri.</p>
<h2><span>Mircea Lucescu, criticat de Marian Iancu </span></h2>
<p><span>România a pierdut cu Austria, scor 1-2</span>, în preliminariile Cupei Mondiale. Michael Gregoritsch, Marcel Sabitzer și Florin Tănase au marcat pe Ernst-Happel-Stadion.</p>
<p>Marian Iancu a reacționat dur după eșecul de la Viena. Fostul patron de la Poli Timișoara i-a cerut demisia lui Mircea Lucescu.</p>
<p>„Mircea Lucescu a declarat după meci că echipa a avut momente de joc bune, în care i-a dominat pe austrieci?! Pe modelul «băieții au fost buni dar i-au bătut scârbele alea». Evident, așa cum ne-a obișnuit în toată cariera dumnealui, adevărul este cu totul altul decât cel pe care încearcă să-l inducă prin declarațiile lui subiectiv-mincinoase.</p>
<p>Cel mai bun jucător român a fost portarul Moldovan. Dacă la pauză era 4-0 sau 5-0 pentru Austria, nimeni nu ar fi contestat rezultatul. Suntem slabi și avem un antrenor depășit de vremuri. Rezultatele noastre actuale și viitoare, s-a dovedit ca depind doar de Divinitate!</p>
<p>Atât! Mi-aș dori ca la echipa națională să vină Răzvan Lucescu, pentru ca demiterea seniorului să pară una dulce și pentru că acest lucru ne-ar profita. Astfel vom avea doi antrenori într-unul! Poate așa mergem la Mondial!</p>
<p>În rest, vă recomand să nu mai urmăriți conferințele de presă ținute de domnul Mircea Lucescu după joc. Vă poate afecta emoțional mai rău decât scorul!”, a scris Marian Iancu pe rețelele de socializare.</p>
<blockquote><p>Eu sunt mulţumit de joc. Băieţii au jucat cât au putut. Am fost puţin mai lenţi, am ţinut de minge şi am pierdut-o. Ei au profitat. Am avut şi ghinion”, <span>a declarat Mircea Lucescu</span> după meci.</p></blockquote>
<h2><span>Lotul României pentru dubla cu Austria și Cipru</span></h2>
<p>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</p>
<p>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</p>
<p>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</p>
<p>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1).</p>

]]></description>
    </item>
  </channel>
</rss>
