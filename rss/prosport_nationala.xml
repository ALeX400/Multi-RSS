<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Reacția managerului spitalului Universitar despre starea reală de sănătate a lui Mircea Lucescu: „Cred că ați înțeles ce am vrut să spun!”</title>
      <link>https://www.prosport.ro/fotbal-intern/nationala/reactia-managerului-spitalului-universitar-despre-starea-reala-de-sanatate-a-lui-mircea-lucescu-cred-ca-ati-inteles-ce-am-vrut-sa-spun-20378394</link>
      <description><![CDATA[<img src="https://www.prosport.ro//wp-content/uploads/2026/02/Reactia-managerului-spitalului-Universitar-despre-starea-reala-de-sanatate-a-lui-Mircea-Lucescu-„Cred-ca-ati-inteles-ce-am-vrut-sa-spun-1400x788.jpeg"/><br/><p>Cătălin Cîrstoiu, managerul spitalului Universitar din București, a oferit, în exclusivitate, pentru <span>ProSport</span>, o primă reacție despre starea de sănătate a lui Mircea Lucescu.</p>
<p>Mircea Lucescu se află internat de luni la Spitalul Universitar, din cauza unor complicații survenite în urma unei răceli.</p>
<p><span>ProSport</span> a scris încă din 22 ianuarie despre <span>problemele de sănătate cu care se confruntă Mircea Lucescu</span>, dificultăți care i-au dat peste cap programul de pregătire al barajului pe care România îl va disputa împotriva Turciei, pe 26 martie.</p>
<h2><span>Ce spune managerului spitalului Universitar despre starea de sănătate a lui Mircea Lucescu</span></h2>
<p>Contactat de <span>ProSport</span>, Cătălin Cîrstoiu a transmis că „ar trebui să stăm liniștiți”, atunci când a fost întrebat despre gravitatea stării de sănătate a lui Mircea Lucescu. Totodată, managerul spitalului Universitar a precizat că nu poate oferi mai multe detalii, întrucât selecționerul a solicitat discreție.</p>
<p>„Dacă mă întrebați de Mircea Lucescu, vă spun că nu pot să comunic absolut deloc. Îmi pare rău, dar e decizia lor și știți bine că nu putem trece peste decizia lor. (n.r. ne puteți spune măcar dacă este o situație atât de gravă pe cât se vehiculează în spațiul media?) Eu zic să stăm liniștiți. (n.r. să înțeleg că situația nu este atât de rea) Cred că ați înțeles suficient de bine ce am vrut să spun. Îmi pare rău. E decizia familiei, știți bine că pacienții au drepturi stipulate de lege. Dacă vor să comunice, comunicarea o vor face chiar dânșii. E dreptul omului să-și mențină intimitatea personală”, a declarat Cătălin Cîrstoiu, managerul spitalului Universitar, în exclusivitate, pentru <span>ProSport</span>, despre starea lui Mircea Lucescu.</p>
<h2><span>Răzvan Burleanu: „Starea lui Mircea Lucescu s-a îmbunătățit”</span></h2>
<p>Zilele trecute, inclusiv <span>Răzvan Burleanu, președintele FRF, a declarat</span> că starea de sănătate a lui Mircea Lucescu s-a îmbunătățit.</p>
<p>„Urmărim cu foarte mare atenție evoluția stării medicale a domnului Lucescu. Am discutat constant, l-am vizitat în spital și pot să vă spun, așa cum ați văzut și în comunicatul oficial, că starea lui medicală s-a îmbunătățit. În continuare este internat în spital, nu pentru o problemă gravă, așa cum s-a întâmplat în urmă cu câteva săptămâni.</p>
<p>Este sub control medical, așteptăm să fie externat. Domnul Lucescu își dorește încă o opinie medicală. Pot să vă confirm că a avut parte de cel mai înalt nivel de profesionalism din partea medicilor care l-au asistat și totodată am simțit că a fost tratat cu foarte multă căldură și emoții. Domnul Lucescu și familia lui își doresc și a doua opinie, din afara țării”, a spus, zilele trecute, Răzvan Burleanu.</p>

]]></description>
    </item>
    <item>
      <title>FRF a dezvăluit cum s-au vândut toate biletele primite pentru Turcia – România în 20 de secunde</title>
      <link>https://www.prosport.ro/campionatul-mondial-2026/frf-a-dezvaluit-cum-s-au-vandut-toate-biletele-primite-pentru-turcia-romania-in-20-de-secunde-20378289</link>
      <description><![CDATA[<img src="https://www.prosport.ro//wp-content/uploads/2026/02/FRF-a-dezvaluit-cum-s-au-vandut-toate-biletele-primite-pentru-Turcia-Romania-in-20-de-secunde-1400x790.jpg"/><br/><p>Barajul Turcia – România a provocat un interes major printre fanii echipei naționale, care au dat năvală pentru a achiziționa biletele puse la dispoziție de Federația Română de Fotbal.</p>
<p>FRF a dezvăluit cum tichetele de intrare la meciul programat pe 26 martie la Istanbul au fost epuizate în doar 20 de secunde de la punerea lor în vânzare.</p>
<h2><span>Biletele destinate fanilor români pentru barajul cu Turcia s-au terminat în doar 20 de secunde</span></h2>
<p>Barajul Turcia – România se apropie cu pași repezi, fanii tricolorilor dând efectiv buzna pentru a pune mâna pe biletele scoase la „mezat” de Federația Română de Fotbal.</p>
<p>FRF transmite cum <span>tichetele pentru partida de la Istanbul „s-au evaporat” în numai 20 de secunde</span> de la punerea lor în vânzare. Oficialii dela Casa Fotbalului regretă că nu au fost disponibile la multe bilete pentru acest meci capital al primei noastre reprezentative în drumul spre Cupe Mondială.</p>
<p>Acestea ar fi fost în primă fază și mai puține, în jur de 1.900, însă FRF a obținut și celelalte tichete, până la 2.130, reprezentând și cota luată pentru considerente de siguranță.</p>
<p>Federația Română de Fotbal anunță că, la startul vânzării biletelor, pe platformă erau aproximativ 3.700 de utilizatori, iar imediat numărul acestora a ajuns la 5.000. Având în vedere numărul de bilete puse în vânzare, rezultă că doar o cincime dintre fani au reușit să-și achiziționeze tichete, având în vedere că fiecare comandă a putut conține maximum 4 bilete</p>
<p>„Federația Română de Fotbal le mulțumește tuturor suporterilor români pentru interesul extraordinar și pentru susținerea constantă a Echipei Naționale. Regretăm sincer faptul că nu au fost disponibile mai multe bilete pentru fanii români la partida Turcia – România, programată la Istanbul, pe 26 martie.</p>
<p>Inițial, Federația Turcă de Fotbal a alocat un număr de 1.900 de bilete pentru suporterii români, reținând diferența până la 2.130 din considerente de siguranță. FRF a insistat pentru respectarea regulamentelor UEFA și, în urma demersurilor făcute, a obținut cota corectă de bilete, reprezentând 5% din capacitatea stadionului, respectiv 2.130 de bilete.</p>
<p>Toate cele 2.130 de bilete au fost puse în vânzare simultan și s-au epuizat în aproximativ 20 de secunde. În momentul lansării vânzării, pe platformă se aflau aproximativ 3.700 de utilizatori, iar imediat după start numărul acestora a crescut la peste 5.000. Fiecare comandă a putut conține maximum 4 bilete. Raportat la o medie de 3 bilete per comandă, rezultă că, dacă luăm în calcul doar cele 3.700 de persoane prezente inițial pe site, aproximativ o cincime dintre acestea a reușit să finalizeze achiziția. Precizăm că biletele apar ca vândute în momentul în care sunt adăugate în coș, acestea nemaifiind disponibile ulterior, în etapa de personalizare a comenzii cu datele cumpărătorului.</p>
<p>Dorim să subliniem foarte clar că nu există niciun parteneriat cu nicio agenție de turism, iar niciunul dintre cele 2.130 de bilete nu a fost distribuit către acestea. Îi rugăm pe suporteri să manifeste prudență și să se asigure că vor beneficia de condiții de siguranță la meci, întrucât eventualele bilete achiziționate din alte surse, dacă acestea există cu adevărat, nu se află în sectorul dedicat suporterilor români.</p>
<p>De asemenea, recomandăm ferm evitarea platformelor de re-sale și a altor site-uri neoficiale. Biletele sunt securizate, personalizate și pot fi urmărite, fiind emise pe numele persoanei care le-a comandat. În situația în care se dovedește specula, există posibilitatea anulării biletelor”, transmite <span>FRF</span>.</p>
<div class="wp-caption aligncenter" id="attachment_19922972" style="width: 1410px"><img alt="" aria-describedby="caption-attachment-19922972" class="size-large wp-image-19922972" decoding="async" fetchpriority="high" height="903" sizes="(max-width: 1400px) 100vw, 1400px" src="https://www.prosport.ro//wp-content/uploads/2024/06/Romania-cucereste-la-EURO.-Un-strain-care-a-jucat-in-Bundesliga-nu-s-a-mai-putut-abtine-si-a-inceput-sa-faca-asta-cu-fanii-tricolorilor-1400x903.jpg" srcset="https://www.prosport.ro/wp-content/uploads/2024/06/Romania-cucereste-la-EURO.-Un-strain-care-a-jucat-in-Bundesliga-nu-s-a-mai-putut-abtine-si-a-inceput-sa-faca-asta-cu-fanii-tricolorilor-1400x903.jpg 1400w, https://www.prosport.ro/wp-content/uploads/2024/06/Romania-cucereste-la-EURO.-Un-strain-care-a-jucat-in-Bundesliga-nu-s-a-mai-putut-abtine-si-a-inceput-sa-faca-asta-cu-fanii-tricolorilor-768x495.jpg 768w, https://www.prosport.ro/wp-content/uploads/2024/06/Romania-cucereste-la-EURO.-Un-strain-care-a-jucat-in-Bundesliga-nu-s-a-mai-putut-abtine-si-a-inceput-sa-faca-asta-cu-fanii-tricolorilor-1536x991.jpg 1536w, https://www.prosport.ro/wp-content/uploads/2024/06/Romania-cucereste-la-EURO.-Un-strain-care-a-jucat-in-Bundesliga-nu-s-a-mai-putut-abtine-si-a-inceput-sa-faca-asta-cu-fanii-tricolorilor-2048x1321.jpg 2048w" width="1400"/><p class="wp-caption-text" id="caption-attachment-19922972">Foto: Sport Pictures</p></div>
<h2><span>Eforturi pentru suplimentarea numărului de tichete</span></h2>
<p>Federația Română de Fotbal anunță că va încerca în perioada următoare să suplimenteze numărul de bilete pentru această <span>întâlnire de mare interes</span>. FRF le recomandă totodată fanilor echipei naționale să încerce să achiziționeze tichete și cu o săptămână înaintea duelului, atunci când omologii din Federația Turcă de Fotbal au decis să pună în vânzare biletele.</p>
<p>„FRF încearcă să suplimenteze numărul de bilete alocate fanilor români. De asemenea, conform informațiilor primite, Federația Turcă de Fotbal intenționează să pună în vânzare bilete cu aproximativ o săptămână înainte de meci. Suporterii români pot încerca să achiziționeze bilete și în acest mod, cu respectarea condițiilor impuse de organizator, condiții care nu au fost deocamdată comunicate oficial.</p>
<p>FRF și Echipa Națională de Fotbal a României mulțumesc suporterilor pentru susținerea extraordinară și pentru interesul uriaș arătat, un interes care mai adaugă o cărămidă la zidul de încredere pe care dorim să îl construim împreună”, concluzionează Federația Română de Fotbal.</p>
<p> </p>

]]></description>
    </item>
    <item>
      <title>Gică Hagi, din nou selecționerul României? Răzvan Burleanu a lămurit lucrurile: „Vă asigur!”</title>
      <link>https://www.prosport.ro/fotbal-intern/nationala/gica-hagi-din-nou-selectionerul-romaniei-razvan-burleanu-a-lamurit-lucrurile-va-asigur-20377721</link>
      <description><![CDATA[<img src="https://www.prosport.ro//wp-content/uploads/2026/02/Gica-Hagi-din-nou-selectionerul-Romaniei-Razvan-Burleanu-a-lamurit-lucrurile-1400x933.jpg"/><br/><p>Naționala României se pregătește pentru marele meci din Turcia, iar Gică Hagi ar putea fi o variantă pentru duelul tare de la Istanbul.</p>
<p>Totuși, Răzvan Burleanu nu discută deocamdată de posibilitatea de a numi un nou selecționer, în ciuda faptului că Mircea Lucescu se confruntă cu probleme serioase de sănătate.</p>
<h2><span>Răzvan Burleanu a lămurit lucrurile: „Mi s-ar părea incorect să deschidem discuții!”</span></h2>
<p>Răzvan Burleanu a recunoscut că nu se gândește deocamdată la varianta numirii unui alt selecționer, în contextul în care a fost întrebat de posibilitatea ca Gică Hagi să revină pe banca naționalei României.</p>
<p>Totuși, Mircea Lucescu este în continuare într-o situație delicată, iar până la marele meci de la Istanbul a mai rămas puțin timp.</p>
<p>„(n.r. Hagi e o variantă?) Nu aș vrea să discutăm în momentul de față despre variante pentru că nu ar fi corect față de selecționerul în funcție. Abordarea noastră a fost că atât timp cât avem un selecționer și avem toată încrederea în ceea ce înseamnă atingerea obiectivului, mai ales când vorbim și de o situație medicală, mi s-ar părea incorect să deschidem discuții cu un potențial înlocuitor domnului Lucescu.</p>
<p>Vă asigur că echipa națională va avea pe banca tehnică selecționerul care să ducă România la Cupa Mondială”, a spus Răzvan Burleanu, la sediul FRF, într-o perioadă în care se vehiculează ideea că <span>Lucescu ar putea să ajungă în Belgia pentru analize suplimentare.</span></p>
<h2><span>Duelul cu Turcia este sold-out printre fanii români</span></h2>
<p>Deși România pornește în mod normal cu șansa a doua, interesul printre români este unul uriaș. Mai ales că distanța dintre București și Istanbul este una destul de scurtă și poate fi parcursă fără probleme și cu mașina.</p>
<p>Astfel, în mai puțin de un minut, <span>FRF a vândut toate biletele pentru suporterii noștri</span>, așa că atmosfera se anunță una incendiară în tribune.</p>
<p>„Dragi suporteri, foşti tricolori care aţi fost în locul nostru, lideri de opinie, analişti, jurnalişti, dragi români, Echipa Naţională vă adresează o invitaţie deschisă: fiţi un zid de susţinere, nu o sursă de îndoială. Analizele şi judecăţile îşi vor avea timpul lor. Acum este timpul unităţii. Haideţi să credem împreună până la capăt”, a fost mesajul transmit de Federația Română de Fotbal.</p>
<p>În cazul în care va produce surpriza la Istanbul, România va da bătălia decisivă pentru Campionatul Mondial în Kosovo sau în Slovacia.</p>

]]></description>
    </item>
    <item>
      <title>Răzvan Burleanu, anunț despre decizia în cazul lui Mircea Lucescu: „Se va deplasa în afara țării. Atunci vom stabili!”</title>
      <link>https://www.prosport.ro/fotbal-intern/nationala/razvan-burleanu-anunt-despre-decizia-in-cazul-lui-mircea-lucescu-se-va-deplasa-in-afara-tarii-atunci-vom-stabili-20377689</link>
      <description><![CDATA[<img src="https://www.prosport.ro//wp-content/uploads/2026/02/Razvan-Burleanu-anunt-despre-decizia-in-cazul-lui-Mircea-Lucescu-1400x1050.jpg"/><br/><p>Răzvan Burleanu a vorbit deschis despre problemele de sănătate ale lui Mircea Lucescu, așteptând ca selecționerul României să fie externat.</p>
<p>Totuși, Burleanu a subliniat că Lucescu va merge și în străinătate, pentru a vedea exact ce trebuie să facă în continuare.</p>
<h2><span>Răzvan Burleanu, dezvăluiri de ultimă oră despre Mircea Lucescu: „Își doresc și a doua opinie!”</span></h2>
<p>Președintele FRF a subliniat că Lucescu este în continuare internat, dar selecționerul are parte de cele mai bune condiții în spital.</p>
<p>Cum situația este însă una destul de complicată, Lucescu va merge și în Belgia, cel mai probabil.</p>
<p>„Urmărim cu foarte mare atenție evoluția stării medicale a domnului Lucescu. Am discutat constant, l-am vizitat în spital și pot să vă spun, așa cum ați văzut și în comunicatul oficial, că starea lui medicală s-a îmbunătățit. În continuare este internat în spital, nu pentru o problemă gravă, așa cum s-a întâmplat în urmă cu câteva săptămâni.</p>
<p>Este sub control medical, așteptăm să fie externat. Domnul Lucescu își dorește încă o opinie medicală. Pot să vă confirm că a avut parte de cel mai înalt nivel de profesionalism din partea medicilor care l-au asistat și totodată am simțit că a fost tratat cu foarte multă căldură și emoții. Domnul Lucescu și familia lui își doresc și a doua opinie, din afara țării”, a spus Răzvan Burleanu.</p>
<h2><span>20 februarie, data decisivă pentru viitorul lui Mircea Lucescu: „Suntem pregătiți pentru orice scenariu!”</span></h2>
<p>Răzvan Burleanu a anunțat că pe 20 februarie ar urma să se ia decizia în privința lui Mircea Lucescu, într-o perioadă în care se vehiculează ideea ca Gică Hagi să preia naționala României.</p>
<p>Șeful FRF a anunțat că este pregătit pentru orice scenariu, în condițiile în care<span> luna viitoare va fi meciul infernal din Turcia.</span></p>
<p>„În perioada imediat următoare, domnul Lucescu se va deplasa în afara țării pentru un control medical, astfel încât în jurul datei de 20 februarie să știm exact care e situația medicală a domnului Lucescu. Prioritatea este starea lui medicală, după care ceea ce ne dorim ca Federație este ca selecționerul care va sta pe banca tehnică la primul meci și care ne dorim să fie Mircea Lucescu să fie la cel mai înalt nivel.</p>
<p>În momentul de față, suntem pregătiți pentru orice scenariu. Vom merge în orice direcție de abia după ce vom cunoaște starea medicală a domnului Lucescu”, a completat Burleanu.</p>

]]></description>
    </item>
    <item>
      <title>Interes masiv! Sold-out instant pentru biletele românilor la barajul cu Turcia</title>
      <link>https://www.prosport.ro/fotbal-intern/nationala/interes-masiv-sold-out-instant-pentru-biletele-romanilor-la-barajul-cu-turcia-20377630</link>
      <description><![CDATA[<img src="https://www.prosport.ro//wp-content/uploads/2026/02/Interes-masiv-Sold-out-instant-pentru-biletele-romanilor-la-barajul-cu-Turcia-1400x1050.jpg"/><br/><p>Nebunie înaintea marelui meci dintre Turcia și România, care se va juca la Istanbul.</p>
<p>Toate biletele rezervate fanilor români s-au dat în doar câteva secunde, interesul fiind unul uriaș pentru meciul începutului de an.</p>
<h2><span>Românii au făcut sold-out la meciul cu Turcia în doar 20 de secunde</span></h2>
<p>Interes extraordinar pentru partida de la Istanbul! În doar 20 de secunde, românii au cumpărat toate biletele care ne-au fost rezervate pentru partida cu Turcia.</p>
<p>Nu mai puțin de 3.700 de fani erau pe site cu 15 minute înainte ca biletele să fie puse în vânzare, ceea ce arată încă o dată interesul printre fanii echipei lui Mircea Lucescu.</p>
<p>Foarte probabil,<span> suporterii români vor încerca să facă rost de bilete </span>și printre fanii turci, chiar dacă și în cazul gazdelor interesul este enorm.</p>
<h2><span>Cât a costat un bilet la meciul Turcia – România</span></h2>
<p>Prețul unui tichet a fost de 145 RON (27 euro), iar locurile sunt repartizate în Peluza Nord a stadionului lui Beșiktaș.<br/>
Au fost disponibile 2130 de bilete pentru suporterii români.</p>
<p>Pentru a se califica la Campionatul Mondial, <span>România trebuie să treacă de Turcia, în deplasare, pe 26 martie</span>, și de câștigătoarea duelului Slovacia – Kosovo, tot în deplasare, pe 31 martie. Dacă vor obține biletele la turneul final, tricolorii vor întâlni la turneul final, în faza grupelor, SUA, Paraguay și Australia.</p>
<p>„A ţine cu echipa naţională înseamnă, de fapt, a ţine cu tine. Înseamnă să opreşti critica atunci când nu ajută şi să fii acolo indiferent cât de greu pare. Înseamnă să speri. Să rămâi aproape chiar şi atunci când emoţiile sunt mari, iar presiunea e uriaşă.</p>
<p>Pentru că a fi alături înseamnă să pui o cărămidă la încrederea tuturor românilor. La dorinţa noastră de autodepăşire. Tricoul României nu este purtat doar de cei din teren, ci de toţi cei care cred în el.</p>
<p>O să fie greu. Ştim asta. Dar poate fi şi mai greu dacă luptăm pe două fronturi: unul cu adversarul şi altul între noi. De aceea, alegem să luptăm doar împreună. Şi să credem în şansa noastră!</p>
<p>Dragi suporteri, foşti tricolori care aţi fost în locul nostru, lideri de opinie, analişti, jurnalişti, dragi români, Echipa Naţională vă adresează o invitaţie deschisă: fiţi un zid de susţinere, nu o sursă de îndoială. Analizele şi judecăţile îşi vor avea timpul lor. Acum este timpul unităţii. Haideţi să credem împreună până la capăt!</p>
<p>ECHIPA NAŢIONALĂ DE FOTBAL A ROMÂNIEI”, a transmis FRF.</p>

]]></description>
    </item>
  </channel>
</rss>
