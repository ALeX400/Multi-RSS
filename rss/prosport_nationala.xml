<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Internaționalul de tineret, rezervă în Serie A, putea fi titular în SuperLigă: „Câteodată mai am mici frustrări”</title>
      <link>https://www.prosport.ro/fotbal-intern/nationala/internationalul-de-tineret-rezerva-in-serie-a-putea-fi-titular-in-superliga-cateodata-mai-am-mici-frustrari-20295615</link>
      <description><![CDATA[<img src="https://www.prosport.ro//wp-content/uploads/2025/10/Internationalul-de-tineret-rezerva-in-Serie-A-putea-fi-titular-in-SuperLiga-„Cateodata-mai-am-mici-frustrari.jpg"/><br/><p><span>România U 21 a pierdut amicalul cu Serbia de la Arad, scor 0-1</span> și-și îndreaptă gândurile spre meciul cu Cipru din preliminariile Euro 2027 de marți, de la Cluj, de pe terenul CFR-ului.</p>
<p>Cel mai aproape de gol pentru „tricolori” a fost Ioan Vermeșan, atacantul de 19 ani al celor de la Hellas Verona (Serie A). Acesta a trimis balonul în bară, chiar în startul meciului, în continuarea acelei faze și șutul lui El Sawy fiind blocat de defensive sârbilor.</p>
<h2><span>Ioan Vermeșan a dat-o în bară cu Serbia, dar vrea să marcheze cu Cipru</span></h2>
<p>Vermeșan a jucat o oră la Arad și a fost înlocuit de un alt fotbalist al unei echipe de Serie A, Rareș Burnete, împrumutat acum de la Lecce la Juve Stabia.</p>
<p>„Vreau să dovedesc, vreau să-mi confirm postul aici la U21, mai ales că nu am avut atât de multe minute. Sper să nu fi dezamăgit, să fi făcut un meci bun și să prind mai multe minute pe viitor. Am dat acea bară, asta e, sper să fie gol cu Cipru”, a spus Vermeșan la finalul disputei cu teamul de la sud de Dunăre.</p>
<h2><span>Debut cu Verona, în Cupă!</span></h2>
<p>Internaționalul de tineret a debutat pentru prima echipă a Veronei în urmă cu două săptămâni. S-a întâmplat în meciul de Cupă, Hellas – Venezia, 4-5, după penalty-uri. „Am debutat la prima echipă a Veronei, cariera mea este încă în dezvoltare. Trebuie să fac pasul la seniori și să rămân acolo, pas cu pas va fi bine”.</p>
<h2><span>„De plăcut cred că mi-ar fi plăcut aici, echipa UTA are un public foarte frumos…”</span></h2>
<p>Anul 2022 a fost cel de cotitură pentru cariera lui Vermeșan. În luna ianuarie a fost în cantonament în Antalya cu UTA, sub comanda lui Gyuszi Balint, dar la revenirea în țară fotbalistul pur și simplu nu a mai dorit să rămână la formația arădeană. A plecat la Ripensia, cu care a jucat în Liga 2-a în acea primăvară, iar în toamnă făcea pasul spre fotbalul italian. Aici, fotbalistul a evoluat doar pentru formațiile de juniori ale celor de la Hellas Verona și are un mic regret că, poate, a pierdut trenul spre SuperLigă în tricoul „Bătrânei Doamne”.</p>
<p>„Un răspuns concret nu am acum, poate în viitorul apropiat o să pot spune dacă am făcut bine că am mers în Italia. De plăcut cred că mi-ar fi plăcut aici, echipa UTA are un public foarte frumos, ce pot să zic? Câteodată mai am mici frustrări pe ici și pe colo, dar asta am ales și merg înainte cu decizia mea. Cât desprea campionatul din România, sincer, nu cunosc mentalitatea din SuperLigă, a seniorilor de aici. Am apucat doar câteva meciuri în divizia a doua, dar ceea știu și simt este intensitatea și mentalitatea pe care o au străinii din Italia. Toată lumea luptă pentru post în echipă și e foarte greu să-l obții”, a mai afirmat vârful de 19 ani.</p>
<h2><span>S-ar întoarce acasă dacă Poli ajunge în elită</span></h2>
<p>Și, dacă nu a jucat cu UTA în SuperLigă, Vermeșan nu exclude să o facă cu echipa fanion din orașul natal la un moment dat. Acum, Poli are ca obiectiv promovarea în Liga 2-a, sub comanda lui Dan Alexa.</p>
<p>„Eu sper ca fotbalul timișorean să revină înapoi în SupeLigă, eu am prins-o pe ACS Poli acolo doar când eram copil. Iar dacă Poli va fi din nou în SuperLigă, da, mi-ar face chiar mare plăcere să vin să joc”, mai susține tânărul fotbalist, care în urmă cu 4 ani și-a pierdut tatăl, în pandemia de COVID. Adrian Vermeșan era fost conducător de club în baschetul timișorean, la Elba Timișoara și la continuatoarele sale, până la SCM Timișoara, din 1986, până în aprilie 2019.</p>
<h2><span>Joacă în Italia, dar e student la Arad</span></h2>
<p>Altfel, Ioan Vermeșan a devenit de câteva zile studentul Universității Aurel Vlaicu din Arad, la facultatea de Educație Fizică și Sport.</p>
<p>„Chiar dacă sunt plecat în Italia, o să mai vin când la Arad și sper să fac această facultate, că de aia am ales-o. Mă înțeleg bine cu profesorii de la Universitate, am făcut acum cunoștință cu ei când am fost cu lotul național și vreau să mă țin de școală online, pe cât posibil”, a încheiat atacantul convocat de <span>Costin Curelea</span> pentru „dubla” Serbia – Cipru a echipei naționale de tineret.</p>
<h2><span>Atacantul timișorean a fost crescut de ACS Poli și a trecut și pe la UTA</span></h2>
<p>Ioan Vermeșan s-a născut pe 18 octombrie 2006 la Timișoara și s-a apucat de fotbal la vârsta de 5 ani și jumătate. În afara unei paratenteze de trei luni de zile la LPS Banatul Banatul, Vermeșan a evoluat doar la echipele de copii și juniori ale lui ACS Poli, sub comanda lui Adrian Săvoiu, Mircea Șchiopu și Sorin Vlaicu. A fost considerat unul dintre cei mai buni atacanți din țară la vârsta sa și a și fost convocat cu regularitate la acțiunile naționalelor de juniori. Cum vă spuneam, la vârsta de 15 ani, UTA a pus mâna pe Ioan Vermeșan, dar acesta nu s-a acomodat și s-a întors acasă la Timișoara, iar după puține luni a semnat cu Hellas Verona.</p>

]]></description>
    </item>
    <item>
      <title>FRF a anunțat câte bilete s-au vândut la România – Austria cu o zi înainte de meci</title>
      <link>https://www.prosport.ro/fotbal-intern/nationala/frf-a-anuntat-cate-bilete-s-au-vandut-la-romania-austria-cu-o-zi-inainte-de-meci-20295637</link>
      <description><![CDATA[<img src="https://www.prosport.ro//wp-content/uploads/2025/10/FRF-a-anuntat-cate-bilete-s-au-vandut-la-Romania-Austria-cu-o-zi-inainte-de-meci.jpg"/><br/><p>A mai rămas o singură zi până la meciul România – Austria, iar FRF a anunțat câți fani sunt așteptați pe Arena Națională.</p>
<p>Urmează un <span>duel decisiv</span> pentru „tricolori” în grupa de calificare la Mondialul din 2026. Elevii lui Mircea Lucescu nu au altă variantă decât victoria în confruntarea cu Austria, naționala care i-a făcut probleme selecționerului și în 1987. Federația Română de Fotbal a anunțat că s-au vândut peste 35.000 de bilete.</p>
<h2><span>Fanii iau cu asalt Arena Națională pentru România – Austria</span></h2>
<p>„Tricolorii” au avut mereu parte de <span>susținere masivă </span>din partea fanilor la meciurile importante. Și duminică seară, culoarea galbenă va domina în tribune, iar fanii vor susține în număr mare echipa antrenată de Mircea Lucescu.</p>
<p>Este un meci de totul sau nimic, iar peste 35.000 de spectatori și-au achiziționat deja bilete. De astăzi, fanii își pot cumpăra bilete și offline direct de la casele de bilete din incinta Arenei Naționale.</p>
<p>Prețul biletelor pornește de la 10 lei, în peluze, și ajunge până la 75 de lei în tribune la categoria 2.</p>
<p>Fanii care nu pot ajunge să își susțină fanii pe viu la stadion, o pot face din fața micilor ecrane. Meciul România – Austria va fi transmis la TV pe Antena 1.</p>
<h2><span>Calculele care asigură locul la baraj</span></h2>
<p>Cipru a încurcat România, dar a încurcat-o și pe Bosnia, astfel că „tricolorii” încă mai păstrează șanse pentru locul secund. Pentru a fi siguri de calificarea la baraj, elevii lui Lucescu trebuie să câștige cu Austria, Bosnia și San Marino, în timp ce Bosnia să piardă cu Austria, pentru a face rocada în clasament.</p>
<p>Locul 2 asigură prezența la baraj, acolo unde România e deja calificată în proporție de 90% datorită succesului din Nations League. Locul 1 asigură prezența direct la Mondialul din SUA, Mexic și Canada, dar avansul Austriei în fruntea clasamentului e aproape imposibil de recuperat.</p>
<p>La fel ca România și Austria nu a mai fost la un Campionat Mondial de 28 de ani. Pentru austrieci calificarea e ca și decisă, în timp ce românii încă mai speră la un miracol la baraj.</p>
<blockquote><p>„Austria e o echipă foarte puternică, construită de 6-7 ani, intră greu jucători tineri în echipă. Toți cu mare experiență în campionatul Germaniei.</p>
<p>Au un avantaj foarte mare față de noi, pentru că joacă titulari meci de meci, față de noi care ne-am chinuit să încropim o echipă din cauza accidentărilor cauzate de jucătorii care evoluează foarte puțin. Le e ușor să joace un meci întreg, când aleargă 11 kilometri, pentru că joacă miercuri -duminică, miercuri-duminică. ”, a spus Mircea Lucescu înaintea meciului.</p></blockquote>

]]></description>
    </item>
    <item>
      <title>Situație explozivă la națională: Mircea Lucescu, ne iei la mișto? Răzvan Marin e out cu Austria pentru că „nu s-a pregătit toată săptămâna”, dar fotbalistul „e apt, a fost la intensitate maximă în toate antrenamentele până ieri”. Dovezile foto și video! EXCLUSIV</title>
      <link>https://www.prosport.ro/fotbal-intern/nationala/situatie-exploziva-la-nationala-mircea-lucescu-ne-iei-la-misto-razvan-marin-e-out-cu-austria-pentru-ca-nu-s-a-pregatit-toata-saptamana-dar-fotbalistul-e-apt-a-fost-la-i-20295594</link>
      <description><![CDATA[<img src="https://www.prosport.ro//wp-content/uploads/2025/10/Situatie-exploziva-la-nationala-Mircea-Lucescu-ne-iei-la-misto-Selectionerul-anunta-ca-Razvan-Marin-e-out-cu-Austria-pentru-ca-„nu-s-a-pregatit-toata-saptamana-dar-fotbalistul-„e-apt.jpg"/><br/><p>În conferința de presă oficială dinaintea partidei România – Austria, organizată sâmbătă de echipa națională, Mircea Lucescu a făcut un anunț categoric legat de Răzvan Marin. Selecționerul care l-a convocat ieri, pe ultima sută de metri, pe Adrian Șut de la FCSB, a declarat că „nu există altă soluție decât să nu joace Răzvan”, invocând probleme medicale ale fotbalistului și afirmând, cuvânt cu cuvânt: „Nu s-a antrenat toată săptămâna”.</p>
<p>Doar că, unul din liderii cei mai importanți ai vestiarului tricolor, jucător în formă la AEK Atena și cu o contribuție remarcabilă în istoricul Generației de Suflet, Răzvan Marin… s-a antrenat la foc automat! Și avem inclusiv dovezile foto și video pentru asta! Iar sursele de la lot anunță că „Răzvan e apt pentru Austria, ar putea juca, dar…”.</p>
<p>Ce se întâmplă, de fapt, la echipa națională? Ne ia <span>Mircea Lucescu</span> la mișto și ascunde sub un scenariu inventat din alibiuri puerile dorința de a nu-l utiliza pe Răzvan Marin? A uitat că mijlocașul s-a pregătit în ritm normal cu coechipierii? Și că l-a introdus inclusiv în lot pentru amicalul cu Moldova, lăsându-i în afara acestuia pe Andrei Rațiu și Andrei Burcă? Ori l-a confundat pe tricolor la antrenamente?!</p>
<p><span>ProSport</span> îți dezvăluie dovezile și toate informațiile de ultimă oră de la lotul naționale, în exclusivitate, despre situația explozivă înainte de România – Austria!</p>
<h2><span>Mircea Lucescu anunță: Răzvan Marin e out cu Austria pentru că „nu s-a pregătit toată săptămâna”</span></h2>
<p>Iată declarațiile lui Mircea Lucescu din conferința de presă pentru România – Austria pe subiectul Răzvan Marin:</p>
<p>„E o situație în care nu există altă soluție decât să nu joace Răzvan. Nu s-a antrenat toată săptămâna. Important este… M-aș bucura foarte mult să nu aibă vreo problemă care să-l țină departe de terenul de joc. Pesemne s-au acumulat niște reziduuri de-a lungul timpului. Au avut schimbări de echipă, sunt lucruri care duc la accidentări. Cel mai important pentru el, să se refacă. Eu nu forțez niciodată jucătorii care resimt ceva. Dacă resimt, asta înseamnă că este o ruptură microscopică care se poate accentua și poate duce la o perioadă foarte lungă de absență. Vom vedea. Va face un RMN, dar vrea să spun foarte clar că m-aș bucura pentru să nu fie foarte grav”.</p>
<p>Pe rând, reluăm: „Nu s-a antrenat toată săptămâna”.</p>
<p>Doar că, încă de marți, 7 octombrie, și până azi, Răzvan Marin a fost prezent în TOATE antrenamentele echipei naționale, iar sursele <span>ProSport</span> de la lot dezvăluie în exclusivitate că mijlocașul „s-a pregătit la foc automat, în ritm de intensitate maximă, zi de zi și e apt pentru România – Austria!”</p>
<p>Iată și dovezile incontestabile că spusele selecționerului Mircea Lucescu nu au nicio acoperire!</p>
<h2><span>Dovezile foto și video: Răzvan Marin, în toate antrenamentele, la intensitate maximă!</span></h2>
<p>De pe canalele oficiale de comunicare ale Echipei Naționale, social media și site-ul FRF, am aflat că în ziua de marți, 7 octombrie, au avut loc două antrenamente sub comanda lui Mircea Lucescu. Primul, în sala de forță, iar al doilea, pe teren, prin ploaie. Un joc-școală, așadar un meci-test între tricolori, nu doar un simplu set de exerciții de pregătire!</p>
<p>Aceleași canale furnizează în mod oficial imagini foto cu Răzvan Marin alături de colegi în sala de forță:</p>
<div class="wp-caption aligncenter" id="attachment_20295623" style="width: 2058px"><img alt="" aria-describedby="caption-attachment-20295623" class="size-full wp-image-20295623" decoding="async" fetchpriority="high" height="1365" sizes="(max-width: 2048px) 100vw, 2048px" src="https://www.prosport.ro//wp-content/uploads/2025/10/7.jpg" srcset="https://www.prosport.ro/wp-content/uploads/2025/10/7.jpg 2048w, https://www.prosport.ro/wp-content/uploads/2025/10/7-1400x933.jpg 1400w, https://www.prosport.ro/wp-content/uploads/2025/10/7-768x512.jpg 768w, https://www.prosport.ro/wp-content/uploads/2025/10/7-1536x1024.jpg 1536w" width="2048"/><p class="wp-caption-text" id="caption-attachment-20295623">FOTO: fb Echipa Națională</p></div>
<p>Iar aici sunt imaginile video care dovedesc implicarea totală a lui Răzvan Marin în meciul-școală organizat de tricolori – <span>VIDEO AICI!</span></p>
<p>Mergem mai departe, miercuri, 8 octombrie. Antrenament prin ploaie și mai puternică, cu Răzvan Marin apt 100% și implicat în toate exercițiile ședinței de pregătire de la Mogoșoaia! Dovada <span>VIDEO AICI</span>, iar mai jos un cadru evident, cu mijlocașul implicat în miuță, nici vorbă doar de exerciții ușoare măcar, de încălzire:</p>
<div class="wp-caption aligncenter" id="attachment_20295627" style="width: 2058px"><img alt="" aria-describedby="caption-attachment-20295627" class="size-full wp-image-20295627" decoding="async" height="1365" sizes="(max-width: 2048px) 100vw, 2048px" src="https://www.prosport.ro//wp-content/uploads/2025/10/8.jpg" srcset="https://www.prosport.ro/wp-content/uploads/2025/10/8.jpg 2048w, https://www.prosport.ro/wp-content/uploads/2025/10/8-1400x933.jpg 1400w, https://www.prosport.ro/wp-content/uploads/2025/10/8-768x512.jpg 768w, https://www.prosport.ro/wp-content/uploads/2025/10/8-1536x1024.jpg 1536w" width="2048"/><p class="wp-caption-text" id="caption-attachment-20295627">FOTO: fb Echipa Națională</p></div>
<p>Joi, 9 noiembrie, exerciții cu intensitate din nou pentru tricolori. Iar la antrenamentul oficial <span>dinaintea meciului cu Moldova</span>, Răzvan Marin e alături de coechipieri, în același ritm! Dovada <span>VIDEO AICI</span> și, iată, și dovada foto:</p>
<div class="wp-caption aligncenter" id="attachment_20295628" style="width: 2058px"><img alt="" aria-describedby="caption-attachment-20295628" class="size-full wp-image-20295628" decoding="async" height="1365" sizes="(max-width: 2048px) 100vw, 2048px" src="https://www.prosport.ro//wp-content/uploads/2025/10/558972265_1659125648721593_3964749332182985813_n.jpg" srcset="https://www.prosport.ro/wp-content/uploads/2025/10/558972265_1659125648721593_3964749332182985813_n.jpg 2048w, https://www.prosport.ro/wp-content/uploads/2025/10/558972265_1659125648721593_3964749332182985813_n-1400x933.jpg 1400w, https://www.prosport.ro/wp-content/uploads/2025/10/558972265_1659125648721593_3964749332182985813_n-768x512.jpg 768w, https://www.prosport.ro/wp-content/uploads/2025/10/558972265_1659125648721593_3964749332182985813_n-1536x1024.jpg 1536w" width="2048"/><p class="wp-caption-text" id="caption-attachment-20295628">FOTO: fb Echipa Națională</p></div>
<p>Dacă nu era suficient, Mircea Lucescu a trebuit să lase doi jucători în afara lotului pentru amicalul cu Moldova, din totalul celor convocați. Dacă Răzvan Marin chiar ar fi avut probleme medicale de natură să nu îl facă apt pentru joc, acesta ar fi fost cu siguranță unul din tricolorii lăsați în afara lotului. Doar că el a fost pe foaia oficială, păstrat în lot și pe banca de rezerve, în vreme ce Andrei Rațiu și Andrei Burcă au fost menajați!</p>
<h2><span>„Jucătorii au rămas șocați”. Se folosește Mircea Lucescu de o „jenă la spate” ca să îndepărteze un tricolor esențial din Generația de Suflet?</span></h2>
<p>Sursele <span>ProSport</span> de la lotul național dezvăluie în exclusivitate:</p>
<p>„Jucătorii au rămas șocați după conferința lui Lucescu, doar s-au antrenat cot la cot cu Răzvan Marin toată săptămâna… Nu există o explicație clară de ce a spus ce a spus. Și, mai ales, de ce a luat decizia asta! Ieri, vineri, echipa a avut doar un antrenament ceva mai lejer pe seară. Și Răzvan i-a spus medicului că are o jenă la spate și-atât, nimic mai mult, el fiind apt de joc cu Austria. Nea Mircea a zis că să nu se antreneze dacă simte ceva, s-a decis că va urma un RMN. Lucescu a transmis – sigur, vedem mâine, discutăm… Și a lăsat-o așa! Fără să anunțe pe nimeni, l-a chemat însă pe Adrian Șut! Iar azi, fără să știe cineva ceva, a anunțat asta în conferință!”</p>
<p>La acțiunea din iunie a naționalei, <span>Gazeta Sporturilor scria aici</span> despre faptul că Răzvan Marin nu ar fi pe placul selecționerului Mircea Lucescu, iar acesta are de gând să modifice statutul acestuia de om de bază în prima echipă a României.</p>
<p>Cert este că, în vară, în deplasarea cu Austria, imediat după golul doi încasat de tricolori, Lucescu a făcut prima schimbare cumva neașteptat. Deși România avea nevoie de forță ofensivă ca să revină, fiind 0-2 în minutul 60, l-a introdus pe Șut pentru… Răzvan Marin! Peste trei zile, la București, cu Cipru, fotbalistul cu 70 de meciuri și 12 goluri pentru națională a fost rezervă neutilizată!</p>
<p>Cotat la 3 milioane de euro, Răzvan Marin a ajuns în această vară de la Cagliari (Serie A) la AEK Atena, are evoluții foarte apreciate în Grecia, atât în campionat, cât și în grupa Conference League, iar pentru echipa națională a fost un jucător fundamental al ultimilor ani, inclusiv din punct de vedere al contribuției ofensive, cu rol decisiv în productivitatea tricolorilor.</p>
<p>La finalul anului trecut, <span>ProSport</span> <span>dezvăluia aici concluziile unei analize șocante: o treime din golurile României din ultimii trei ani, produse de Răzvan Marin!</span></p>

]]></description>
    </item>
    <item>
      <title>Mircea Lucescu a izbucnit la întrebarea reporterului ProSport, înainte de România – Austria: „De ce dracu’?”</title>
      <link>https://www.prosport.ro/fotbal-intern/nationala/mircea-lucescu-a-izbucnit-la-intrebarea-reporterului-prosport-inainte-de-romania-austria-de-ce-dracu-20295580</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-a-izbucnit-la-intrebarea-reporterului-ProSport-inainte-de-Romania-Austria-„De-ce-dracu-scaled-e1760178324417-1400x873.jpg"/><br/><p>Mircea Lucescu a susținut conferința de presă premergătoare marelui meci cu Austria de duminică, de la 21:45.</p>
<p>Selecționerul României a fost scos din sărite de o întrebare logică și interesantă a reporterului ProSport.</p>
<h2><span>Mircea Lucescu a izbucnit la întrebarea reporterului ProSport, înainte de România – Austria: „De ce dracu’?”</span></h2>
<p>Concret, reporterul ProSport Alin Grigore l-a întrebat pe „Il Luce” care este motivul pentru care liderul din Superligă nu are niciun fotbalist convocat la națională, însă FCSB, echipă clasată pe locul 11, are 5 jucători chemați la lot.</p>
<p><span>Mircea Lucescu s-a enervat</span> și a explicat foarte clar că, în opinia sa, anumiți fotbaliști pur și simplu nu fac față la nivelul echipei naționale a României, motiv pentru care preferă să-i cheme pe acei jucători experimentați, care au mai fost în anturajul tricolorilor.</p>
<p>Spre exemplu, Sebastian Mailat este unul dintre cei mai importanți fotbaliști ai celor de la FC Botoșani, impresionând în acest sezon al Superligii, dar selecționerul a preferat să nu-l convoace la prima reprezentativă.</p>
<ul>
<li>6 goluri și 3 pase decisive a reușit Sebastian Mailat în acest sezon pentru FC Botoșani, fiind al doilea golgheter din Superliga după Florin Tănase și Alexandru Dobre, fiecare cu câte 7 reușite</li>
</ul>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/10/WhatsApp-Video-2025-10-11-at-12.52.00.mp4" data-videoid="player_e712f99355152ecb08a4ca49498f162b" id="brid_player_e712f99355152ecb08a4ca49498f162b" style="aspect-ratio: 16 / 9"></div></div>
<h2><span>Întrebarea care l-a scos din sărite pe Mircea Lucescu la conferința de presă</span></h2>
<p>Iată dialogul dintre reporterul ProSport Alin Grigore și selecționerul Mircea Lucescu:</p>
<p>Alin Grigore: „Care ar fi explicația pentru care ați convocat 5 jucători de la echipa de pe locul 11, adică FCSB, și niciun jucător de la echipa de pe primul loc, adică FC Botoșani?”</p>
<p>Mircea Lucescu: „Există jucători de antrenament, care pot să fie extraordinari la antrenamente, dar când i-ai băgat titulari și-au pierdut orientarea.</p>
<p>Există jucători de echipă, dar care, când fac pasul la echipa națională, nu mai joacă la fel. Sunt și jucători buni la națională, dar care nu pot face față nivelului internațional la echipele de club.</p>
<p>Deci o echipă nu se face așa, luând jucători de peste tot. De ce dracu’ crezi că Austria îl cheamă pe Alaba? Pentru că e jucător cu experiență!</p>
<p>O echipă națională se face cu valoare și experiență, și abia apoi cu formă de moment. Sunt jucători care, la echipa națională, nu pot face nici doi pași de frică”</p>
<p>Alin Grigore: „Deci mă gândesc că Mailat, spre exemplu, nu ar avea loc la echipa națională pentru că e jucător de antrenament.”</p>
<p>Mircea Lucescu: „Hai, mă, lasă-mă în pace! Toți sunteți selecționeri! Bravo vouă!”</p>

]]></description>
    </item>
    <item>
      <title>„Sunt supărat!”. Ce îl nemulțumește pe Mircea Lucescu înainte de România – Austria</title>
      <link>https://www.prosport.ro/fotbal-intern/nationala/sunt-suparat-ce-il-nemultumeste-pe-mircea-lucescu-inainte-de-romania-austria-20295579</link>
      <description><![CDATA[<img src="https://www.prosport.ro//wp-content/uploads/2025/10/Ce-il-nemultumeste-pe-Mircea-Lucescu-inainte-de-Romania-Austria.jpg"/><br/><p>Mircea Lucescu a anunțat care e marea lui supărare înaintea duelului România – Austria.</p>
<p>A mai rămas o singură zi până la <span>cel mai important meci </span>din mandatul lui Mircea Lucescu pe banca naționalei României. Selecționerul a comparat generația din 1987, atunci când rata calificarea la EURO 1988, cu cea din prezent și s-a arătat nemulțumit de nivelul scăzut de pregătire fizică al fotbaliștilor pe care îi are la dispoziție în acest moment.</p>
<h2><span>Mircea Lucescu, nemulțumit de nivelul de pregătire al jucătorilor: „E foarte scăzut”</span></h2>
<p>Naționala României se pregătește pentru încă un meci important cu Austria, așa cum s-a întâmplat și în 1987. Atunci, „tricolorii” ratau calificarea la EURO 1988, deși au avut rezultate bune în fața Spaniei, Irlandei și Iugoslaviei. Remiza cu Austria, 0-0, a fost considerată ca fiind crucială pentru ratarea calificării.</p>
<p>A venit momentul revanșei, dar Mircea Lucescu nu privește așa lucrurile fiindcă nu mai are aceeași generație de jucători competitivi de la acel moment. În prezent, el consideră că fotbaliștii din campionatul intern au un nivel de pregătire fizică foarte scăzut.</p>
<p>„(n.r. dacă e o revanșă după meciul din 1987) Nu are nicio legătură. E altă echipă, alți jucători. Atunci aveam o echipă extrem de puternică. Sunt convins că dacă continuam atunci ajungeam foarte departe. Pe urmă plecând la Dinamo, în primul meci al naționalei cu Rusia erau 7 jucători de la Dinamo.</p>
<p>Întâmplător am pierdut acea calificare cu Irlanda într-un meci în care am avut 38 de șuturi la poartă, ceva incredibil. Asta e soarta mea, să am astfel de ghinioane. Echipa de atunci era extrem de bună. Cum spunea și Boloni, erau mai profesioniști decât profesioniștii din Occident.</p>
<p>O echipă a atras rivalitatea celorlalți și erau 3-4 echipe care au ajuns la cel mai înalt nivel. În momentul de față sunt supărat de nivelul de pregătire fizică a jucătorilor din campionatul nostru. E foarte scăzut. Când mă gândesc la Corvinul, la Steaua, la Dinamo, ce nivel aveau de pregătire. Îmi doresc să revenim la acel nivel, depinde doar de noi. Să creștem jucători.”, a declarat Lucescu la conferința premergătoare meciului.</p>
<p><span>România – Austria va avea loc </span>la duminică seară, de la ora 21:45. Partida de pe Arena Națională va fi arbitrată de italianul Davide Massa. La cele două linii va fi asistat de Filippo Meli și Stefano Alassio, iar rezervă va fi Simone Sozza.</p>

]]></description>
    </item>
  </channel>
</rss>
