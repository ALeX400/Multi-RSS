<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gică Popescu a folosit două cuvinte pentru a descrie victoria României cu Austria și a dat și un sfat fotbaliștilor naționalei</title>
      <link>https://www.prosport.ro/campionatul-mondial-2026/gica-popescu-a-folosit-doua-cuvinte-pentru-a-descrie-victoria-romaniei-cu-austria-si-a-dat-si-un-sfat-fotbalistilor-nationalei-20297113</link>
      <description><![CDATA[<img src="https://www.prosport.ro//wp-content/uploads/2025/10/Gica-Popescu-a-folosit-doua-cuvinte-pentru-a-descrie-victoria-Romaniei-cu-Austria-si-a-dat-si-un-sfat-fotbalistilor-nationalei-1400x785.jpg"/><br/><p>Fostul mare internațional Gică Popescu a analizat victoria „tricolorilor” cu Austria, iar pentru concluzia succesului de pe Arena Națională a folosit doar două cuvinte.</p>
<p>România a învins Austria cu 1-0 datorită golului marcat de Virgil Ghiță în minutul 90+4, iar Gică Popescu a vorbit după meci despre norocul învingătorilor.</p>
<h2><span>Sfatul lui Gică Popescu pentru fotbaliștii naționalei</span></h2>
<p>Victoria cu 1-0 în fața Austriei îi menține pe „tricolori” în cursa pentru câștigarea Grupei H de cafificare la Campionatul Mondial din 2026, care va avea loc în Statele Unite ale Americii, Canada și Mexic.</p>
<p><span>Golul lui Ghiță din minutul 90+4</span> l-a făcut pe Gică Popescu, fostul internațional român cu 16 goluri în 115 meciuri pentru prima reprezentativă, să spună că a fost norocul învingătorilor.</p>
<p>„Norocul ți-l faci singur, am crezut până în ultimul moment. Faptul că jucătorii au avut inițiativă. Am făcut un meci bun spre foarte bun, o primă repriză echilibrată. Austria puțin mai agresivă, repriza a doua au fost acele trei situații de poartă, prin Mihăilă și Rațiu. Momentul în care crezi, a venit golul, care este o răsplată a încrederii.</p>
<p>Norocul învingătorilor. Eu aș rămâne cu picioarele pe pământ. Am avut mai multe ocazii, dar ne așteaptă un meci greu în Bosnia, cu șanse de calificare de pe locul doi. În seara asta am văzut o echipă națională vie, cu încredere, curaj. Am crezut până la final, prezența lui Ghiță în careu advers arată că au crezut și și-au dorit să câștige meciul”, a declarat președintele echipei Farul Constanța, la <span>Antena 1</span>.</p>
<h2><span>România nu a mai jucat la un Campionat Mondial din 1998</span></h2>
<p>Cu două etape înainte de final, România este pe locul 3, la 5 puncte de liderul Austria și la 3 de Bosnia-Herțegovina. Pentru ca naționala antrenată de Mircea Lucescu să termine pe primul loc, este obligatoriu ca „tricolorii” să câștige următoarele două confruntări, în Bosnia-Herțegovina și acasă cu San Marino, iar Austria să piardă acasă cu Bosnia-Herțegovina.</p>
<p>Ar mai fi și varianta ca meciul de la Viena din 18 noiembrie să se termine la egalitate, dar în această situație Ianis Hagi și colegii trebuie să învingă San Marino la o diferență imensă, de 8-9 goluri.</p>
<p>„Astfel de meciuri se câștigă prin astfel de momente punctuale. Când îți dorești, lucrurile vin. Nu trebuie să avem dubii că Mircea Lucescu știe să pregătească un astfel de meci. A vrut să ia presiunea asupra dânsului. Mourinho mai făcea așa. Lua întotdeauna presiunea asupra lui. Sunt antrenori care fac aceste chestiuni bine gândite”, a mai spus Gică Popescu.</p>
<p>Ar fi prima calificare a naționalei României la un turneu final de Campionat Mondial <span>după o pauză de 28 de ani</span>. În 1998, la întrecerea din Franța, România a câștigat Grupa G, din care au mai făcut parte Anglia, Columbia și Tunisia, dar a fost eliminată în optimi de Croația.</p>

]]></description>
    </item>
    <item>
      <title>Mircea Lucescu l-a făcut praf pe Alex Mitriță după România – Austria 1-0: „Nu vrea să alerge. Eu, dacă nu am succes, mă îmbolnăvesc, mor!”</title>
      <link>https://www.prosport.ro/fotbal-intern/nationala/mircea-lucescu-l-a-facut-praf-pe-alex-mitrita-dupa-romania-austria-1-0-nu-vrea-sa-alerge-eu-daca-nu-am-succes-ma-imbolnavesc-mor-20297078</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-l-a-facut-praf-pe-Alex-Mitrita-dupa-Romania-–-Austria-1-0-scaled-e1760308139564-1400x884.jpg"/><br/><p>Mircea Lucescu nu s-a abținut în momentul în care a fost întrebat despre Alex Mitriță, la finalul meciului dintre România și Austria, încheiat cu victoria „tricolorilor”, scor 1-0.</p>
<p>Experimentatul tehnician a explicat de ce fostul star al celor de la Universitatea Craiova nu putea fi util pentru echipa națională, mai ales în meciurile importante, cu adversari puternici, precum cel cu Austria.</p>
<h2><span>Mircea Lucescu îl critică pe Alex Mitriță</span></h2>
<p>Alex Mitriță, fotbalist care a ales să se retragă de la echipa națională a României, a fost criticat de către Mircea Lucescu, <span>la finalul meciului pe care România l-a câștigat în fața Austriei</span>, scor 1-0. Experimentatul tehnician a fost întrebat despre starul celor de la Universitatea Craiova, care în prezent evoluează în China, și nu s-a ferit de cuvinte în momentul în care a explicat de ce acesta nu putea fi util pentru echipa națională, mai ales în meciurile importante, cu adversari puternici, precum cel cu Austria.</p>
<p>„Mitriță nu avea dreptul să plece. Nu se poate. Un meci joacă un jucător, un meci joacă altul. Nu vreau polemică! Am explicat cu Mitriță. Nu atac pe nimeni. Eu doar argumentez și spun ce văd. Am 80 de ani, nu am interese. Interesul meu e succesul! Din asta trăiesc! Nu am succes, mă îmbolnăvesc, mor! Mitriță e acolo, foarte bine, e un băiat senzațional.</p>
<p>Mult prea emotiv pentru fotbalul de mare performanță. Va reuși să facă treabă acolo, e un talent extraordinar. Ce să vă spun? Că a alergat patru kilometri la antrenament, ceilalți șapte? El vrea să joace fotbal doar cu mingea, atâta tot. Nu vrea să alerge, să se bată. Azi a fost o bătălie în teren. Frumusețea acestui rezultat e bătălia pe care băieții au dat-o”, a declarat Mircea Lucescu, la conferința de presă.</p>
<h2><span>Ianis Hagi și Virgil Ghiță au colaborat pentru golul victoriei</span></h2>
<p><span>România a obținut o victorie importantă </span>în preliminariile Cupei Mondiale din 2026. Echipa pregătită de Mircea Lucescu s-a impus în fața Austriei, scor 1-0, grație unui gol marcat de Virgil Ghiță, în minutul 90+4. Acesta a profitat de o centrare perfectă venită din partea lui Ianis Hagi și trimis mingea în poartă cu o lovitură imparabilă de cap.</p>

]]></description>
    </item>
    <item>
      <title>Arena Națională a minunii lui Ghiță din România – Austria! Cum a arătat bucuria sinceră a celor 40.000 de fani. VIDEO</title>
      <link>https://www.prosport.ro/campionatul-mondial-2026/arena-nationala-a-minunii-lui-ghita-din-romania-austria-cum-a-aratat-bucuria-sincera-a-celor-40-000-de-fani-video-20297083</link>
      <description><![CDATA[<img src="https://www.prosport.ro//wp-content/uploads/2025/10/Arena-Nationala-a-minunii-lui-Ghita-din-Romania-Austria-Cum-a-aratat-bucuria-sincera-a-celor-40.000-de-fani.-VIDEO-2-1400x1050.jpg"/><br/><p>Arena Națională a explodat de bucurie după golul marcat de Virgil Ghiță în meciul cu Austria din preliminariile Cupei Mondiale.</p>
<p>Suporterii României au radiat de fericire la reușita din minutul 90+5 și i-au strigat numele în gura mare fundașului de la Hannover 96.</p>
<h2><span>Reacția suporterilor după ce Virgil Ghiță a marcat golul victoriei în România – Austria 1-0<br/>
</span></h2>
<p>Golul lui Virgil Ghiță din <span>meciul România – Austria</span> a stârnit o bucurie de nedescris pe Arena Națională. De precizat că reușita fundașului de la Hannover 96 a venit în prelungirile partidei.</p>
<p>Fotbalistul născut la Pitești a marcat cu capul în minutul 90+5 și a obținut o victorie imensă pentru naționala lui Mircea Lucescu. Suporterii români au explodat de bucurie la golul lui Virgil Ghiță și i-au strigat numele din toți plămânii.</p>
<h2><span>Reacția lui Virgil Ghiță după golul cu Austria</span></h2>
<p>Virgil Ghiță a reacționat după ce a marcat în poarta Austriei și a spus că <span>este cel mai frumos moment</span> din cariera sa.</p>
<p>„Cred că este cel mai frumos moment din carieră. Să dai gol pentru echipa naţională este un moment aparte şi va rămâne întotdeauna în gândul meu. Mă simt foarte bine, am câştigat cele trei puncte.</p>
<p>Echipa a jucat extraordinar şi cred că meritam să dăm gol mai devreme. Mă bucur că s-a întâmplat pe final, că am marcat şi că am câştigat. Normal, m-am bucurat. Golurile şi victoriile pe final sunt mai dulci, după un meci pe care l-am dominat.</p>
<p>Este un moment aparte să te bucuri alături de fani, mai ales când sunt în număr atât de mare. Ne ajută victoria, am făcut un rezultat foarte bun şi aşteptăm şi meciurile următoare.</p>
<p>Lăsăm acest meci în spate, ne bucurăm astăzi şi de data viitoare ne gândim la celelalte două meciuri. Normal că visăm la Mondial, întotdeauna. Cât timp sunt şanse cred că avem dreptul de a visa”, a declarat Virgil Ghiţă pentru Antena Sport.</p>

]]></description>
    </item>
    <item>
      <title>Ce e-n gușă și-n căpușă! Ionuț Radu a spus cum tratează vestiarul tricolorilor zvonul că Mircea Lucescu va demisiona</title>
      <link>https://www.prosport.ro/fotbal-intern/nationala/ce-e-n-gusa-si-n-capusa-ionut-radu-a-spus-cum-trateaza-vestiarul-tricolorilor-zvonul-ca-mircea-lucescu-va-demisiona-20297069</link>
      <description><![CDATA[<img src="https://www.prosport.ro//wp-content/uploads/2025/10/Ce-e-n-gusa-si-n-capusa-Ionut-Radu-a-spus-cum-trateaza-vestiarul-tricolorilor-zvonul-ca-Mircea-Lucescu-va-demisiona-1400x1050.jpg"/><br/><p>Ionuț Radu, cel care a închis poarta echipei naționale în partida cu Austria, a spus cum tratează vestiarul „tricolorilor” zvonul că Mircea Lucescu va demisiona.</p>
<p>Portarul celor de la Celta Vigo a fost titular atât în partida amicală disputată în fața Moldovei, dar și în partida cu Austria, din preliminariile Cupei Mondiale 2026.</p>
<h2><span>Ce spune Ionuț Radu despre demisia lui Mircea Lucescu</span></h2>
<p><span>România s-a impus în fața Austriei, scor 1-0</span>, într-o partidă disputată pe Arena Națională din București, în preliminariile Cupei Mondiale 2026. În ultimele zile s-a zvonit că Mircea Lucescu ar putea demisiona din funcția de selecționer, iar Ionuț Radu, titularul din poarta primei reprezentative, a spus cum tratează vestiarul „tricolorilor” aceste informații.</p>
<p><span>Portarul celor de la Celta Vigo</span> a declarat că fotbaliștii nu s-au gândit la o posibilă despărțire de Mircea Lucescu și că au încercat să asculte și să pună în practică sfaturile pe care le-au primit de la experimentatul tehnician.</p>
<p>„După cum am mai spus, trăiesc momentul. Dacă îmi fac așteptări, poate voi fi dezamăgit. Încerc să mă îmbunătățesc, rezultatele vin. Când respecți fotbalul și pe tine ca sportiv, rezultatele vin. Trebuie să credem. Am arătat și în acest meci. Am arătat ce echipă suntem, ce fel de grup suntem.</p>
<p>Sunt 100% convins că vom fi acolo. Noi credem, dar trebuie să credem toți. Sunt sigur că vom face pe toată lumea fericită. Ne-am felicitat reciproc, a fost un moment așa mai dificil. A fost seara perfectă.</p>
<p>Noi nu ne gândim așa că pleacă Mister, ne gândim să respectăm ce zice Mister. Ne gândim să facem un meci bun, nu dacă pleacă antrenorul sau vine altul. Conexiunea a fost mereu, a fost ca un tată pentru noi.</p>
<p>Nu fac calcule, vreau să trăiesc momentul. Vedem, nu pot spune ce vreau. Sunt conștient că putem mult mai mult decât am făcut în trecut. Trebuie să muncim. Trebuie să facem ce știm și va fi bine”, a declarat Ionuț Radu, conform <span>digisport.ro</span>.</p>

]]></description>
    </item>
    <item>
      <title>Ianis Hagi i-a lăudat în direct pe Mircea Lucescu și pe Virgil Ghiță după România – Austria 1-0. Nu s-a ferit de cuvinte</title>
      <link>https://www.prosport.ro/campionatul-mondial-2026/ianis-hagi-i-a-laudat-in-direct-pe-mircea-lucescu-si-pe-virgil-ghita-dupa-romania-austria-1-0-nu-s-a-ferit-de-cuvinte-20297058</link>
      <description><![CDATA[<img src="https://www.prosport.ro//wp-content/uploads/2025/10/Ianis-Hagi-i-a-laudat-in-direct-pe-Mircea-Lucescu-si-pe-Virgil-Ghita-dupa-Romania-–-Austria-1-0.-Nu-s-a-ferit-de-cuvinte-2-1400x1050.jpg"/><br/><p>Ianis Hagi i-a lăudat pe Mircea Lucescu și Virgil Ghiță după victoria cu Austria din preliminariile Cupei Mondiale.</p>
<h2><span>Reacția lui Ianis Hagi după România – Austria 1-0</span></h2>
<p>Ianis Hagi a contribuit enorm la <span>succesul României cu Austria</span> din preliminariile Cupei Mondiale. Fotbalistul lui Alanyaspor i-a pasat decisiv lui Virgil Ghiță, care a marcat golul victoriei în minutul 90+5.</p>
<p>Căpitanul României a reacționat la finalul partidei și a ținut să evidențieze jocul tactic făcut de naționala lui Mircea Lucescu. Fiul lui Gică Hagi se bucură enorm pentru <span>reușita fundașului</span> de la Hannover 96.</p>
<p>„Nu e coincidență, jucăm de la 12 ani împreună și faza asta am văzut-o de 30-40 de ori. Sunt bucuros pentru el. A avut răbdare, și-a așteptat rândul, a făcut un pas important în vara asta și o duce bine în Germania.</p>
<p>Îi doresc să promoveze și să ne ajute în continuare la națională. Mă bucur pentru el, mă bucur pentru toți ceilalți jucători. Sunt lucruri pozitive în acțiunea asta și acum trebuie să le ducem și în noiembrie și să creștem.</p>
<p>Sunt fericit că ne-a ieșit. Per total, a fost un meci foarte bun, de la Radu până la Bîrligea. Tactic, am jucat senzațional, i-am lăsat să aibă mingea fix unde am vrut noi. Nu este ușor, am jucat sub presiune, mai ales că acțiunile trecute nu au fost așa cum ne-am dorit.</p>
<p>Sunt fericit. Am muncit toată viața să ajung în această postură și îmi trăiesc visul. Sunt fericit. Ce trebuie să știe toți cei care mă ascultă acum e că noi muncim zi de zi ca să creștem.</p>
<p>Nu am ajuns la potențial, mai putem crește și ne dorim asta foarte mult. Asta își dorește și staff-ul. Muncim și sper că la anul să ne vedem toți la Mondial în America”, a declarat Ianis Hagi.</p>
<h2><span>Lotul României pentru partida cu Austria</span></h2>
<p>PORTARI: Ionuț RADU (Celta Vigo), Ștefan TÂRNOVANU (FCSB), Răzvan SAVA (Udinese)</p>
<p>FUNDAȘI: Andrei RAȚIU (Rayo Vallecano), Andrei BURCĂ (Yunnan Yukun), Virgil GHIȚĂ (Hannover), Mihai POPESCU (FCSB), Lisav EISSAT (Maccabi Haifa), Alexandru CHIPCIU (Universitatea Cluj), Kevin CIUBOTARU (Hermannstadt)</p>
<p>MIJLOCAȘI: Marius MARIN (Pisa), Vladimir SCRECIU (Universitatea Craiova), Răzvan MARIN (AEK Atena), Vlad DRAGOMIR (Pafos), Adrian ȘUT (FCSB), Dennis MAN (PSV), Olimpiu MORUȚAN (Aris Salonic), Ianis HAGI (Alanyaspor), Florin TĂNASE (FCSB), Ștefan BAIARAM (Universitatea Craiova), Valentin MIHĂILĂ (Rizespor)</p>
<p>ATACANȚI: Louis MUNTEANU (CFR Cluj), Daniel BÎRLIGEA (FCSB)</p>

]]></description>
    </item>
  </channel>
</rss>
