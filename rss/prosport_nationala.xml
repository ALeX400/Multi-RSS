<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Are 36 de ani și a recunoscut transformările fizice care s-au petrecut cu el: „Să pierd o noapte acum? Doamne, fereşte, trei zile sunt în pământ!”</title>
      <link>https://www.prosport.ro/fotbal-intern/superliga/are-36-de-ani-si-a-recunoscut-transformarile-fizice-care-s-au-petrecut-cu-el-sa-pierd-o-noapte-acum-doamne-fereste-trei-zile-sunt-in-pamant-20288096</link>
      <description><![CDATA[<img src="https://www.prosport.ro//wp-content/uploads/2025/10/Are-36-de-ani-si-a-recunoscut-transformarile-fizice-care-s-au-petrecut-cu-el-„Sa-pierd-o-noapte-acum-Doamne-fereste-trei-zile-sunt-in-pamant-1400x813.png"/><br/><p>Alexandru Chipciu, fotbalist care la 36 de ani continuă să impresioneze în Superliga și chiar e chemat constant la națională, a vorbit despre transformările fizice care s-au petrecut cu el în ultimul deceniu.</p>
<p>Chipciu a părăsit pentru prima oară România în 2016, atunci când Anderlecht le-a plătit celor de la FCSB pentru el suma de 3 milioane de euro. Ulterior, în intervalul 2018-2019, el a trecut și prin Cehia, pe la Sparta Praga.</p>
<h2><span>Alex Chipciu poate performa și la 36 de ani pentru că și-a schimbat radical stilul de viață</span></h2>
<p><span>Alex Chipciu, titular în derby-ul U Cluj – CFR Cluj 2-2</span>, din etapa 11 a Superligii, este unul dintre veteranii campionatului, însă cu toate acestea, le dă peste nas multor tineri și continuă să fie unul dintre cei mai valoroși fotbaliști din competiția internă.</p>
<p>Drept dovadă, mijlocașul de 36 de ani <span>a fost convocat și la două acțiuni ale echipei naționale din acest an</span>, cele din martie și septembrie.</p>
<p>Până când va afla dacă va fi chemat din nou la lot, pentru duelurile cu Moldova și Austria, programate pe 9 și 12 octombrie, Chipciu a fost întrebat cum se menține în formă la vârsta sa și dacă are vreun program diferit față de acum un deceniu, pe vremea când se afla sub contract cu FCSB. Fără să stea pe gânduri, experimentatul internațional a sugerat că stilul de viață i s-a schimbat la 180 de grade:</p>
<p>„Da, total diferit! Şi ca somn, ca tot. La 22-23 de ani nu aveam nicio noţiune, zero noţiune despre alimentaţie, somn. În perioada FCSB noi pierdeam câte două nopţi pe săptămână sigur. Aveam, într-adevăr, şi meciuri multe, era şi greu să dormi în cantonament. Noi ieşeam toţi în oraş, rar găseşti o echipă să iasă toţi. La început eram cu soţiile, naşi, fini, şi dacă mergeam la un grătar, stăteam până târziu, nu aveam nicio treabă, ceea ce acum nu fac niciodată excesele astea. Să pierd o noapte acum? Doamne, fereşte, trei zile sunt în pământ! Şi aşa, când am venit din Cipru şi n-am dormit pe avion, mă gândeam la meciul cu Rapid, cum o să fie, că n-am dormit toată noaptea şi mai erau două zile până la meci. Acum nu ai fac niciun exces din punctul ăsta de vedere. În atâţia ani, câştigi mult pe partea asta, doar că atunci, când erai tânăr, aveai puterea să mănânci o omletă cu 10 minute înainte să ieşi pe teren, alergi un miliard de sprinturi şi nu le simţi. Acum trebuie să fii mai precaut”, a declarat Alexandru Chipciu, potrivit <span>Iamsport</span>.</p>
<h2><span>Are șanse mari să fie chemat din nou la lot</span></h2>
<p>Nicușor Bancu, titularul din flancul stâng al defensivei de la echipa națională, este suspendat pentru partida cu Austria, iar Mircea Lucescu are 3 variante pentru a acoperi postul. Printre acestea se află și Alexandru Chipciu, iar având în vedere experiența de care beneficiază, cel mai probabil va avea un plus în hotărârea selecționerului.</p>
<p>Celelalte variante sunt Raul Opruț, de la Dinamo București, și Florin Ștefan, de la Universitatea Craiova. Printre opțiuni ar fi putut fi și tânărul Andrei Borza, însă acesta este în continuare indisponibil, după accidentarea pe care a suferit-o tot la lotul primei reprezentative.</p>

]]></description>
    </item>
    <item>
      <title>Răzvan Raț l-a distrus pe Alex Mitriță: „Condamn acest tip de comportament”</title>
      <link>https://www.prosport.ro/fotbal-intern/nationala/razvan-rat-l-a-distrus-pe-alex-mitrita-condamn-acest-tip-de-comportament-20288240</link>
      <description><![CDATA[<img src="https://www.prosport.ro//wp-content/uploads/2025/10/Razvan-Rat-l-a-distrus-pe-Alex-Mitrita.jpg"/><br/><p>Răzvan Raț, fostul mare fundaș stânga al echipei naționale, l-a făcut praf pe Alex Mitriță după anunțul făcut de acesta.</p>
<p>Fostul star de la Universitatea Craiova a luat decizia de a se retrage de la echipa națională pentru a se concentra mai mult pe echipa de club din China.</p>
<h2><span>Răzvan Raț l-a distrus pe Alex Mitriță: „Condamn acest tip de comportament”</span></h2>
<p>Decizia lui Mitriță l-a scos din sărite pe Răzvan Raț, care spune că fotbaliștii trebuie să se retragă de la națională doar în momentul în care nu mai sunt chemați deloc de selecționer, ceea ce nu s-a întâmplat în cazul lui Mitriță.</p>
<p>Selecționerul Mircea Lucescu avea de gând să-l convoace în continuare pe fotbalist, însă lipsa minutelor acordate pe teren l-a nemulțumit foarte tare pe fotbalist, motiv pentru care nu a mai acceptat convocările.</p>
<p>Răzvan Raț e de părere totuși că un astfel de comportament nu poate fi apreciat, iar jucătorii trebuie să se gândească la fanii echipei naționale înainte să ia o asemenea decizie.</p>
<p>„N-aș vrea să intru în detalii sau într-o polemică pentru că nu e cazul, dar cred că am mai declarat-o în foarte multe rânduri că te retragi de la echipa națională atunci când nu te mai cheamă.</p>
<p>Eu cred că e o onoare să joci pentru echipa națională, să ți se cânte imnul, Mi se pare oarecum cel puțin ciudat, din punctul meu de vedere, condamn acest tip de comportament.</p>
<p>Mai departe, da, fiecare este liber să aleagă și să facă ce crede că este mai bine pentru el și pentru cariera lui, e foarte adevărat și este foarte corect și punctul ăsta de vedere”, a declarat Răzvan Raț, fostul mare fundaș al „tricolorilor”.</p>
<h2><span>Care a fost prima reacție a lui Mircea Lucescu când a auzit că Alex Mitriță s-a retras de la echipa națională: „Să nu regrete!”</span></h2>
<p><span>Selecționerul a fost uimit</span> de anunțul făcut de Alex Mitriță și crede că acesta ar putea regreta decizia, mai ales că pentru echipa națională urmează meciuri foarte importante în campania de calificare pentru Cupa Mondială din 2026, care se va desfășura în Statele Unite ale Americii, Canada și Mexic.</p>
<p>„Poate că era mai indicat să dea curs convocării, fiindcă eu l-am pus pe listă, pentru meciul cu Moldova. Era o modalitate mult mai frumoasă de a-și lua rămas bun de la public, de la națională, dacă tot avea de gând să se retragă.</p>
<p>(n.r. Sunteți dezamăgit?) Nu acest lucru are importanță. A vrut să renunțe, a renunțat. Repet, s-a gândit că a luat o decizie în favoarea carierei și familiei lui. Mie chiar îmi pare rău că a decis așa, dar să nu regrete”, a spus Mircea Lucescu, pentru golazo.ro.</p>

]]></description>
    </item>
    <item>
      <title>Mai rău nu se poate! Anunțul venit din Italia îl dă total peste cap pe Mircea Lucescu</title>
      <link>https://www.prosport.ro/fotbal-intern/nationala/mai-rau-nu-se-poate-anuntul-venit-din-italia-il-da-total-peste-cap-pe-mircea-lucescu-20288069</link>
      <description><![CDATA[<img src="https://www.prosport.ro//wp-content/uploads/2025/10/Mai-rau-nu-se-poate-Anuntul-venit-din-Italia-il-da-total-peste-cap-pe-Mircea-Lucescu.webp"/><br/><p>Naționala României a primit o nouă veste rea, după ce presa din Italia a dezvăluit verdictul dat de medici în cazul accidentării lui Nicolae Stanciu (32 de ani).</p>
<p>Problema medicală a mijlocașului de la Genoa este serioasă și Mircea Lucescu (80) nu se va putea baza pe el la acțiunea din luna octombrie, respectiv la meciurile cu Moldova și Austria.</p>
<h2><span>Încă o pierdere grea pentru Mircea Lucescu! Presa din Italia a dezvăluit verdictul medicilor pentru căpitanul Nicolae Stanciu</span></h2>
<p>Pe 12 octombrie 2025, de la ora 21:45, <span>pe Arena Națională din București este programat meciul România – Austria</span>, din preliminariile Cupei Mondiale. Și la felul în care se vând biletele online, cel mai probabil se va disputa cu casa închisă.</p>
<p>Mircea Lucescu vrea să își ia revanșa față de suporteri după rezultatele din septembrie și intenționează să facă o figură frumoasă în fața austriecilor.</p>
<p>Cu toate acestea, misiunea legendarului „Il Luce” nu va fi deloc ușoară, mai ales că este lovit de ghinioane în lanț. După ce Alexandru Mitriță și-a anunțat retragerea de la prima reprezentativă, <span>Denis Drăguș s-a accidentat în Turcia și diagnosticul medicilor a fost dureros</span>. Atacantul va lipsi în jurul a patru săptămâni, astfel că Mircea Lucescu nu se va putea baza pe el la amicalul cu Moldova și la disputa de foc cu Austria.</p>
<p>Însă, veștile proaste continuă să vină, iar cea mai recentă este dată de presa din Italia. Căpitanul Nicolae Stanciu a acuzat și el probleme în ultima dispută de Serie A și Mircea Lucescu a confirmat că mijlocașul va fi supus unui examen RMN, pentru a se vedea exact cât de serioasă e accidentarea.</p>
<p>Iar jurnaliștii de la <span>Ansa.it</span> par să știe deja rezultatele analizelor, deoarece au informat că Nicolae Stanciu va rata atât meciul cu Napoli, din etapa următoare a Serie A, cât și cele două partide de la echipa națională:</p>
<p>„Stanciu de la Genoa s-a accidentat și ratează meciul cu Napoli și prezența la echipa națională”, a informat sursa citată.</p>
<h2><span>Mircea Lucescu nu a anunțat încă lotul final</span></h2>
<p>Așa cum am precizat deja, Mircea Lucescu vorbea cu îngrijorare despre accidentarea lui Nicolae Stanciu încă de acum câteva zile.</p>
<p>„Este o situație delicată. Avea deja un oarecare disconfort înainte de meciul cu Lazio, iar după ce a intrat pe teren, starea lui s-a înrăutățit. Nu vreau să provoc alarmă, dar va trebui să facă un RMN”, spunea selecționerul naționalei, citat de <span>CalcioGenoa.it</span>.</p>
<p>Pierderea lui Nicolae Stanciu este importantă din mai multe puncte de vedere. Pe lângă faptul că e cel mai convocat internațional din actuala generație, mijlocașul de la Genoa este și un lider extrem de apreciat în vestiarul „tricolorilor”. În acest context, absența sa de la dubla din octombrie ar putea avea un impact important.</p>
<p>Revenind la Mircea Lucescu, selecționerul s-a plâns deja de faptul că va avea o misiune dificilă atunci când va efectua convocările, iar tocmai din acest motiv a întârziat să anunțe lista finală. Cel mai probabil, anunțul lui „Il Luce” cu jucătorii pe care se baza în fața Austriei va veni după meciurile europene de joi seară, 2 octombrie. FCSB primește vizita lui Young Boys în Europa League, iar Universitatea Craiova joacă în Polonia, cu Rakow, în Conference League.</p>

]]></description>
    </item>
    <item>
      <title>„Nu mai pot eu de Lucescu!”. Gigi Becali, reacție deplasată despre un fotbalist de la FCSB și despre selecționerul României</title>
      <link>https://www.prosport.ro/fotbal-intern/nu-mai-pot-eu-de-lucescu-gigi-becali-reactie-deplasata-despre-un-fotbalist-de-la-fcsb-si-despre-selectionerul-romaniei-20287878</link>
      <description><![CDATA[<img src="https://www.prosport.ro//wp-content/uploads/2025/10/„Nu-mai-pot-eu-de-Lucescu.-Gigi-Becali-reactie-deplasata-despre-un-fotbalist-de-la-FCSB-si-despre-selectionerul-Romaniei-1400x787.jpg"/><br/><p>Patronul campioanei României, Gigi Becali, nu se dezminte și continuă să-și critice proprii jucători, dar și pe selecționerul Mircea Lucescu.</p>
<p>Naționala României va întâlni Austria în preliminariile CM 2026. Lucescu a dat de înțeles că vrea să-l titularizeze pe Mihai Popescu, dar Gigi Becali a dat de pământ cu jucătorul.</p>
<h2><span>Gigi Becali a pus la zid un jucător de la campioana FCSB și a criticat strategia selecționerului Mircea Lucescu</span></h2>
<p>Pe 9 și 12 octombrie, naționala de fotbal a României va întâlni <span>reprezentativele Republicii Moldova într-un amical și Austriei</span> în calificările pentru Campionatul Mondial din 2026. Ambele partide se joacă pe Arena Națională, de la ora 21:00, respectiv, 21:45.</p>
<p>Mircea Lucescu va anunța lotul complet la finalul acestei săptămâni, dar a dat de înțeles că vrea să-l titularizeze cu Austria pe Mihai Popescu, fundașul campioanei României. Gigi Becali nu este impresionat și a considerat de cuviință să-l critice pe jucător, aducându-și aminte de o greșeală făcută cu FC Botoșani.</p>
<p>„Păi, ce să facă? Când vine centrare să se aplece, să-i fie frică de minge? Nu mai pot eu de Lucescu! Ce să fac?</p>
<p>Îl respect pe Lucescu, dar mă interesează pe mine echipa națională? Deloc! Spun adevărul! Dacă vine mingea și el se apleacă, îi e frică că îl găurește glonțul? Tu te apleci și lași să marcheze gol? Aveam acum încă 3 puncte”, a spus Gigi Becali, la <span>Fanatik</span>.</p>
<h2><span>Gigi Becali s-a luat de Mircea Lucescu pentru că nu l-a folosit pe Ștefan Târnovanu</span></h2>
<p><span>FCSB a fost învinsă de FC Botoșani cu 3-1</span>, în deplasare, pe 19 septembrie, în etapa 10 a Superligii. Faza la care a făcut referire Gigi Becali s-a consumat în minutul 40. La o lovitură liberă executată de pe dreapta de Mitrov, Mihai Popescu a ezitat să sară la cap, mingea a căzut în careul mic, iar Dumiter a împins-o în poartă de la câțiva metri.</p>
<p>Latifundiarul din Pipera nu a avut probleme să se ia de selecționerul Mircea Lucescu, pe fondul nefolosiriii lui Ștefan Târnovanu, care fusese convocat pentru dubla cu Canada și Cipru.</p>
<p>„Dacă Târnovanu e cel mai bun portar, face ravagii, și tu nu-l bagi? Hai să fim serioși, nu mă mai interesează de națională. Dacă joacă Târnovanu mă interesează echipa națională”, a declarat Gigi Becali.</p>
<p>După 5 partide jucate, naționala României se află pe locul 3 în Grupa preliminară H, cu 7 puncte. Șansele să mai prindă locul 1, care duce direct la competiția mondială din vara anului viitor, sunt infime, în condițiile în care trebuie să recupereze un ecart de 5 puncte față de Bosnia-Herțegovina și Austria, iar aceasta din urmă are un meci mai puțin.</p>
<p>După confruntarea din 12 octombrie, „tricolorii” vor mai întâlni în preliminariile pentru CM 2026 Bosnia-Herțegovina, în deplasare, pe 15 noiembrie, și San Marino acasă, trei zile mai târziu. Ambele confruntări încep la ora 21:45.</p>

]]></description>
    </item>
    <item>
      <title>Gabi Balint, reacție nervoasă după ce golul marcat din pasa lui Dennis Man a fost anulat: „Nu e normal!”</title>
      <link>https://www.prosport.ro/fotbal-extern/liga-campionilor/gabi-balint-reactie-nervoasa-dupa-ce-golul-marcat-din-pasa-lui-dennis-man-a-fost-anulat-nu-e-normal-20288002</link>
      <description><![CDATA[<img src="https://www.prosport.ro//wp-content/uploads/2025/10/Gabi-Balint-reactie-nervoasa-dupa-ce-golul-marcat-din-pasa-lui-Dennis-Man-a-fost-anulat-„Nu-e-normal-1400x933.jpg"/><br/><p>Gabi Balint (62 de ani), fost mare internațional român și actual analist TV, a văzut golul marcat de PSV Eindhoven din pasa lui Dennis Man (27) și a avut o reacție nervoasă.</p>
<p>Talentatul fotbalist român a fost titular în disputa cu Bayer Leverkusen, care s-a consumat miercuri seară, 1 octombrie 2025, în etapa 2 din faza principală a UEFA Champions League.</p>
<h2><span>Gabi Balint a cerut schimbarea regulamentului după ce a văzut golul pe care VAR i l-a anulat lui PSV. Dennis Man pasase decisiv</span></h2>
<p>Miercuri seară, <span>PSV a remizat în deplasare cu Bayer Leverkusen, scor 1-1</span> în etapa 2 din faza principală a Ligii Campionilor.</p>
<p>Un rezultat bun pentru olandezi, însă care putea fi și mai bun, mai ales dacă golul din minutul 5, marcat de Ivan Perisic, nu era anulat.</p>
<p>Pe scurt, Dennis Man a primit mingea în flancul drept al terenului, a intrat ușor în poziție centrală, după care a trimis o centrare în forță cu stângul. Mingea a ajuns pe bara a doua, la Ivan Perisic, care a izbutit să o trimită în plasă cu o lovitură de cap.</p>
<p>Inițial, golul a fost validat de brigada de arbitri, deoarece fanionul nu a fost ridicat, iar „centralul” nu a sesizat nimic neregulamentar. Însă, <span>cei din camera VAR i-au „furat” assist-ul lui Dennis Man</span> în cele din urmă. Și asta pentru că reușita lui Ivan Perisic a fost analizată timp de momente bune de sistemul de video arbitraj, iar după ce s-au tras toate liniile corespunzătoare s-a ajuns la concluzia că internaționalul croat a fost într-o poziție sensibilă de offside.</p>
<p>După meci, Gabi Balint, actual analist TV, a revăzut reluarea cu momentul din Germania și a izbucnit la adresa regulamentului UEFA:</p>
<p>„N-a ridicat tușierul fanionul. VAR-ul a intervenit după ce a observat că e offside. Uitați-vă și voi, trebuie scoasă regula asta, nu e normal. Da, nu e normal, au zis că schimbă regula de offside”, a răbufnit Gabi Balint, la <span>Digi Sport</span>.</p>
<h2><span>Dennis Man a rămas pe teren până în minutul 73</span></h2>
<p>Dennis Man a avut o evoluție demnă de apreciat în deplasarea grea cu Bayer Levekusen, iar <span>specialiștii de la portarul Sofascore i-au acordat nota 6.7</span>.</p>
<p>Internaționalul român a fost menținut pe teren până în minutul 73, atunci când bosniacul Esmir Bajraktarevic i-a luat locul.</p>
<p>Dennis Man venea după o partidă bună pe care o reușise în campionat, Excelsior – PSV 1-2, în care a jucat pe final și a izbutit să ofere o pasă decisivă.</p>
<p>Aceasta a fost și prima contribuție ofensivă a lui Man de la transferul în prima divizie a fotbalului olandez.</p>
<p>Potrivit site-ului de specialitate Transfermarkt, cota de piață a internaționalului român este de 10 milioane de euro.</p>

]]></description>
    </item>
  </channel>
</rss>
