<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Scandalul Mirel Rădoi – Mircea Lucescu l-a uimit pe Meme Stoica: „Mă miră. Știam că are o relație excelentă cu Răzvan Lucescu”</title>
      <link>https://www.prosport.ro/fotbal-intern/superliga/scandalul-mirel-radoi-mircea-lucescu-l-a-uimit-pe-meme-stoica-ma-mira-stiam-ca-are-o-relatie-excelenta-cu-razvan-lucescu-20301085</link>
      <description><![CDATA[<img src="https://www.prosport.ro//wp-content/uploads/2025/10/Scandalul-Mirel-Radoi-–-Mircea-Lucescu-l-a-uimit-pe-Meme-Stoica-„Ma-mira.-Stiam-ca-are-o-relatie-excelenta-cu-Razvan-Lucescu.jpg"/><br/><p>Scandalul Mirel Rădoi – Mircea Lucescu l-a șocat pe Meme Stoica, președintele Consiliului de Administrație de la FCSB.</p>
<h2><span>Scandalul Mirel Rădoi – Mircea Lucescu l-a uimit pe Meme Stoica: „Mă miră. Știam că are o relație excelentă cu Răzvan Lucescu”</span></h2>
<p>Mircea Lucescu <span>i-a urat succes lui Gigi Becali</span> înainte de meciul FCSB – Universitatea Craiova. Mirel Rădoi a luat foc la conferința de presă și l-a acuzat de lipsă de echidistanță pe selecționerul României.</p>
<p>Meme Stoica a comentat conflictul dintre Mircea Lucescu și antrenorul Universității Craiova. Președintele Consiliului de Administrație de la FCSB nu-și explică <span>motivul din spatele supărării</span> lui Mirel Rădoi.</p>
<p>„Eu am o relație atât de strânsă cu Mirel, cimentată în timp, încât îmi e greu să vorbesc altfel despre el decât la superlativ. Am văzut ce a spus. Nu știu dacă avea nevoie să deschidă aceste fronturi acum, dar cred că toate se vor liniști.</p>
<p>Nu cred că cei atacați vor replica, nu are niciun sens. Sunt niște discuții fără sens. Nu cred că are vreo legătură desfășurarea meciului FCSB – Universitatea Craiova cu convorbirea telefonică dintre Gigi și Mircea Lucescu.</p>
<p>Mirel poate să explice declarațiile date. Eu nu le înțeleg. Înțeleg că și eu făceam niște chestii… Hai să zicem că o punem pe seama tinereții. Nu am idee. Nu simt deloc că ne-a atacat.</p>
<p>Da, a avut câteva declarații la adresa noastră după meci, da. Problema lui, eu n-am ce să răspund. Chiar n-am ce să răspund. Din poziția pe care o am la club, n-am ce să răspund.</p>
<p>Mă interesează prea puțin ce spun alții despre noi. Chestia aia cu brand-ul, fiecare are poziția lui, opinia lui, trebuie respectată, n-am idee. Fiecare e responsabil pentru ce vorbește și ce gândește.</p>
<p>Fiecare e cu treaba lui. Pe mine mă interesează atât de mult… Poate pe Gigi îl interesează mai mult ce spun alții, că el se distrează cu chestiile astea. Pe mine mă interesează prea puțin.</p>
<p>Am chestii mult mai importante de făcut și la care să mă gândesc. Situația pe care o avem în clasament… În fiecare dimineață când mă trezesc, la asta mă gândesc. Nu cumva să crezi că mă gândesc la altceva.</p>
<p>Nu cred că a făcut ceva grav. Nu știu exact ce a spus nea Mircea, ce a declarat nea Mircea. Mie Gigi mi-a spus atunci că, nea Mircea a spus că e alături de el, dar nu că s-a referit la meci, că bate FCSB.</p>
<p>Ce mă miră pe mine… Știu relația pe care Mirel o are cu Răzvan Lucescu. Și mă miră ieșirile astea din ambele părți. Pentru că știu că deși noi am fost într-un război total cu Răzvan în perioada aia, 2005-2006, când ne luptam și pentru titlul și pentru parcursul european, ne-am întâlnit în sferturi, știu că după aia, când Răzvan a fost selecționer, relația lui cu Mirel a fost una extraordinară.</p>
<p>Mai departe, anii trec, relațiile se schimbă, unii se împacă, alții se ceartă. Eu unul sunt pe pace. Am fost destul pe război cât am fost tânăr”, a declarat Meme Stoica, la <span>Fanatik</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 45px; left: 687px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Gigi Becali, decizie șocantă după Metaloglobus – FCSB 2-1! Căpitanul e OUT din echipă: „Toate pasele la adversar!”</title>
      <link>https://www.prosport.ro/fotbal-intern/superliga/gigi-becali-decizie-socanta-dupa-metaloglobus-fcsb-2-1-capitanul-e-out-din-echipa-toate-pasele-la-adversar-20302365</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-decizie-socanta-dupa-Metaloglobus-FCSB-2-1-Capitanul-e-OUT-din-echipa-„Toate-pasele-la-adversar.webp"/><br/><p>La scurt timp după umilința șocantă din Metaloglobus – FCSB 2-1, Gigi Becali (67 de ani) a intrat în direct, la TV, unde a anunțat câteva decizii radicale.</p>
<p>Printre altele, patronul campioanei României a spus că îl va scoate din echipă pe căpitan, anume Darius Olaru (27), care în opinia lui a avut o prestație foarte slabă la Clinceni.</p>
<h2><span>Căpitanul Darius Olaru, OUT de la FCSB. Postul lui Florin Tănase, schimbat din nou. Ce decizii a luat Gigi Becali</span></h2>
<p><span>Metaloglobus a învins-o pe FCSB, sâmbătă seară, 18 octombrie 2025, scor 2-1 în etapa 13 din Superliga României</span> și a scris o nouă pagină din istoria clubului.</p>
<p>Gruparea nou-promovată nu doar că a bifat prima victorie a sezonului și a răpus-o pe campioana en-titre, ci a înregistrat primul ei succes de pe prima scenă a fotbalului românesc.</p>
<p>De partea cealaltă, eșecul reprezintă un adevărat dezastru pentru FCSB. După victoriile consecutive cu Oțelul și Craiova, care le-au redat speranțe fanilor pentru lupta la titlu, a venit această înfrângere umilitoare.</p>
<p>Așa cum era de așteptat, <span>o mulțime de reacții dure au avut loc după Megaloglobus – FCSB 2-1</span>, iar unele dintre ele i-au aparținut chiar patronului campioanei. Gigi Becali a intrat în direct, la TV, unde a anunțat mai multe decizii dure pe care le va lua în perioada imediat următoare, dar și la iarnă.</p>
<p>Dacă în următoarea fereastră de mercato se gândește să producă o revoluție și să renunțe la mai mulți fotbaliști importanți, pe termen scurt, Gigi Becali a șocat și a spus că îl va scoate din echipă pe căpitanul Darius Olaru. Prin această mutare, miliardarul din Pipera a spus că îi va crea mai mult spațiu lui Florin Tănase, care în ultimele săptămâni a jucat pe alte poziții pentru a putea face echipă în „primul 11” cu Olaru.</p>
<p>„Olaru, toate pasele la adversar. E adevărat, Tănase n-o să mai joace acolo (n.r.- mijlocaș central). Pentru că am zis să-i facem loc lui Olaru, dar pentru ce să-i facem? Să dea toate mingile la adversar?”, a declarat Gigi Becali, la <span>Digi Sport</span>, sugerând astfel că Olaru va fi sărit din echipa de start.</p>
<h2><span>Alibec, Thiam și Politic, taxați și ei</span></h2>
<p>Gigi Becali a continuat cu criticile și i-a pus la zid pe Denis Alibec, Mamadou Thiam și Dennis Politic, care au intrat pe teren în ultima jumătate de oră, la scorul de 1-2, dar nu au putut face diferența, implicit modifica tabela de marcaj.</p>
<p>„A intrat Alibec, n-a atins mingea. Thiam, la fel. Politic a dat mingea afară aiurea”, a mai răbufnit Gigi Becali, conform aceleiași surse.</p>
<p>Pentru FCSB urmează un meci cu UTA Arad în campionat, programat pe 26 octombrie, în etapa cu numărul 14.</p>

]]></description>
    </item>
    <item>
      <title>Mihai Rotaru, atac devastator împotriva lui Mircea Lucescu. „A fost cel mai mare strateg cu Jean Pădureanu! E lipsit de decență”</title>
      <link>https://www.prosport.ro/fotbal-intern/superliga/mihai-rotaru-atac-devastator-impotriva-lui-mircea-lucescu-a-fost-cel-mai-mare-strateg-cu-jean-padureanu-e-lipsit-de-decenta-20301093</link>
      <description><![CDATA[<img src="https://www.prosport.ro//wp-content/uploads/2025/10/Mihai-Rotaru-atac-devastator-impotriva-lui-Mircea-Lucescu.-„A-fost-cel-mai-mare-strateg-cu-Jean-Padureanu-E-lipsit-de-decenta.webp"/><br/><p>Mihai Rotaru a intervenit în forță în scandalul Mirel Rădoi – Mircea Lucescu și a lansat un atac devastator la adresa selecționerului.</p>
<p>Patronul Universității Craiova l-a taxat pe fostul antrenor de la Dinamo Kiev și l-a acuzat că a orchestrat o rețea ce a dăunat fotbalului românesc.</p>
<h2><span>Reacția lui Mihai Rotaru după scandalul Mirel Rădoi – Mircea Lucescu</span></h2>
<p>Mircea Lucescu <span>l-a sunat pe Gigi Becali</span> pentru a-i ura succes înainte de meciul FCSB – Universitatea Craiova. Gestul l-a scandalizat pe Mirel Rădoi, care l-a acuzat pe selecționerul României că ar susține echipa bucureșteană.</p>
<p>Mihai Rotaru a comentat acest scandal. Patronul Universității Craiova i-a ținut partea lui Mirel Rădoi și <span>l-a acuzat pe fostul antrenor de la Dinamo Kiev</span> că a orchestrat o rețea ce a dăunat fotbalului românesc.</p>
<p>„Putem spune, cu părere de rău, că selecționerul este în echilibru: a pierdut simțul realității, dar a câștigat în schimb simțul ridicolului. Nu am discutat cu Mirel nici înainte, nici după declarațiile selecționerului, dar am simțit aceeași revoltă atunci când le-am citit și pot spune că altfel am revăzut meciul cu FCSB și ce s-a întâmplat pe teren.</p>
<p>Știm cu toții că, alături de domnul Pădureanu, selecționerul a fost cel mai mare strateg al fotbalului românesc și aici mă refer nu doar la atenția la detalii, ci la organizarea macro-sistemului, vezi crearea Victoriei București și promovarea Flacăra Moreni.</p>
<p>Îmi imaginez cum a arătat întâlnirea de atunci cu generalii de securitate prin care le cerea nu doar să protejeze Dinamo, ci și să creeze plusvaloare prin înființarea sateliților.</p>
<p>Și atunci de ce nu ne-am putea imagina o întâlnire în zilele noastre între selecționer și factorii de răspundere din fotbalul românesc, care ar putea suna cam așa: «Meciul cu Austria este extrem de important pentru viitorul naționalei și am nevoie ca să se alinieze planetele pentru a reuși.</p>
<p>Având în vedere că am cei mai mulți jucători de la domnul Becali, vreau să facem tot posibilul ca ei să vină cu moralul ridicat, deci ne trebuie o victorie a lor împotriva Universității Craiova, pentru că ei au doar doi jucători la lot și mulțimea trebuie să dicteze». Ipotetic vorbind.</p>
<p>Declarațiile selecționerului, inclusiv post cele inițiale, nu sunt doar lipsite de decență, ci sunt agresive. Iar noi asta nu putem accepta. Ca să-l parafrazăm: domnule selecționer, ne pare rău că v-am stimat”, a transmis Mihai Rotaru, conform <span>iamsport.ro</span>.</p>

]]></description>
    </item>
    <item>
      <title>Verdict dur despre scandalul dintre Mircea Lucescu și Răzvan Marin: „Are 80 de ani, e de la vârstă”. EXCLUSIV</title>
      <link>https://www.prosport.ro/fotbal-intern/nationala/verdict-dur-despre-scandalul-dintre-mircea-lucescu-si-razvan-marin-are-80-de-ani-e-de-la-varsta-exclusiv-20300716</link>
      <description><![CDATA[<img src="https://www.prosport.ro//wp-content/uploads/2025/10/Verdict-dur-despre-scandalul-dintre-Mircea-Lucescu-si-Razvan-Marin-„Are-80-de-ani-e-de-la-varsta.-EXCLUSIV.jpeg"/><br/><p>Alin Stoica, fost component al naționalei României, a vorbit, în exclusivitate, pentru <span>ProSport</span>, despre scandalul dintre Mircea Lucescu și Răzvan Marin.</p>
<p>Înaintea partidei România – Austria, scor 1-0, Mircea Lucescu a decis să-l scoată din lot pe Răzvan Marin, pe motivul că mijlocașul s-ar fi accidentat. Numai că <span>ProSport</span> a anunțat, în exclusivitate, că, în realitate, <span>Răzvan Marin era apt de joc</span>, problemele acestuia de sănătate nefiind de natură să-l țină pe „bară”.</p>
<p>Ulterior, Răzvan Marin și <span>Mircea Lucescu</span> au confirmat, prin mai multe declarații în presă, dezvăluirile <span>ProSport</span>.</p>
<h2><span>Alin Stoica, discurs dur despre scandalul dintre Mircea Lucescu și Răzvan Marin</span></h2>
<p>Alin Stoica s-a declarat uluit de modul în care Mircea Lucescu a încercat să-l îndepărteze pe Răzvan Marin de la echipa națională pentru meciul cu Austria. Totodată, a afirmat, mai în glumă, mai în serios, că în spatele acestei decizii s-ar putea afla vârsta înaintată a selecționerului României.</p>
<p>„Părerea mea este că, la Campionatul European, Răzvan Marin a fost cel mai important jucător. Sunt niște chestii… am văzut și cu Moldovan, că a dat și în el. Nu pot să vorbesc, are și 80 de ani… Din respect pentru vârstă, n-aș vrea să vorbesc. Răzvan Marin este un jucător cu experiență. E păcat că nu cred că face bine atmosferei pentru meciul următor. Nu înțeleg… cred că chestia asta pleacă puțin și de la vârstă. Adică, cum poți să zici că e accidentat, apoi că nu e accidentat? N-am mai auzit așa ceva! Mă depășește! Dar, dacă domnul Lucescu a spus că are tot meritul, ce poți să mai zici?! Mă bufnește și râsul. N-am mai auzit un antrenor să zică așa ceva. Dar, repet, să o punem puțin pe vârsta pe care o are”, a declarat Alin Stoica, în exclusivitate, pentru <span>ProSport</span>.</p>
<h2><span>Victor Pițurcă sare în apărarea lui Mircea Lucescu</span></h2>
<p>În ultima perioadă, la adresa lui Mircea Lucescu a apărut un val de critici, mai multe voci susținând că zilele lui „Il Luce” la cârma echipei naționale sunt numărate. Cu toate acestea, înaintea meciului cu Austria, <span>Victor Pițurcă i-a luat apărarea lui Lucescu</span>, afirmând că actualul selecționer nu ar trebui îndepărtat.</p>
<p>„Mircea Lucescu e un antrenor prea valoros pentru a fi schimbat după nu știu câte meciuri la echipa națională. El trebuie să-și termine treaba. Chiar dacă nu vom termina pe unul dintre primele două locuri, avem șanse la baraj și cel care a făcut să fie așa este Mircea lucescu. Deci, din punctul meu de vedere, selecționerul trebuie să rămână până la sfârșit”, a spus Victor Pițurcă, pentru <span>ProSport</span>.</p>

]]></description>
    </item>
    <item>
      <title>Secretele „balaurului” răpus de naționala României în cea mai tare victorie a anului: „Ne-am dat seama după multe ore!”. EXCLUSIV</title>
      <link>https://www.prosport.ro/fotbal-intern/nationala/secretele-balaurului-rapus-de-nationala-romaniei-in-cea-mai-tare-victorie-a-anului-ne-am-dat-seama-dupa-multe-ore-exclusiv-20300588</link>
      <description><![CDATA[<img src="https://www.prosport.ro//wp-content/uploads/2025/10/Secretele-„balaurului-rapus-de-nationala-Romaniei-in-cea-mai-tare-victorie-a-anului-1400x1050.jpg"/><br/><p>David Alaba a fost unul dintre cei mai importanți jucători pe care Austria i-a avut la București, în victoria naționalei noastre cu 1-0, iar Eugen Neagoe și-a adus aminte de calitățile extraordinare ale jucătorului aflat acum la Real Madrid.</p>
<p>Aflat acum pe banca Petrolului, Neagoe a fost o perioadă lungă în staff-ul lui Victor Pițurcă, omul care a pregătit prima reprezentativă în trei rânduri. Iar cei doi au colaborat și pentru un amical al României cu Austria, care s-a jucat în urmă cu aproape 15 ani.</p>
<h2><span>„Balaurul” pus la punct de oamenii lui Mircea Lucescu: „Putea evolua pe toate posturile!”</span></h2>
<p>Naționala României a rămas și în cursa pentru primul loc după victoria mare cu Austria, scor 1-0, una la care puțini se gândeau. Mai ales că austriecii au venit cu numeroase vedete la București, în frunte cu experimentantul David Alaba, aflat acum la Real Madrid.</p>
<p>Titular în fața României și în 2012, atunci când era la începutul carierei, Alaba a uimit staff-ul tehnic al României din acea perioadă prin faptul că era capabil să joace pe toate posturile, mai puțin cel de „număr 9 și fundaș dreapta”.</p>
<p>După nu mai puțin de 13 ani, Alaba a fost iar pe teren în fața României. Iar tricolorii l-au anihilat și pe acesta, reușind să câștige chiar la ultima fază a meciului, <span>după lovitura de cap excelentă a lui Virgil Ghiță.</span> Fundașul aflat acum la Hannover 96 a înscris după centrarea excelentă oferită de bunul său prieten Ianis Hagi.</p>
<p>„Am jucat în Austria un amical. Și am analizat jucătorii Austriei. Chiar discutam cu staff-ul și, după multe ore de analiză, ne-am dat seama că Alaba juca pe toate posturile, mai puțin număr 9 și fundaș dreapta. În rest, pe toate posturile jucase la echipa națională. Începând de la fundaș stânga, fundaș central, mijlocaș dreapta, mijlocaș stânga, mijlocaș central. Un jucător care putea evolua pe toate posturile și o făcea la fel de bine”, și-a adus aminte fostul secund al naționalei României, într-un interviu acordat pentru <span>ProSport </span>la Ploiești.</p>
<p>„Este un jucător care a evoluat la cel mai înalt nivel. La Bayern Munchen foarte mulți ani, apoi la Real Madrid. Dar în fața României a fost depășit și el în multe momente”, a mai afirmat antrenorul aflat acum la Petrolul.</p>
<ul>
<li>33 de ani are David Alaba</li>
<li>2021 este anul în care austriacul născut la Viena s-a transferat la gigantul Real Madrid</li>
<li>4 Ligi ale Campionilor a câștigat Alaba în carieră: două dintre ele au fost obținute cu Bayern, iar celelalte două după transferul în La Liga</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/9gzhNroz3ww?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Eugen Neagoe, așa cum nu l-ai mai văzut! Driblinguri între Petrolul, Alaba, Chipciu" width="500"></iframe></div>
<h2><span>Alex Chipciu, singurul supraviețuitor al amicalului cu Austria</span></h2>
<p>Singurul jucător al naționalei care a prins și meciul jucat acum mai bine de 13 ani este Alex Chipciu.</p>
<p>Titular pe Arena Națională, <span>Chipciu a fost rezervă în partida jucată pe 5 iunie. </span>Abia ajuns la vremea respectivă la FCSB, Chipciu l-a înlocuit pe final pe Cristi Tănase.</p>
<ul>
<li>Echipa de start a României în amicalul cu Austria: Tătărușanu – Papp, Găman, Chiricheș, Raț – Goian, Florescu – Torje, Grozav, Tănase – D. Niculae</li>
<li>Au mai evoluat: C. Lazăr, Alexe, Bourceanu, Chipciu, Maxim, Gardoș</li>
</ul>

]]></description>
    </item>
  </channel>
</rss>
