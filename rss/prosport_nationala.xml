<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cumnatul Gică Popescu a spus-o răspicat: „Gică Hagi va ceda acțiunile de la Farul”</title>
      <link>https://www.prosport.ro/fotbal-intern/nationala/cumnatul-gica-popescu-a-spus-o-raspicat-gica-hagi-va-ceda-actiunile-de-la-farul-20390213</link>
      <description><![CDATA[<img src="https://www.prosport.ro//wp-content/uploads/2026/02/Cumnatul-Gica-Popescu-a-spus-o-raspicat.-„Gica-Hagi-va-ceda-actiunile-de-la-Farul-1400x756.jpg"/><br/><p>Gică Hagi se pregătește să revină la cârma echipei naționale a României, după ce Mircea Lucescu va lua decizia să renunțe la funcție în urma problemelor de sănătate cu care s-a confruntat în ultimul timp.</p>
<p>În acest context, pentru a nu intra în conflict de interese, „Regele” urmează să cedeze acțiunile deținute la Farul Constanța, decizia fiind confirmată de cumnatul Gică Popescu.</p>
<h2><span>Gică Popescu dezvăluie planurile cumnatului Gică Hagi: „Va ceda acțiunile de la Farul”</span></h2>
<p>Gică Hagi are toate șansele să se reîntoarcă pe banca naționalei tricolore, după ce Mircea Lucescu va hotărî să părăsească scaunul în urma problemelor de sănătate destul de grave cu care se confruntă de câteva luni.</p>
<p>Astfel, „Regele” își pregătește minuțios planul și, pentru a nu intra în conflict de interese, acesta își<span> va ceda acțiunile deținute la gruparea de la malul mării,</span> decizia fiind confirmată chiar de către cumnatul său, Gică Popescu.</p>
<p>„Să vedem ce decide Gică! Să vorbim acum de lucruri pe care nu le știm? Ipotetic, da. Știți foarte bine că Gică a declarat foarte clar că nu-și mai dorește să fie acționar majoritar la Farul și dorește să dea o parte din acțiuni sau pachetul majoritar către altcineva pentru a se putea ocupa de antrenorat la echipa națională, la o echipă de club…</p>
<p>Vrea să facă în continuare acest lucru și o va face (n.r. va ceda acțiunile), pentru că altfel nu va putea antrena”, a spus Gică Popescu, la <span>DigiSport</span>.</p>
<div class="wp-caption aligncenter" id="attachment_20390222" style="width: 1410px"><img alt="" aria-describedby="caption-attachment-20390222" class="size-large wp-image-20390222" decoding="async" fetchpriority="high" height="934" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/LANSAREA-CARTII-HAGI-26.03.2025-3-1400x934.jpg" srcset="https://www.prosport.ro/wp-content/uploads/2026/02/LANSAREA-CARTII-HAGI-26.03.2025-3-1400x934.jpg 1400w, https://www.prosport.ro/wp-content/uploads/2026/02/LANSAREA-CARTII-HAGI-26.03.2025-3-768x512.jpg 768w, https://www.prosport.ro/wp-content/uploads/2026/02/LANSAREA-CARTII-HAGI-26.03.2025-3-1536x1024.jpg 1536w, https://www.prosport.ro/wp-content/uploads/2026/02/LANSAREA-CARTII-HAGI-26.03.2025-3-2048x1366.jpg 2048w" width="1400"/><p class="wp-caption-text" id="caption-attachment-20390222">Foto: Sport Pictures</p></div>
<h2><span>Il Luce, pe bancă la barajul cu Turcia. „Trebuie să credem”</span></h2>
<p>În cazul în care Gică Hagi va semna cu FRF, ar fi al doilea mandat al său în fruntea primei reprezentative. Prima dată a fost un fiasco! La scurt timp după ce și-a agățat ghetele în cui, acesta a preluat naționala, dar aventura sa s-a încheiat brutal, după eșecul din barajul cu Slovenia pentru calificarea la Cupa Mondială din 2002. Ulterior, acesta a pregătit următoarele echipe de club: Bursaspor, Galatasaray, Poli Timișoara, FCSB și Viitorul/Farul.</p>
<p><span>Până când va ajunge pe banca tricolorilor</span>, a ținut să le transmită acestora un mesaj de încurajare înaintea barajului din deplasare cu Turcia, partidă programată pe 26 martie.</p>
<p>„Avem o șansă și trebuie să credem în ea. Nu va fi ușor, dar trebuie să sperăm și să îi susținem pe jucători. Toți ne dorim să ne calificăm! Hai, România!”, a spus Hagi.</p>
<p>În cazul în care vor trece de Turcia, reprezentativă României va juca tot pe teren străin şi finala barajului, cu una dintre Slovacia şi Kosovo, pe 31 martie.</p>
<p>Dacă va trece și de acest duel de baraj, tricolorii va face parte din Grupa D la CM 2026, alături de SUA, Paraguay și Australia.</p>

]]></description>
    </item>
    <item>
      <title>L-a văzut la naționala României şi l-a luat tare: „Zici că eşti puşcăriaş!”. Ce a urmat</title>
      <link>https://www.prosport.ro/diverse/l-a-vazut-la-nationala-romaniei-si-l-a-luat-tare-zici-ca-esti-puscarias-ce-a-urmat-20390338</link>
      <description><![CDATA[<img src="https://www.prosport.ro//wp-content/uploads/2026/02/L-a-vazut-la-nationala-Romaniei-si-l-a-luat-tare-Zici-ca-esti-puscarias-Ce-a-urmat.jpg"/><br/><p>Bogdan Stelea a fost unul dintre cei mai importanți oameni din naționala României, bifând 91 de selecții la prima reprezentativă pe parcursul carierei sale. El a debutat sub tricolor în 1988.</p>
<p>Ajuns în prezent la vârsta de 58 de ani, fostul portar a povestit cum s-a ales cu porecla „Arnold”. Totul a pornit de la ex-politicianul Corneliu Vadim Tudor.</p>
<h2><span>Naționala României era în cantonament, iar Angelo Niculescu i-a spus lui Bogdan Stelea că seamănă cu un „pușcăriaș”</span></h2>
<p>Într-un dialog purtat cu Viorel Grigoroiu, pe durata unui episod din <span>podcast-ul omului de televiziune</span>, Bogdan Stelea a dezvăluit cum s-a ajuns la porecla „Arnold”. Situația are legătură cu celebrul actor Arnold Schwarzenegger, iar episodul este extrem de interesant.</p>
<p>„(n.r – Porecla e dată de Vadim?) Da. Eu venisem de la Campionatul Mondial din ’90. Ne antrenam acolo pe niște călduri… Aveam păr atunci, destul de mare, și nu-l mai suportam, că transpiram. Ne-a dat liber nea Imi într-o zi și, mergând singur prin oraș, am văzut o frizerie. Am văzut un caiet cu modele de tunsori. M-a tuns ca pe soldații americani, în 20 de minute eram tuns.</p>
<p>M-am întors în cantonament și, când m-a văzut Angelo Niculescu, a zis: «Nu poți să apari la națională tuns așa, de zici că ești pușcăriaș!». De-aia nu mai puteam eu! Nea Imi mi-a zis: «Ce bine îți stă!». Când m-au văzut toți din echipă, au început să aplaude.</p>
<p>Atunci m-a văzut Vadim. Era la modă un film în care juca Arnold Schwarzenegger. Era tuns fix așa. Vadim văzuse filmul și mi-a zis: «Zici că ești Arnold! Așa arăți». De atunci, așa mi-a rămas. (n.r. – Nu prea îți place) Nu, pentru că nu mă identific cu personajul respectiv. Nu semănăm în vreun fel, nici măcar la fizic”, a explicat <span>fostul goalkeeper</span>.</p>
<h2><span>„Arnold” a pus lupa pe FCSB: „Nu-mi dau seama cât de buni sunt”</span></h2>
<p>Bogdan Stelea este conectat la ceea ce se petrece în sportul-rege, mai ales în fotbalul românesc. Recent, el i-a analizat pe cei de la FCSB.</p>
<p>Stelea și-a îndreptat atenția către Charalambous și Pintilii, șefii staff-ului tehnic. Ex-portarul „tricolor” a scos în evidență rigurozitatea și stabilitatea cipriotului, însă a subliniat că nu poate spune care este nivelul antrenorului, întrucât acesta nu are libertate în ecuația gestionării echipei, ținând cont de <span>implicarea lui Gigi Becali</span>.</p>
<p>„Nu-mi dau seama cât de buni sunt (n.r. – Elias Charalambous și Mihai Pintilii). Ca persoană, pe Charalambous, de exemplu, îl apreciez. Îl văd a fi un tip amabil, cu bun simț, încearcă să fie corect, să respecte pe toată lumea, dar nu-mi dau seama ce fel de antrenor este.</p>
<p>Din punctul meu de vedere, cred că este un antrenor bun, dar nu-mi dau seama exact de nivelul lui. Nu l-am văzut antrenând și acceptă să i se întâmple lucruri care pe mine nu mă lasă să-mi dau seama cât de bun antrenor e.</p>
<p>Nu am curaj să bag mâna în foc că, dacă ar fi fost lăsat în pace, să facă lucruri, pentru că este un tip echilibrat și încearcă să aducă liniște, rezultatele n-ar fi fost mai bune. Nu am de unde să știu”, a apreciat Stelea, potrivit gsp.ro.</p>
<p> </p>

]]></description>
    </item>
    <item>
      <title>Gică Popescu, anunțul momentului: „Gică Hagi își dorește mult să antreneze naționala. Am vorbit cu el”</title>
      <link>https://www.prosport.ro/fotbal-intern/nationala/gica-popescu-anuntul-momentului-gica-hagi-isi-doreste-mult-sa-antreneze-nationala-am-vorbit-cu-el-20389897</link>
      <description><![CDATA[<img src="https://www.prosport.ro//wp-content/uploads/2026/02/Gica-Popescu-anuntul-momentului-1400x785.jpg"/><br/><p>Fostul mare internațional român Gică Popescu a vorbit cu Gică Hagi, iar acesta i-a transmis că își dorește mult să antreneze naționala.</p>
<p>Naționala de fotbal a României va juca în martie barajul pentru calificarea la CM din vară. Gică Hagi își dorește mult să antreneze, spune cumnatul lui, Gică Popescu.</p>
<h2><span>Gică Popescu a făcut anunțul momentului despre Gică Hagi, după o discuție cu el</span></h2>
<p>Federația Română de Fotbal a transmis, la începutul săptămânii, că <span>Mircea Lucescu va fi prezent pe banca tehnică la meciul cu Turcia</span>, din play-off-ul de calificare pentru Campionatul Mondial.</p>
<p>În ultima perioadă, selecționerul s-a confruntat cu probleme de sănătate și s-a vorbit despre un înlocuitor. Unul dintre numele vehiculate a fost al lui Gică Hagi, mai ales că acesta nu pregătește nicio echipă.</p>
<p>În plus, el vinde pachetul majoritar de acțiuni de la Farul și <span>negociază în acest sens cu două companii gigant din România</span>. Cumnatul lui, Gică Popescu, a făcut anunțul momentului.</p>
<p>„Eu mi-as dori să se califice naționala la Cupa Mondială, iar, la un moment dat, să antreneze Gică Hagi, pentru că știu că-și dorește foarte mult. Ar trebui să preia echipa națională, la un moment dat.</p>
<p>(n.r. dacă Gică Hagi putea veni în locul lui Mircea Lucescu la baraj) Cu siguranță, putea prelua, dacă i se propunea. Am vorbit foarte mult cu Gică în ultimele zile si era foarte încrezător despre meciul contra Turciei.</p>
<p>Mi-a dat argumente tehnice, tactice, de ce crede el în această posibilitate de a trece de Turcia. Știți că și eu eu sunt încrezător, dar nu atât cum este Gică Hagi. Eu sunt mult mai echilibrat”, a spus Gică Popescu, la <span>Digi Sport</span>.</p>
<h2><span>Starea de sănătate îi permite lui Lucescu să steau pe bancă la meciul cu Turcia</span></h2>
<p>Decizia lui Mircea Lucescu de a continua pe banca primei reprezentative de fotbal a țării noastre a fost luată după evaluările medicale recente la care a fost supus reputatul tehnician și ca urmare a discuțiilor pe care le-a avut cu persoanele din conducerea FRF.</p>
<p>Lucescu a transmis că starea de sănătate îi permite să își îndeplinească eficient atribuțiile și să fie alături de jucători la partida cu Turcia din 26 martie și, în cazul unei victorii, cu Slovacia sau Kosovo, 5 zile mai târziu. Ambele confruntări au loc în deplasare.</p>
<p>„Trebuie să respectăm ce se întâmplă în momentul de față. Suntem alături de Mircea Lucescu, îi urăm sănătate, ne dorim să fie la aceste acțiuni, să califice echipa națională. După, și Hagi e o soluție. Eu nu-s în comisia tehnică și nu am vorbit cu Răzvan Burleanu pe subiectul ăsta”, a spus Ilie Dumitrescu, la același post de televiziune.</p>
<p>La jumătatea lunii ianuarie, Dumitrescu a fost cooptat în echipa FRF, pentru a se implica în 3 activități. Printre altele, va fi ambasador al proiectului de promovare a finalei Europa League, pe care federația lui Burleanu vrea să o aducă la București în 2028 sau 2029.</p>

]]></description>
    </item>
    <item>
      <title>EXCLUSIV Cel mai optimist antrenor din fotbalul românesc anunță calificarea naționalei la Mondial după 28 de ani: „O să facă minunea!”</title>
      <link>https://www.prosport.ro/fotbal-intern/nationala/cel-mai-optimist-antrenor-din-fotbalul-romanesc-anunta-calificarea-nationalei-la-mondial-dupa-28-de-ani-o-sa-faca-minunea-20388992</link>
      <description><![CDATA[<img src="https://www.prosport.ro//wp-content/uploads/2026/02/Cel-mai-optimist-antrenor-din-fotbalul-romanesc-anunta-calificarea-nationalei.jpg"/><br/><p>Ovidiu Burcă este poate cel mai optimist antrenor din fotbalul românesc și așteaptă să vadă România la Campionatul Mondial.</p>
<p>Tehnicianul mizează mai ales pe Mircea Lucescu, fiind convins că tehnicianul ajuns la 80 de ani va găsi soluțiile pentru a scrie istorie cu echipa națională.</p>
<h2><span>Cel mai optimist antrenor din fotbalul românesc vede România la Mondiale: „Lucescu o să reușească minunea asta!”</span></h2>
<p>A mai rămas o lună până la marele meci din Turcia, iar oamenii din fotbalul românesc se gândesc și la partida de la Istanbul, programată pe data de 26 martie.</p>
<p>Fost jucător al naționalei de tineret a României, Ovidiu Burcă este încântat de faptul că Mircea Lucescu va continua pe banca naționalei României. Mai mult, tehnicianul echipei din Sfântu Gheorghe crede că acesta va reuși „minunea” de a trece de ambele baraje.</p>
<p>În cazul în care trece de Turcia, România se va lupta cu Kosovo sau Slovacia pentru un loc la turneul final programat în această vară.</p>
<p>Apoi, la Campionatul Mondial, <span>tricolorii ar urma să se lupte cu SUA, Paraguay și Australia</span>, o grupă din care ar avea șanse destul de mari să treacă mai departe.</p>
<p>„Este extraordinar ce poate să facă acest om! Sper să-i dea Dumnezeu sănătate. Sper să fie toți (n.n. jucătorii) sănătoși, e un lucru important. Cum au dispărut doi-trei, precum Drăgușin, alții s-au accidentat, echipa a avut probleme. Mă bucur că a luat decizia asta (n.n. să continue pe banca naționalei).</p>
<p>Sunt convins că are deja în minte ceea ce trebuie să facă echipa și că știe ce are de făcut. El are experiența și expertiza să facă minunea asta cu naționala în barajele rămase, chiar dacă va fi infernal” a mărturisit Ovidiu Burcă, într-un interviu oferit pentru <span>ProSport </span>după victoria celor de la Sepsi cu CS Dinamo, scor 2-1.</p>
<h2><span>Ovidiu Burcă: „Nu mă văd antrenând la 80 de ani! Va veni momentul să îmi cresc nepoții și să stau la plajă!”</span></h2>
<p>Ajuns la 45 de ani, Ovidiu Burcă nu crede că poate călca pe urmele lui Mircea Lucescu.</p>
<p><span>Aflat acum la Sepsi, Burcă susține că n-are de gând să antreneze</span> până la o vârstă atât de înaintată, având în vedere consumul mare pe care îl are un tehnician.</p>
<p>În acest sezon de Liga 2, Sepsi încearcă să prindă promovarea directă în Superliga, în condițiile în care primul loc pare deja „în posesia” celor de la Corvinul Hunedoara.</p>
<p>„Nu mă văd antrenând la 80 de ani! E foarte greu să ne menținem la un nivel așa cum a făcut-o dumnealui până la 80 de ani. Văd consumul pe care îl avem acum. Și sincer mi-aș dori la un moment dat să pun stop carierei de antrenor și va veni momentul să îmi cresc nepoții, să mă bucur de viață, să stau undeva la plajă, la munte, să nu mai am acest stres, mai mic sau mai mare. Să antrenezi nu e deloc simplu”, a completat Burcă.</p>

]]></description>
    </item>
    <item>
      <title>EXCLUSIV Zeljko Kopic își poate lua adio de la naționala României! Oficialul FRF dă cărțile pe față și anunță profilul viitorului selecționer: „Sunt trei-patru români peste el sau la nivelul lui!”</title>
      <link>https://www.prosport.ro/fotbal-intern/nationala/zeljko-kopic-isi-poate-lua-adio-de-la-nationala-romaniei-oficialul-frf-da-cartile-pe-fata-si-anunta-profilul-viitorului-selectioner-sunt-trei-patru-romani-peste-el-sau-la-nivelul-lui-20389617</link>
      <description><![CDATA[<img src="https://www.prosport.ro//wp-content/uploads/2026/02/Zeljko-Kopic-isi-poate-lua-adio-de-la-nationala-Romaniei.jpg"/><br/><p>Federația Română de Fotbal nici nu se gândește la varianta de a aduce un selecționer străin după despărțirea de Mircea Lucescu.</p>
<p>Vlad Munteanu a subliniat că nu se pune problema ca Zeljko Kopic să fie o variantă pentru echipa națională, în ciuda parcursului bun pe care Dinamo îl are în acest sezon.</p>
<h2><span>Zeljko Kopic n-are nicio șansă să-l înlocuiască pe Mircea Lucescu! Vlad Munteanu: „Nu se pune problema!”</span></h2>
<p>Federația Română de Fotbal pregătește din timp un înlocuitor pentru Mircea Lucescu, omul care speră să ducă naționala la Mondiale după o pauză de aproape 30 de ani.</p>
<p>Vlad Munteanu a dezvăluit că în interiorul Federației Române de Fotbal nici nu s-a pus problema să fie adus un antrenor străin în următoarea perioadă, în condițiile în care varianta Mircea Lucescu nu mai este o soluție pe termen lung.</p>
<p>Prin urmare, Zeljko Kopic își poate lua adio de la prima reprezentativă a României, după ce s-a speculat că antrenorul croat poate intra în calcule după despărțirea de Lucescu. Anul trecut, <span>Kopic ar fi fost pe o listă din care au făcut parte și doi foști selecționeri</span>, este vorba de Edi Iordănescu și Mirel Rădoi.</p>
<p>„Cred că doar s-a speculat! Din discuțiile din interiorul Federației, în momentul de față nici nu se pune problema să angajăm un antrenor străin dacă ar fi cazul”, a spus Vlad Munteanu, într-un interviu oferit pentru <span>ProSport.</span></p>
<h2><span>Vlad Munteanu: „Sunt trei-patru români peste domnul Kopic sau la nivelul lui!”</span></h2>
<p>Mai mult, Vlad Munteanu crede că sunt destui tehnicieni români capabili să se ridice la nivelul lui Zeljko Kopic, antrenor aflat în cursa pentru titlu în această ediție de Superliga.</p>
<p>În acest moment, varianta numărul unu pentru FRF pare să fie Gică Hagi, despre care s-a discutat și în perioada în care Mircea Lucescu era în spital și nu se știa dacă va putea fi pe bancă peste o lună de zile, la „examenul” extrem de dificil din Turcia.</p>
<p>„Ni se pare normal să validăm opțiunile de antrenori români. Din punctul meu de vedere, nu vorbesc în numele Federației, sunt cel puțin trei-patru antrenori români care sunt peste domnul Kopic sau la nivelul domnului Kopic.</p>
<p>Cred în românii noștri prima dată, au demonstrat și cunosc foarte bine jucătorii români. Asta nu înseamnă că domnul Kopic n-a demonstrat că își face foarte bine treaba în România. Este un antrenor foarte bun, dar pentru naționala României aș prefera un român”, a completat oficialul FRF.</p>
<p>Cel mai probabil, următorul selecționer al României își va începe munca în viitorul sezon din Liga Națiunilor, competiție care ne-a ajutat să prindem barajul pentru Mondiale. <span>Bosnia, Polonia și Suedia sunt adversarele tricolorilor în următoarea campanie.</span></p>

]]></description>
    </item>
  </channel>
</rss>
