<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Austria vrea să ne bată cu românii! Doi fotbaliști care puteau juca pentru Mircea Lucescu, selecționați de adversari</title>
      <link>https://www.prosport.ro/fotbal-intern/nationala/austria-vrea-sa-ne-bata-cu-romanii-doi-fotbalisti-care-puteau-juca-pentru-mircea-lucescu-selectionati-de-adversari-20180984</link>
      <description><![CDATA[<img src="https://www.prosport.ro/wp-content/uploads/2025/05/Austria-vrea-sa-ne-bata-cu-romanii-Doi-fotbalisti-care-putea-juca-pentru-Mircea-Lucescu-selectionati-de-adversari-e1748350315803-1400x679.jpg"/><br/><p>Echipa națională a României se află într-un paradox, după ce austriecii au convocat doi jucători de origine română. Raul Florucz și Flavius Daniliuc ar fi putut evolua pentru echipa lui Mircea Lucescu, dar au refuzat convocările în trecut.</p>
<p>Calificările pentru Cupa Mondială 2026 vor continua pentru echipa națională a României în luna iunie. „Tricolorii” vor juca cu Austria, în deplasare, pe 7 iunie, și cu Cipru, acasă, pe 10 iunie. <span>Mircea Lucescu a anunțat lotul</span> cu care va ataca cele șase puncte puse în joc în această „dublă”.</p>
<h2><span>Austria atacă echipa națională a României cu doi fotbaliști care puteau fi „tricolori”</span></h2>
<p>Ralf Rangnick, selecționerul Austriei, a definitivat lotul pentru dubla cu România și San Marino. <span>Antrenorul îi va avea la dispoziție pe Raul Florucz</span>, atacantul celor de la Olimpija Ljubljana, și pe Flavius Daniliuc, fundașul celor de la Hellas Verona, care se află pe lista adițională.</p>
<p>Cei doi jucători au origini românești. Florucz s-a născut în Austria, dar părinții acestuia sunt români. Daniliuc este în stand-by momentan și nu se află la primele convocări, el fiind un obișnuit în trecut al naționalei. Ambii jucători sunt născuți în 2001 și n-au evoluat niciodată pentru echipele de juniori ale „tricolorilor”.</p>
<p>Printre vedetele chemate la lot de Rangnick se numără Kevin Danso (Tottenham Hotspurs), Cristoph Baumgartner (Red Bull Leipzig), Konrad Laimer (Bayern Munchen), Marcel Sabitzer (Borussia Dortmund), Marko Arnautovic (Inter Milano) sau Michael Gregoritsch (Freiburg).</p>
<h2><span>Echipa națională a României are nevoie de puncte pentru a spera la Cupa Mondială 2026</span></h2>
<p>Pentru a spera la calificarea în Cupa Mondială 2026, din SUA, Mexic și Canada, „tricolorii” au nevoie de un rezultat pozitiv în Austria. Mircea Lucescu&amp;Co. au pornit cu stângul în această campanie, după ce au fost învinși de Bosnia &amp; Herțegovina, scor 1-0, pe Arena Națională.</p>
<p>România ocupă locul 2 în Grupa H, cu 3 puncte, fiind la trei „lungimi” în spatele Bosniei. Golaverajul naționalei noastre este de +3, grație victoriei la scor din San Marino, scor 5-1. Austria nu a jucat încă niciun meci în grupe, întrucât a fost angrenată în barajul de Nations League.</p>
<p>Pentru a se îndeplini marele vis, calificarea la Cupa Mondială, românii trebuie să obțină fie locul 1, care asigură prezența directă, fie locul 2, care va asigura prezența la barajul de calificare. Ultima calificare a naționalei noastre la turneul final a fost în 1998, în Franța.</p>

]]></description>
    </item>
    <item>
      <title>„Pun călugării la rugăciune”. Decizia lui Gigi Becali</title>
      <link>https://www.prosport.ro/fotbal-intern/nationala/pun-calugarii-la-rugaciune-decizia-lui-gigi-becali-20180699</link>
      <description><![CDATA[<img src="https://www.prosport.ro/wp-content/uploads/2025/05/„Pun-calugarii-la-rugaciune.-Decizia-lui-Gigi-Becali.jpg"/><br/><p>Gigi Becali a luat o decizie șocantă. Latifundiarul din Pipera a decis să pună călugării să se roage pentru victoria României în preliminariile Cupei Mondiale 2026.</p>
<p>Naționala României se pregătește pentru dubla cu Austria și Cipru. Mircea Lucescu a selecționat nu mai puțin de 8 jucători de la FCSB așa că Gigi Becali are acum interes ca „tricolorii” să învingă și să obțină calificarea la Mondialul din SUA, Mexic și Canada.</p>
<h2><span>Gigi Becali, devenit mare fan al naționalei: „facem rugăciune, e de interes”</span></h2>
<p>Latifundiarul din Pipera a recunoscut că în urmă cu câțiva ani nu urmărea meciurile naționalei României, dar acum a început să fie la curent și cu ce se întâmplă pe plan internațional.<span> A decis să pună călugării </span>să se roage pentru „tricolori”. Miliardarul consideră că „rugăciunea se face numai din interes”.</p>
<blockquote><p>„O să vedeți calificare, batem Austria. Pun călugării la rugăciune. Acum am interes, acum fac rugăciune. Rugăciunea se face numai din interes. Facem rugăciune de mulțumire, mulțumim pentru ce ne-a dat. E tot interes, să vadă Dumnezeu că suntem recunoscători, să ne dea mai mult. Totul e doar interes. Raiul e tot interes, în ghilimele”, a declarat Gigi Becali, la <span>DigiSport.</span></p></blockquote>
<h2><span>8 jucători de la FCSB, convocați de Mircea Lucescu: „Are vreunul curajul să zică că e fecesebist?”</span></h2>
<p><span>Mircea Lucescu a anunțat lotul final</span> pentru meciurile cu Austria și Cipru. Campioana României trimite, din nou, cei mai mulți jucători la națională. Este vorba de Ștefan Târnovanu, Vali Crețu, Mihai Popescu, Vlad Chiricheș, Adrian Șut, David Miculescu, Florin Tănase și Daniel Bîrligea.</p>
<p>Latifundiarul din Pipera este cel mai fericit și compară FCSB cu Barcelona când vine vorba de jucători selecționați. Gigi Becali nu crede că îl va contesta cineva pe Mircea Lucescu fiindcă a ales cei mai în formă fotbaliști ai momentului.</p>
<blockquote><p>„Aștept sa vad eu pe cel care are curajul să conteste acum selecția lui Mircea Lucescu. Are vreunul curajul să spună că Mircea e stelist? Sau fecesebist ca să nu se supere nu mai știu eu cine? Nu tată, Mircea Lucescu a luat la națională un număr atât de mare pentru că jucătorii mei merită. Așa cum și cei de la Barcelona merg la naționala lor tot în număr mare, așa vor merge și ai noștri de la FCSB”, a spus Gigi Becali pentru <span>ProSport.</span></p></blockquote>
<p>Primul meci va avea loc pe 7 iunie, la Viena, în compania selecționatei Austriei. Trei zile mai târziu, „tricolorii” se vor duela la București cu Cipru. Ambele partide vor începe de la ora 21:45.</p>

]]></description>
    </item>
    <item>
      <title>Chivu, selecționerul României. Răzvan Lucescu: „Va spune da”</title>
      <link>https://www.prosport.ro/fotbal-extern/stranieri/chivu-selectionerul-romaniei-razvan-lucescu-va-spune-da-20181021</link>
      <description><![CDATA[<img src="https://www.prosport.ro/wp-content/uploads/2025/05/Chivu-selectionerul-Romaniei.-Razvan-Lucescu-Va-spune-da-scaled-e1748352552678-1400x756.jpg"/><br/><p>Cristi Chivu poate fi viitorul selecționer al echipei naționale a României, spune Răzvan Lucescu. Fiul actualului tehnician de pe banca „tricolorilor” este convins că salvatorul Parmei l-ar putea înlocui pe Mircea Lucescu.</p>
<p>Misiunea de salvare a Parmei de la retrogradare părea foarte dificilă la momentul instalării lui Chivu pe banca echipei. În cele din urmă, însă, românul <span>a reușit să mențină echipa în Serie A</span>, astfel că va antrena și sezonul viitor în eșalonul de elită din „Cizmă”.</p>
<h2><span>Răzvan Lucescu e sigur că viitorul selecționer al României poate fi Cristi Chivu</span></h2>
<p>Ultima etapă de Serie A a adus o victorie fantastică pentru Cristi Chivu&amp;Co., scor 3-2 cu Atalanta. Remontada a fost suficientă pentru a scăpa de emoțiile retrogradării. Empoli este marea perdantă a acestui duel de la distanță.</p>
<p>După această performanță, Răzvan Lucescu a discutat despre viitorul lui Chivu în antrenorat.</p>
<p>„Fantastic. A preluat echipa în februarie, a obținut rezultate excelente. Mi-a plăcut abordarea. Am urmărit din afară ce se întâmplă cu el. Jos pălăria. Cred că are un viitor frumos în față.</p>
<p>Fotbalul românesc beneficiază de el. El face o publicitate imensă fotbalului românesc. Are posibilitatea să ajute antrenorii români tineri. Când va fi momentul, el va spune da echipei naționale”, a declarat Răzvan Lucescu, la <span>Digisport</span>.</p>
<p>Răzvan Lucescu este prezent la București pentru a o susține pe soția sa, Ana-Maria Lucescu, care a lansat prima carte pe care a tradus-o.</p>
<h2><span>Parma îi prelungește contractul lui Cristi Chivu</span></h2>
<p>Parma va intra în negocieri cu Cristi Chivu pentru a rămâne pe banca echipei. În cursul zilei de astăzi sau mâine, antrenorul va fi chemat la negocieri de conducerea „gialloblu”. La momentul instalării pe banca tehnică, românul a fost adus cu un salariu anual de 600.000 de euro.</p>
<p>Pentru a-i prelungi contractul, Kyle Krause, conducătorul clubului, este dispus să îi ofere antrenorului un <span>salariu stagional de 1.000.000 de euro</span>. Despre Chivu s-a scris că ar fi dorit de finalista UCL Inter Milano, care s-ar putea despărți de Simone Inzaghi în perioada următoare, tehnicianul fiind aproape să semneze cu Al Hilal.</p>
<p>De-a lungul carierei sale, Chivu a mai antrenat doar la grupele de juniori ale milanezilor. Cu echipa Inter Primavera a avut rezultate foarte bune, reușind să câștige și titlul de campion național. Experiența pe banca Parmei a fost prima a acestuia la nivel de seniori.</p>

]]></description>
    </item>
    <item>
      <title>Parma s-a salvat, dar italienii nu și-au reglat conturile cu Dennis Man. L-au pus pe lista neagră a celor 3 dezamăgiri</title>
      <link>https://www.prosport.ro/fotbal-extern/campionate-externe/italia/parma-s-a-salvat-dar-italienii-nu-si-au-reglat-conturile-cu-dennis-man-l-au-pus-pe-lista-neagra-a-celor-3-dezamagiri-20180525</link>
      <description><![CDATA[<img src="https://www.prosport.ro/wp-content/uploads/2025/05/Parma-s-a-salvat-dar-italienii-nu-si-au-reglat-conturile-cu-Dennis-Man.-L-au-pus-pe-lista-neagra-a-celor-3-dezamagiri-1400x805.jpg"/><br/><p>Nou-promovata Parma s-a salvat en-fanfare de la retrogradare, după o remontada incredibilă reușită pe terenul Atalantei, echipă „cu greutate” în Serie A.</p>
<p>Trupa lui Cristi Chivu a fost condusă cu 2-0 la pauză, dar a întors scorul și a învins cu 3-2. Presa italiană a remarcat evoluția „cruciaților” sub comanda tehnicianului român, însă nu l-a iertat pe Dennis Man, și l-a pus pe „lista neagră” a marilor dezamăgiri din acest sezon.</p>
<h2><span>Parma s-a salvat de la retrogradare, dar presa italiană nu l-a iertat pe Dennis Man</span></h2>
<p>Nou-promovata Parma, sub comanda lui Cristi Chivu, și-a îndeplinit obiectivul și s-a salvat de la retrogradare, după o revenire de senzație în deplasare cu Atalanta, echipă de top în Serie A.</p>
<p>„Cruciații” au fost conduși cu 2-0 la pauză, trăind intens fiorii retrogradării, dar au întors de o manieră incredibilă scorul și au învins cu 3-2. Jurnaliștii din Peninsulă au remarcat evoluția „cruciaților” sub comanda fostului internațional român, însă l-au pus pe Dennis Man pe „lista neagră” a <span>marilor dezamăgiri din acest sezon</span>.</p>
<p>„Obiectivul din acest prim sezon înapoi în prima ligă a fost atins și, prin urmare, nota trebuie să fie una pozitivă. A lipsit totuși ceva pentru a face și mai bine. Cum ar fi contribuția unor jucători precum Bonny, Man și Bernabè, care străluciseră în Serie B, dar au avut dificultăți în acest sezon”, a scris <span>Parma Live</span>.</p>
<p><img alt="" class="size-full wp-image-20174121" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Dennis-Man-out-de-la-Parma-cu-doar-cateva-ore-inainte-de-meciul-sezonului-Cristi-Chivu-bulversat-de-situatia-fotbalistului-roman.jpg" srcset="https://www.prosport.ro/wp-content/uploads/2025/05/Dennis-Man-out-de-la-Parma-cu-doar-cateva-ore-inainte-de-meciul-sezonului-Cristi-Chivu-bulversat-de-situatia-fotbalistului-roman.jpg 1400w, https://www.prosport.ro/wp-content/uploads/2025/05/Dennis-Man-out-de-la-Parma-cu-doar-cateva-ore-inainte-de-meciul-sezonului-Cristi-Chivu-bulversat-de-situatia-fotbalistului-roman-768x512.jpg 768w" width="1400"/></p>
<h2><span>A început Serie A ca din tun, dar în 2025 a uitat fotbalul</span></h2>
<p>Dennis Man a fostul unul dintre artizanii promovării Parmei vara trecută în Serie A. Tot așa a început și sezonul din prima ligă, cu 4 goluri și 4 pase de gol, dar în 2025, mai ales după venirea la echipă a lui Cristi Chivu, Man n-a mai fost Man. Mai mereu rezervă și introdus pe finalurile de meci, internaționalul român a fost de nerecunoscut.</p>
<p>Drept dovadă, în ciuda susținerii necondiționate din partea lui Cristi Chivu, <span>fotbalistul n-a putut să iasă din pasa neagră</span> în care a intrat în ultimele luni. A bifat doar 50 de minute în ultimele șapte meciuri. Chiar și așa, a fost convocat de Mircea Lucescu pentru emciurile naționalei cu Austria și Cipru în preliminariile Cupei Mondiale din 2026.</p>
<blockquote><p>Man are calități extraordinare, dar Parma, prin stilul său, îți dă într-un fel posibilitatea să comiți greșeli. Aici a fost criticat, pe bună dreptate de fanii care se așteptau la o altă consistență. Totuși, aceasta trebuie să fie o oportunitate importantă pentru el de a crește… pentru că atunci când ai ochii pe tine și adversarii te cunosc, trebuie să încerci să faci și lucruri diferite. A început bine, cu goluri frumoase și decisive, apoi au apărut dificultățile din care nu a putut să iasă și s-a creat un ciclu din care s-a chinuit să iasă. În orice caz, dacă ne uităm, el și-a creat mereu ocazii, dar nu a finalizat. Un jucător are nevoie doar de o scânteie pentru a se regăsi. El este un atuu important pentru Parma, trebuie păstrat, dar și ajutat. Este prea ușor să îl criticăm, dar tocmai în momentele dificile avem nevoie cel mai mult să fim ajutați și susținuți – Luigi Apolloni, fost fundaș Parma (<span>Tuttomercatoweb</span>)</p></blockquote>

]]></description>
    </item>
    <item>
      <title>Răzvan Burleanu l-a pus la punct pe Mircea Lucescu în scandalul greșelilor de arbitraj împotriva României</title>
      <link>https://www.prosport.ro/fotbal-intern/nationala/razvan-burleanu-l-a-pus-la-punct-pe-mircea-lucescu-in-scandalul-greselilor-de-arbitraj-impotriva-romaniei-20180400</link>
      <description><![CDATA[<img src="https://www.prosport.ro/wp-content/uploads/2025/05/Razvan-Burleanu-l-a-pus-la-punct-pe-Mircea-Lucescu-in-scandalul-greselilor-de-arbitraj-impotriva-Romaniei.jpg"/><br/><p>Răzvan Burleanu i-a dat replica selecționerului României după ce Mircea Lucescu a acuzat arbitrajele ostile din ultimele meciuri.</p>
<p>Naționala României se pregătește pentru dubla cu Austria și Cipru. Vor fi două meciuri cruciale pentru calificarea la Campionatul Mondial din 2026. <span>Mircea Lucescu a criticat dur arbitrajul </span>care i-a defavorizat pe „tricolori” în ultimele meciuri. Președintele Federației Române de Fotbal are o altă părere când vine vorba de arbitrajul prestat la nivel internațional.</p>
<h2><span>Răzvan Burleanu laudă arbitrajul la nivel internațional: „Profesionalism înalt, de integritate”</span></h2>
<p>Deși „tricolorii” s-au confruntat cu numeroase episoade în care deciziile de arbitraj au influențat rezultatul final, chiar și la Under-21, Răzvan Burleanu a precizat că în prezent arbitrajul, atât la nivel național cât și internațional, se bucură de un profesionalist înalt, de integritate.</p>
<p>„În primul rând, ceea ce pot să vă spun este că nu pot să fac, nu vreau să duc mai departe această discuție, în sensul în care au fost greșeli de arbitraj împotriva României, acest lucru a fost sancționat de către UEFA, la fel cum se întâmplă și la nivel național când un arbitru comite o greșeală împotriva unei echipe. Asta este singura măsură prin care un for, fie el internațional, fie național, poate să intervină. Pot să vă asigur de integritatea arbitrilor și la nivel național, la fel în ultimii 11 ani. Cred că poate să fie chiar o declarație scoasă din context.</p>
<p>Adică trebuie să înțelegem foarte bine. Astăzi și arbitrajul la nivel internațional și la nivel național se bucură de un profesionalism înalt, de integritate. Iar dacă sunt greșeli, ele imediat sunt sancționate de forul internațional. Imaginați-vă că dacă ne-am duce în această direcție, ar însemna că la nivel național, dacă o echipă de club are o relație mai bună sau mai puțin bună cu Federația Română de Fotbal, automat va avea parte de un arbitraj mai bun sau mai puțin bun. Este tot total fals.</p>
<p>Dacă la nivel național… Vă asigurăm că există această integritate, fiți siguri că și la nivel internațional există la fel. În mandatul președintelui Ceferin și a lui Roberto Rosetti ca președinte al Comisiei de Arbitri, niciodată nu vor exista abateri de acest tip. Au fost într-adevăr greșeli, că n-a fost una singură, împotriva României, care au fost imediat sancționate. Nu putem spune că au fost greșeli intenționale”, a precizat Răzvan Burleanu, la <span>Fanatik.</span></p>
<h2><span>România, dublă decisivă pentru calificarea la Mondial în luna iunie</span></h2>
<p>Au mai rămas doar câteva zile până la „dubla de foc” cu Austria și Cipru. Doar primul loc în grupă asigură calificarea directă la Campionatul Mondial din SUA, Mexic și Canada.</p>
<p><span>România a început cu stângul</span> campania de calificare, astfel că nu își mai permite niciun pas greșit. Pe 7 iunie va avea loc duelul de la Viena, cu Austria, urmat de meciul cu Cipru de pe Arena Națională. Înaintea acestor meciuri, „tricolorii” ocupă locul secund în grupă, cu 3 puncte acumulate în 2 meciuri. Lider este Bosnia, cu maximum de puncte (6).</p>
<p><span>Lot România pentru dubla cu Austria și Cipru</span></p>
<p>Portari: Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ionuț RADU (Venezia | Italia, 4/0);</p>
<p>Fundași: Andrei RAȚIU (Rayo Vallecano |  Spania, 29/1), Deian ⁠SORESCU (Gaziantep FK | Turcia, 20/0), Virgil ⁠GHIȚĂ (Cracovia | Polonia, 2/0), Adrian RUS (Pisa | Italia, 22/1), Andrei BURCĂ (Baniyas | EAU, 39/1), Ionuț NEDELCEARU (Akron Togliatti | Rusia, 27/2);</p>
<p>Mijlocași: Marius MARIN (Pisa | Italia, 30/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), ⁠Vlad DRAGOMIR (Pafos | Cipru, 1/0), Dennis MAN (Parma | Italia, 35/9), Olimpiu MORUȚAN (Pisa | Italia, 16/1), Valentin MIHĂILĂ (Parma | Italia, 30/5), Florinel COMAN (Cagliari | Italia, 20/2);</p>
<p>Atacanți: Denis DRĂGUȘ (Trabzonspor | Turcia, 22/5), George PUȘCAȘ (Bodrum | Turcia, 46/11).</p>

]]></description>
    </item>
  </channel>
</rss>
