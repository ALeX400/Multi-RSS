<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ciprian Marica s-a năpustit asupra lui Dennis Man: „Dă, bă cu dreptul! Fă, mă, ceva!”</title>
      <link>https://www.prosport.ro/fotbal-intern/nationala/ciprian-marica-s-a-napustit-asupra-lui-dennis-man-da-ba-cu-dreptul-fa-ma-ceva-20206775</link>
      <description><![CDATA[<img src="https://www.prosport.ro/wp-content/uploads/2025/06/Ciprian-Marica-s-a-napustit-asupra-lui-Dennis-Man.-„Da-ba-cu-dreptul-Fa-ma-ceva-1400x810.jpg"/><br/><p>Ciprian Marica l-a pus cu spatele la zid pe Dennis Man și îl critică pe acesta că are numai piciorul stâng, cu el preia, cu el driblează și cu el finalizează.</p>
<p>Fostul internațional nu concepe ca un jucător de echipă națională, care evoluează în Serie A, în Top 5 campionate din Europa, să nu aibă ambele picioare.</p>
<h2><span>Ciprian Marica „l-a mitraliat” pe Dennis Man. „Fă, mă, ceva!”</span></h2>
<p>Fostul atacant al echipei naționale l-a luat serios în colimator pe Dennis Man și îl critică pe acesta că are doar piciorul stâng. Cu acesta preia mingea, cu el își driblează adversarii și cu el trage la poartă.</p>
<p>Ex-internaționalul român nu înțelege cum un <span>jucător de echipă națională, care evoluează în Serie A</span>, într-unul dintre cele mai tari campionate din Europa, să nu aibă ambele picioare. Marica face o comparație între Man și Mihăilă, și îl vede pe fostul atacant al Universității Craiova capabil să joace la o echipă mai bună decât Parma.</p>
<p>„Pe Mihăilă l-am văzut de multe ori peste Dennis Man. Îmi plac amândoi, dar Mihăilă îmi dă senzația că ar putea să joace și la o echipă mai bună. Când îl văd pe Dennis Man că joacă mingea numai și numai cu stângul, de parcă are doar un picior…</p>
<p>Dacă îți vine pe dreptul, dă, bă, cu dreptul! Sau măcar fă o preluare cu dreptul. E jucător de echipă națională și de Serie A, nu se poate să iei mingea numai cu un picior. Fă, mă, ceva! Nu se poate să n-ai decât un picior!”, a declarat Ciprian Marica, la <span>gsp.ro</span>.</p>
<p><img alt="" class="size-large wp-image-20206814" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7683715-Mediafax_Foto-Flaviu_Buboi-1400x933.jpg" srcset="https://www.prosport.ro/wp-content/uploads/2025/06/7683715-Mediafax_Foto-Flaviu_Buboi-1400x933.jpg 1400w, https://www.prosport.ro/wp-content/uploads/2025/06/7683715-Mediafax_Foto-Flaviu_Buboi-768x512.jpg 768w, https://www.prosport.ro/wp-content/uploads/2025/06/7683715-Mediafax_Foto-Flaviu_Buboi-1536x1024.jpg 1536w, https://www.prosport.ro/wp-content/uploads/2025/06/7683715-Mediafax_Foto-Flaviu_Buboi-2048x1365.jpg 2048w" width="1400"/></p>
<h2><span>Îl contrazice și pe Mircea Lucescu: „Noi pentru țări ca Spania, Franța sau Italia suntem la nivel de amatori”</span></h2>
<p>Ciprian Marica <span>îl contrazice și pe selecționerul naționalei</span>, după ce acesta a declarat că România trebuie să se întoarcă la fotbalul practicat în urmă cu multe decenii, când își domina adversarii.</p>
<p>Fostul internațional este de părere că a actuala noastră primă reprezentativă nu este în stare să facă asta, având în vedere că nici măcar Generația de Aur, care avea în componență jucători valoroși, nu a putut face asta cu adversarii de top.</p>
<p>În momentul de față, Marica crede că, pe lângă superputerile Europei, ca Spania sau Franța, naționala tricoloră este la nivel de amatori.</p>
<p>„Nu cred că putem face asta. Nu cred că ne putem lupta de la egal la egal cu toate naționalele. Dacă vă aduceți aminte, am încercat să ne luăm la luptă cu naționalele mari în perioadele lui Mirel Rădoi și Cosmin Contra. N-a funcționat, n-am avut rezultate. Da, au fost și meciuri bune, dar n-am reușit prea mari performanțe.</p>
<p>Consider că ar trebui să ne întoarcem cumva la ceea ce ne-a consacrat, când am obținut cele mai bune rezultate. Nici «Generația de Aur» nu a dominat toate adversarele, aveam fotbaliști foarte buni pe contraatac, cu calitate și viteză în zona ofensivă.</p>
<p>Îl aveam pe Gică Hagi, îi ajuta și îi punea în valoare și pe ceilalți. În rest, ne apăram și dădeam în mingi, iar cei din față trebuiau să reușească ceva. Diferența e că atunci ne luptam și cu selecționatele mai importante. Acum nu le mai facem față. Noi pentru țări ca Spania, Franța sau Italia suntem la nivel de amatori. Ei au informații, noi încă mai bâjbâim, mergem după ochi, dar ochiul se poate înșela”, a mai spus fostul atacant al naționalei pentru sursa menționată mai sus.</p>
<p> </p>

]]></description>
    </item>
    <item>
      <title>Giovanni Becali, atac la Mircea Lucescu: „Târnovanu a jucat 20 de meciuri în Europa, dar e titularizat Moldovan sau băiatul ăla, care nu e plătit, săracul, de 3-4 luni”</title>
      <link>https://www.prosport.ro/fotbal-intern/nationala/giovanni-becali-atac-la-mircea-lucescu-tarnovanu-a-jucat-20-de-meciuri-in-europa-dar-e-titularizat-moldovan-sau-baiatul-ala-care-nu-e-platit-saracul-de-3-4-luni-20206693</link>
      <description><![CDATA[<img src="https://www.prosport.ro/wp-content/uploads/2025/06/Giovanni-Becali-atac-la-Mircea-Lucescu-e1751302789199.jpg"/><br/><p>Giovanni Becali a lansat un atac la adresa lui Mircea Lucescu, fiind vizibil deranjat de unele alegeri pe care selecționerul le face la echipa națională a României.</p>
<p>Milionarul consideră că Ștefan Târnovanu trebuie să fie în poarta primei reprezentative, având în vedere că acesta a jucat în cupele europene alături de FCSB, cucerind și titlul de campion al României.</p>
<h2><span>Giovanni Becali critică alegerile lui Mircea Lucescu</span></h2>
<p><span>Giovanni Becali a lansat un atac </span>la adresa lui Mircea Lucescu, fiind vizibil deranjat de unele alegeri pe care selecționerul le face la echipa națională a României.</p>
<p>Milionarul consideră că Ștefan Târnovanu trebuie să fie în poarta primei reprezentative, având în vedere că acesta a jucat în cupele europene alături de FCSB, cucerind și titlul de campion al României.</p>
<p>„Târnovanu vine după un sezon bun, dar nu a jucat pentru echipa națională. E un dezavantaj ăsta. Dacă antrenorii preferă alți portari.. ce vrei? Târnovanu a jucat 20 de meciuri în cupele europene, dar e titularizat Moldovan sau băiatul ala care nu e plătit, săracul, de 3-4 luni (n.r. Florin Niță)”, a declarat Giovanni Becali, conform sportpesurse.ro.</p>
<h2><span>Fotbaliștii români, neplătiți cu lunile</span></h2>
<p><span>Giovanni Becali nu s-a ferit de cuvinte </span>și a vorbit și despre situația fotbaliștilor români care evoluează în Arabia Saudită sau în Turcia. Milionarul a dezvăluit numele jucătorilor care sunt neplătiți de cluburi de mai multe luni de zile.</p>
<p>„În Arabia Saudită, în afara de primele 5 echipe, stai la coadă la procese ca să-ți recuperezi banii. Nu e numai Damac, toate au probleme sub locul 5. Pentru primele formații răspund băncile, fondul de investiții, nu plătesc cluburile. Și în Turcia la fel. Sunt jucători care nu au luat banii, se judecă.</p>
<p>Cluburi care intră în insolvență, apoi faliment… Și lui Sorescu i-am transmis că Gaziantep întârzie cu salariile 4-5 luni și așa a fost. A plecat din Polonia unde câștiga 20-22.000 de euro, dar îi lua sigur, și a mers la Gaziantep, unde primește 40.000 de euro, dar…</p>
<p>Cu toate astea, Maxim stă acolo, are 4-5 luni de întârziere. Le-am spus și jucătorilor mei că trebuie să trăiască din ultimul salariu primit vreo câteva luni sau să aducă bani de acasă. Eu nu mai vreau procese cu TAS sau cu federațiile”, a mai spus Giovanni Becali, conform sursei menționate anterior.</p>

]]></description>
    </item>
    <item>
      <title>UEFA a dat decizia în cazul România – Cipru. Forul european, fără milă!</title>
      <link>https://www.prosport.ro/fotbal-intern/nationala/uefa-a-dat-decizia-in-cazul-romania-cipru-forul-european-fara-mila-20206873</link>
      <description><![CDATA[<img src="https://www.prosport.ro/wp-content/uploads/2025/06/UEFA-a-dat-decizia-in-cazul-Romania-Cipru.-Forul-european-fara-mila-1400x1050.jpg"/><br/><p>UEFA a anunțat decizia care a fost luată în cazul meciului dintre România și Cipru. Forul european nu a avut milă și a aplicat sancțiuni drastice.</p>
<p>Este vorba despre partida disputată pe Arena Națională din București, pe data de 18 noiembrie 2024, în care România s-a impus în fața Ciprului cu scorul de 4-1, în ultima etapă a Grupei C2 din Liga Națiunilor.</p>
<h2><span>Ce sancțiuni a primit FRF de la UEFA</span></h2>
<p>Pe data de 18 noiembrie 2024, <span>România și Cipru se întâlneau în ultima etapă a Grupei C2 din Liga Națiunilor</span>, iar „tricolorii” reușeau să se impună cu scorul categoric de 4-1. În timpul partidei de pe Arena Națională din București au avut loc și incidente în tribune. Acum, la mai mult de șapte luni de la confruntarea „Tricolorilor” cu ciprioții, Federația Română de Fotbal a fost amendată de UEFA.</p>
<p>FRF a fost vizată din nou de măsuri disciplinare, iar Comisia de Control, Etică și Disciplină (CEDB) a anunțat măsurile drastice care au fost luate. Forul european a hotărât ca FRF să achite o amendă în valoare de 55.250 de euro. Totodată, s-a hotărât ca trei sectoare de pe Arena Națională să fie închise la următorul meci disputat de echipa pregătită de Mircea Lucescu.</p>
<p>Singura veste bună este că a doua sancțiune este cu suspendare, pentru o perioadă de doi ani. Astfel, ea va deveni activă doar în cazul în care pe cel mai mare stadion al țării vor exista incidente similare.</p>
<h2><span>Motivele care au dus la sancționarea FRF</span></h2>
<p><span>UEFA a decis ca Federația Română de Fotbal să fie amendată</span> cu suma de 30.000 de euro pentru comportament rasist și discriminatoriu al suporterilor. Totodată, FRF s-a mai ales cu o amendă în valoare de 14.000 de euro pentru blocarea căilor de acces, dar și cu o amendă de 11.250 de euro pentru că suporterii au aprins materiale pirotehnice în timpul meciului cu Cipru.</p>
<p>Totodată, s-a decis Închiderea sectoarelor 105, 106 și 107 de pe Arena Națională din capitală, cu suspendare pentru doi ani. Astfel, acestea vor fi închise doar în cazul unor noi incidente în care vor fi implicați suporterii români la meciurile echipei pregătite de Mircea Lucescu.</p>

]]></description>
    </item>
    <item>
      <title>Dennis Man, tot mai aproape de echipa lui Dan Șucu: „Sunt cei mai serioși”</title>
      <link>https://www.prosport.ro/fotbal-extern/campionate-externe/italia/dennis-man-tot-mai-aproape-de-echipa-lui-dan-sucu-sunt-cei-mai-seriosi-20206656</link>
      <description><![CDATA[<img src="https://www.prosport.ro/wp-content/uploads/2025/06/Dennis-Man-tot-mai-aproape-de-echipa-lui-Dan-Sucu.-„Sunt-cei-mai-seriosi-1400x783.jpg"/><br/><p>Dennis Man mai are încă doi ani contract cu Parma, însă românul vrea să schimbe „aerul” în această vară, iar „cruciații” vor neapărat să-l vândă.</p>
<p>Ultima echipă intrată în cursă pentru semnătura internaționalului tricolor este Genoa, acolo unde dorit cu insistență de acționarul majoritar Dan Șucu.</p>
<h2><span>Genoa Romena. După Nicolae Stanciu, Dan Șucu îl vrea acum și pe Dennis Man</span></h2>
<p>Dennis Man mai are contract cu Parma până în vara anului 2027, însă mijlocașul dreapta vrea să schimbe echipa în această vară, iar „cruciații” sunt în asentimentul lui și vor să-l vândă.</p>
<p>După Fiorentina, Beșiktaș, Bologna, FCSB sau Rapid, o altă echipă este interesată de serviciile internaționalului tricolor. Este vorba despre Genoa, acolo unde Dan Șucu vrea să transforme echipa într-o colonie de români.</p>
<p>Potrivit informațiilor de ultimă oră apărute în presa din Peninsulă, <span>„grifonii” sunt cei mai hotărâți dintre toți să-l achiziționeze</span> pe Dennis Man.</p>
<p>„Conform Il Secolo XIX, Genoa ar lua în considerare un transfer pentru atac, mai precis o extremă dreapta care să-l înlocuiască pe Messias. Numele cel mai vehiculat este Dennis Man, fotbalistul Parmei care a marcat 4 goluri și a oferit 5 pase decisive în 33 de meciuri sezonul trecut, în ciuda unei performanțe inconsistente.</p>
<p>Jucătorul de 26 de ani și-a schimbat recent agentul și este unul dintre cei mai interesanți jucători ai Parmei, așa că este firesc să credem că un transfer este realizabil. În ultimele săptămâni, Man a fost asociat cu Lazio și Rapid București, dar Genoa ar fi cea mai serioasă în privința românului.</p>
<p>Dacă tranzacția se face, Man l-ar găsi pe Stanciu în roșu-albastru, coechipierul său de la echipa națională. În următoarele săptămâni sunt așteptate vești cu privire la viitorul lui Man, care pare din ce în ce mai aproape de a pleca de la Parma”, scriu cei de la <span>Parma Live</span>.</p>
<p><img alt="" class="size-full wp-image-20205787" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Lovitura-pentru-Dennis-Man-Interzis-la-transferuri-pentru-clubul-urias-care-ar-face-orice-pentru-roman.jpg" srcset="https://www.prosport.ro/wp-content/uploads/2025/06/Lovitura-pentru-Dennis-Man-Interzis-la-transferuri-pentru-clubul-urias-care-ar-face-orice-pentru-roman.jpg 1400w, https://www.prosport.ro/wp-content/uploads/2025/06/Lovitura-pentru-Dennis-Man-Interzis-la-transferuri-pentru-clubul-urias-care-ar-face-orice-pentru-roman-768x512.jpg 768w" width="1400"/></p>
<h2><span>Nu a exclus să rămână la Parma. „Revin și încerc să dau tot ce am mai bun”</span></h2>
<p>Dennis a traversat o jumătate de an de coșmar în tricoul Parmei. Venirea lui Cristi Chivu pe banca echipei parcă a avut efectul invers în cazul mijlocașului român. Din titular de drept și unul dintre cei mai buni jucători ai echipei, Man a ajuns rezervă eternă și introdus pe finalurile de meci.</p>
<p>Chiar și așa, <span>românul este urmărit de mai multe echipe</span>, însă nu exclude să rămână în sezonul viitor la Parma, dacă ofertele venite pe adresa clubului și a sa nu vor fi pe placul părților.</p>
<p>„Voi lua o decizie cu familia mea și voi merge unde cred că mi-e cel mai bine, dacă e cazul. Dacă nu, revin la Parma și încerc să dau tot ce am mai bun”, spune Dennis Man.</p>
<p> </p>

]]></description>
    </item>
    <item>
      <title>Steaua e în doliu. A murit Lajos Sătmăreanu, fotbalistul de legendă al roş-albaştrilor</title>
      <link>https://www.prosport.ro/diverse/steaua-e-in-doliu-a-murit-lajos-satmareanu-fotbalistul-de-legenda-al-ros-albastrilor-20206356</link>
      <description><![CDATA[<img src="https://www.prosport.ro/wp-content/uploads/2025/06/Steaua-e-in-doliu.-A-murit-Lajos-Satmareanu-fotbalistul-de-legenda-al-ros-albastrilor-1.jpg"/><br/><p>Lajos Sătmăreanu, fotbalistul de legendă al celor de la Steaua București, de 5 ori campion al României, a murit la vârsta de 81 de ani.</p>
<p>Anunțul a fost făcut de Liga Profesionistă de Fotbal, prin intermediul unui comunicat postat, luni, 30 iunie 2025, pe site-ul oficial.</p>
<h2><span>Lajos Sătmăreanu a murit la 81 de ani. Ce a transmis LPF pentru legenda Stelei</span></h2>
<p>Luni, 30 iunie 2025, Liga Profesionistă de Fotbal a comunicat anunțul decesului lui <span>Lajos Sătmăreanu, unul dintre cei mai iubiți jucători din întreaga existență a Stelei</span>.</p>
<blockquote><p>Unul dintre cei mai valoroși fotbaliști români din istorie, Lajos Sătmăreanu, a încetat din viață la vârsta de 81 de ani. Fost jucător emblematic la Steaua București, club pentru care a jucat 271 de meciuri, câștigând un titlu de campion și 5 Cupe ale României, Lajos Sătmăreanu a îmbrăcat de 42 de ori și tricoul echipei naționale, fiind integralist în toate cele trei partide ale României de la Campionatul Mondial din Mexic, în 1970. Și-a încheiat cariera în 1977 la clubul Progresul București. Liga Profesionistă de Fotbal transmite sincere condoleanțe familiei greu încercate!<br/>
Dumnezeu să-l odihnească în pace!”, se arată pe <span>LPF.ro</span>.</p></blockquote>
<h2><span>Reacția Clubului Sportiv al Armatei Steaua</span></h2>
<p>Ca urmare a decesului lui Lajos Sătmăreanu, Clubul Sportiv al Armatei Steaua București și-a schimbat fotografiile de pe platformele de socializare. Atât imaginea de profil, cât și cea de copertă au fost trecute pe fundal alb-negru.</p>
<p>Totodată, „militarii” și-au luat rămas-bun de la legenda lor și prin intermediul unui scurt text:</p>
<blockquote><p>DECES. Rămas-bun, Lajos Sătmăreanu! Zi tristă pentru clubul nostru! Unul dintre fotbaliștii de excepție ai Stelei, din perioada anilor ’60-’70, Lajos Sătmăreanu a plecat dintre noi. Lajos Sătmăreanu a debutat în prima divizie a fotbalului românesc pe 17 martie 1963, într-un meci Crișana Oradea – Steaua București, scor 2-4, iar la finalul sezonului 1964-1965 a ajuns în Ghencea. A purtat tricoul roș-albastru timp de zece sezoane. Fostul fundaș dreapta a avut 271 de apariții pentru Steaua, dintre care 20 în cupele europene. Cu formația noastră a cucerit un titlu de campion național și cinci Cupe ale României. Clubul Steaua București transmite sincere condoleanțe familiei! Dumnezeu să-l odihnească în pace!”, se arată pe <span>pagina de Facebook</span> a Clubului Sportiv al Armatei Steaua București.</p></blockquote>
<h2><span>Ce a transmis Federația Română de Fotbal</span></h2>
<p>Și, nu în cele din urmă, moartea lui Lajor Sătmăreanu este comentată cu regret și de Federația Română de Fotbal.</p>
<blockquote><p>Lajos Sătmăreanu, fundașul dreapta al naționalei la Mondialul din 1970, s-a stins din viață la vârsta de 81 de ani. Transmitem condoleanțe familiei și apropiaților. Dumnezeu să îl odihnească în pace!”, au transmis oficialii FRF, prin intermediul <span>paginii de Facebook a echipei naționale</span>.</p></blockquote>
<p>Pentru naționala mare a României, <span>Lajos Sătmăreanu a debutat</span> în ianuarie 1967 și a bifat un total de 46 de apariții.</p>
<p>UTA Arad, ASA Tg. Mureș, Steaua București, Bihor Oradea și FC Național sunt echipele de club pe la care a trecut de-a lungul carierei.</p>

]]></description>
    </item>
  </channel>
</rss>
