<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Surpriza de la România U21 nu se sperie de Italia: „Au lot bun, dar și noi avem calitate”</title>
      <link>https://www.prosport.ro/euro-u21-2025/surpriza-de-la-romania-u21-nu-se-sperie-de-italia-au-lot-bun-dar-si-noi-avem-calitate-20188762</link>
      <description><![CDATA[<img src="https://www.prosport.ro/wp-content/uploads/2025/06/Surpriza-de-la-Romania-U21-nu-se-sperie-de-Italia-„Au-lot-bun-dar-si-noi-avem-calitate-1400x717.jpg"/><br/><p>Vlad Rafailă (20 de ani), surpriza lui Daniel Pancu (47) din lotul României U21 pentru Campionatul European din Slovacia, nu se teme de adversarele de la turneul final, Spania, Italia și țara gazdă.</p>
<p>Într-un interviu acordat pentru FRF TV, talentatul portar cu o înălțime de 1.97 metri a spus cum a primit vestea convocării.</p>
<h2><span>Vlad Rafailă e gata pentru duelurile cu granzii Italia și Spania! Ce a declarat înaintea debutului României U21 de la EURO</span></h2>
<p>La data de 5 iunie, la doar câteva ore distanță după victoria înregistrată în amicalul cu Georgia U21, scor 1-0, <span>Daniel Pancu a anunțat lotul final al naționalei României U21 pentru EURO 2025</span>.</p>
<p>În mod inevitabil, printre alegerile selecționerului s-au consemnat și câteva surprize, iar una dintre cele mai mari a fost reprezentată de convocarea lui <span>Vlad Rafailă, un portar în vârstă de 20 de ani crescut de Gică Hagi și pe care, la un moment dat, Juventus Torino a încercat să îl transfere</span>.</p>
<p>Rafailă a ajuns în cele din urmă în Italia, în august 2024, atunci când Lecce a încheiat un acord cu Gică Hagi pentru împrumutul său. Talentatul goalkeeper a bifat nu mai puțin de 38 de meciuri în tricoul Lecce Primavera, reușind să termine de 9 ori fără gol primit, iar prestațiile sale i-au atras atenția lui Daniel Pancu. Selecționerul de la U21 l-a convocat pe lista portarilor, alături de mai experimentații Răzvan Sava (22 de ani), de la Udinese, și Otto Hindrich (22), de la CFR Cluj.</p>
<blockquote><p>Mă simt foarte bine, sunt foarte bucuros că am fost convocat pentru acest turneu final. Consider că este o satisfacție și totodată o dovadă a muncii pe care am depus-o în acest an, în special, dar și de-a lungul carierei. M-am bucurat când am aflat, a fost și un sentiment de surprindere, sincer, nu mă așteptam în totalitate. Și, ce să zic, încerc să mă bucur de moment. Am văzut și eu grupa de calificare pentru viitorul EURO. Este o grupă destul de echilibrată, singura echipă care pleacă cu prima șansă ar fi Spania. În rest, noi trebuie să ne facem treaba, să ne câștigăm meciurile și cred că totul o să depindă numai de noi. Având în vedere rezultatele reușite de generațiile trecute, sigur că lumea are așteptări de la noi. E o presiune în plus, dar e și o responsabilitate pe care trebuie să o purtăm pe umeri și trebuie să demonstrăm că putem să ne ridicăm la nivelul celorlalte generații. Sunt încrezător cu privire la o a 5-a participare consecutivă la EURO. Dacă nu crezi, nu poți să realizezi. Trebuie să mergem încrezători și, la anul, când vom începe calificările, să fim o echipă, să dăm totul pe teren și cred că va fi bine. Viitoarea generație? Îi cunosc pe majoritatea, consider că e o generație cu talent, cu calitate fotbalistică și umană și consideră că e un grup, din ce am văzut și anul acesta la U20. Consider că naționala U20 e foarte benefică pentru noi, pentru jucătorii tineri, reușește să facă tranziția între U19 și U21 mult mai ușoară. Și meciurile acelea, fiind și un campionat unde joci numai cu naționale de top ale Europei, te dezvoltă. Și crești. Campionatul Italiei? Este o diferență. E mult mai diferit față de cel din România, îl consider mult mai puternic din punct de vedere fizic, în primul rând. Pentru că sunt jucători adunați din toate colțurile lumii. Pe lângă asta, e mult mai tacticizat, dar automat și calitatea jocului este mai mare decât în România. Primul adversar de la EURO? M-am uitat peste lotul Italiei, pe câțiva îi cunosc și chiar am jucat împotriva lor. Îi consider o echipă valoroasă, cu jucători buni, un grup bun. Dar și noi avem calitate, suntem un grup bun și va fi un meci de la egal la egal”, a declarat Vlad Rafailă, pentru <span>FRF TV</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/6nu6k8pniwA?si=Q6tsvuBgwFtcEo1Y" title="YouTube video player" width="560"></iframe></p>
<h2><span>Programul „tricolorilor” mici de la EURO U21 2025</span></h2>
<p>Naționala U21 a României va debuta la EURO 2025 miercurea viitoare, pe 11 iunie, de la ora 22:00, împotriva Italiei.</p>
<p>Doar trei zile mai târziu, pe 14 iunie, de la ora 19:00, „tricolorii” lui Daniel Pancu vor înfrunta o altă reprezentativă tare, anume Spania.</p>
<p>În schimb, ultimul meci din grupă, programat pe 17 iunie, de la ora 22:00, va avea loc în compania țării gazdă, Slovacia.</p>

]]></description>
    </item>
    <item>
      <title>Cristi Chivu, scandal monstru cu Dennis Man?! S-ar fi lăsat cu înjurături în română: l-a dat afară din antrenamentul Parmei!</title>
      <link>https://www.prosport.ro/fotbal-extern/cristi-chivu-scandal-monstru-cu-dennis-man-s-ar-fi-lasat-cu-injuraturi-in-romana-l-a-dat-afara-din-antrenamentul-parmei-20188793</link>
      <description><![CDATA[<img src="https://www.prosport.ro/wp-content/uploads/2025/06/Cristi-Chivu-scandal-monstru-cu-Dennis-Man-S-ar-fi-lasat-cu-injuraturi-in-romana-l-a-dat-afara-din-antrenamentul-Parmei.jpg"/><br/><p>În scurtul mandat de antrenor pe care l-a bifat la Parma, Cristi Chivu (44 de ani) s-ar fi văzut nevoit să intervină într-un scandal monstru, în prim-planul căruia s-ar fi aflat nimeni altul decât Dennis Man (26).</p>
<p>Concret, atacantul transferat de la FCSB ar fi intrat într-un conflict verbal cu un coechipier și l-ar fi jignit pe acesta în limba română. Astfel, Chivu s-a văzut pus în postura de a fi mediator.</p>
<h2><span>Detalii neștiute din mandatul lui Cristi Chivu de la Parma. De ce l-ar fi dat afară din antrenament pe Dennis Man</span></h2>
<p>Cristi Chivu este pe punctul de a fi oficializat în calitate de nou antrenor al lui Inter Milano, iar în pragul acestei vești uriașe pentru tehnicianul român, în spațiul public au apărut și câteva detalii de pe parcursul colaborării pe care a avut-o cu Parma.</p>
<p>La gruparea din urmă menționată, Chivu a avut în responsabilitate și doi fotbaliști români, anume Dennis Man și Valentin Mihăilă, pe care din nefericire nu i-a putut utiliza prea des.</p>
<p>Dacă Mihăilă a avut probleme medicale începând din ianuarie și s-a refăcut abia la finalul sezonului, Dennis Man a traversat o formă foarte slabă din punct de vedere sportiv. Iar atunci când a apelat la serviciile lui Man, Chivu l-a trimis pe teren, de cele mai multe ori, în ultimele minute ale confruntărilor.</p>
<p>Aparent, <span>Chivu și Man ar fi avut</span> o mică dispută și în spatele ușilor închise. Pe scurt, fotbalistul transferat de la FCSB ar fi fost dat afară de la un antrenament de tehnician. Totul a fost dezvăluit de jurnalistul Decebal Rădulescu, în direct, la TV, unde au fost prezentate câteva detalii ale întâmplării:</p>
<blockquote><p>Știi că, în perioada în care a fost la Parma, a discutat foarte puțin despre românii lui. N-am auzit să zică mai mult de două cuvinte. Din contră! Man a fost și dat afară. O să-ți spun ce am aflat eu și probabil că se va putea confirma la un moment dat. În timpul unui antrenament, Man a primit o lovitură destul de dură de la un coleg argentinian, Pellegrino. În momentul ăla, foarte nervos, Man s-a ridicat și l-a înjurat serios în limba română. Chivu era în preajmă. Argentinianul l-a înjurat și el înapoi, în limba lui. Dar, Chivu, în limba italiană, a ales să-l dea afară din antrenament pe Man”, a declarat Decebal Rădulescu, la <span>Digi Sport</span>.</p></blockquote>
<h2><span>Episodul ar fi generat o ruptură între Man și Chivu</span></h2>
<p>În plus, regretabilul epsisod nu ar fi fost trecut cu vederea de către Dennis Man și Cristi Chivu, a căror colaborare ulterioară s-a răcit, după cum completează jurnalistul.</p>
<blockquote><p>Și atunci am auzit că a fost ruptura definitivă între jucător și antrenor. Acum, nu știu dacă Man a forțat o chestiune de genul ăsta sau nu, un mic frecuș ca să plece. Dar 100% s-a întâmplat”, a adăugat Decebal Rădulescu.</p></blockquote>
<p>În mandatul de antrenor al lui Cristi Chivu de la Parma, care a constat în 13 partide oficiale, <span>Dennis Man a jucat</span> 10 meciuri, doar în 4 dintre ele fiind titular. Așa cum am precizat deja, evoluțiile atacantului au lăsat de dorit, Man reușind să se facă remarcat doar cu un assist, oferit chiar la debutul lui Chivu, într-o victorie cu Bologna, scor 2-0 pe 22 februarie.</p>

]]></description>
    </item>
    <item>
      <title>Transferul lui Andrei Rațiu, în linie dreaptă. Catalanii au făcut anunțul: „E favorită să-l ia”</title>
      <link>https://www.prosport.ro/fotbal-extern/transferul-lui-andrei-ratiu-in-linie-dreapta-catalanii-au-facut-anuntul-e-favorita-sa-l-ia-20188720</link>
      <description><![CDATA[<img src="https://www.prosport.ro/wp-content/uploads/2025/06/Transferul-lui-Andrei-Ratiu-in-linie-dreapta.-Catalanii-au-facut-anuntul-„E-favorita-sa-l-ia.webp"/><br/><p>Andrei Rațiu (26 de ani) are în continuare șanse foarte mari de a fi implicat într-un transfer pe parcursul ferestrei de mercato din această vară.</p>
<p>FC Barcelona s-a retras din cursa pentru semnătura talentatului fundaș dreapta, iar catalanii anunță cine e mare favorită să îi obțină acordul în acest context.</p>
<h2><span>Jurnaliștii catalani de la El Mundo Deportivo au aflat cine e mare favorită să îl transfere pe Andrei Rațiu</span></h2>
<p><span>Andrei Rațiu a fost declarat cel mai bun fundaș dreapta din La Liga</span> în sezonul 2024 – 2025, iar zvonurile cu privire la un potențial transfer al său continuă să curgă.</p>
<p>FC Barcelona s-ar fi retras din cadrul negocierilor, iar <span>Rayo Vallecano, clubul de care aparține Andrei Rațiu, a transmis că românul va fi vândut doar în cazul în care i se va plăti clauza</span>. Suma? 25.000.000 de euro.</p>
<p>Totuși, există un club care l-ar putea transfera în schimbul unui preț considerabil mai mic. Este vorba despre Villarreal, care deține în continuare 50% din drepturile federative ale fotbalistului. Iar jurnaliștii catalani de la <span>El Mundo Deportivo</span> susțin că „Submarinul galben” va fi și destinația lui Rațiu, în eventualitatea în care despărțirea dintre fotbalist și Rayo Vallecano se va concretiza:</p>
<blockquote><p>Echipa care conduce cursa pentru transferul lui Andrei Rațiu”, titrează Mundo Deportivo.</p></blockquote>
<p>În continuare, catalanii prezintă detaliile pe care le au:</p>
<blockquote><p>FC Barcelona, care conducea această cursă la un moment dat, s-a retras din negocieri acum câteva săptămâni. AS Roma și Bayer Leverkusen și-au exprimat și ele interesul pentru fundașul român. Dar o altă echipa din liga noastră a preluat conducerea, iar aceasta este Villarreal, formația lui Marcelino Garcia Toral. Deși mulți dintre voi poate nu vă mai amintiți, fundașul a îmbrăcat deja tricoul galben, iar Villarreal încă deține 50% din drepturile jucătorului. În plus, la momentul vânzării sale, între cluburi a fost stabilită o opțiune de răscumpărare de 7 milioane de euro. Este aproape jumătate din cota sa de piață, care e de 12 milioane de euro”, continuă jurnaliștii de la El Mundo Deportivo.</p></blockquote>
<h2><span>Andrei Rațiu, locul 3 în topul celor mai bine cotați fotbaliști români</span></h2>
<p>Andrei Rațiu are cea mai mare cotă de piață din întreaga carieră, potrivit site-ului de specialitate Transfermarkt. Dacă în iunie 2024 era evaluat la doar 1.400.000 de euro, acum a ajuns să aibă un preț estimat de 12.000.000 de euro, după cum au informat și jurnaliștii catalani.</p>
<p>Rațiu e pe locul 3 în topul celor mai bine cotați fotbaliști români, însă în perioada imediat următoare este așteptat să urce o poziție în clasament, peste Dennis Man, care are o cotă de piață de 12.500.000 de euro.</p>
<p>În schimb, până la prima poziție din top, Rațiu mai are ceva milioane de recuperat. Lider în clasament e Radu Drăgușin, fundaș central evaluat la 25.000.000 de euro.</p>

]]></description>
    </item>
    <item>
      <title>Mircea Lucescu s-a lămurit cu Louis Munteanu. A luat decizia, cu riscul de a fi criticat dur</title>
      <link>https://www.prosport.ro/fotbal-intern/nationala/mircea-lucescu-s-a-lamurit-cu-louis-munteanu-a-luat-decizia-cu-riscul-de-a-fi-criticat-dur-20188689</link>
      <description><![CDATA[<img src="https://www.prosport.ro/wp-content/uploads/2025/06/Mircea-Lucescu-s-a-lamurit-cu-Louis-Munteanu.-A-luat-decizia-cu-riscul-de-a-fi-criticat-dur.webp"/><br/><p>Naționala de fotbal din România le va întâlni pe Austria și Cipru în preliminariile Cupei Mondiale 2026, pe 7 și 10 iunie, iar Mircea Lucescu (79 de ani) a decis, în ultima clipă, că nu se va mai baza pe atacantul Louis Munteanu (22).</p>
<p>Fotbalistul fusese convocat de selecționer la data de 26 mai și era așteptat să își facă apariția pe teren în prima partidă, programată împotriva Austriei.</p>
<h2><span>Din nou fără Louis Munteanu! Ce s-a întâmplat cu atacantul lui Mircea Lucescu</span></h2>
<p>La data de 26 mai, <span>Mircea Lucescu a anunțat convocările pentru naționala României, în vederea meciurilor cu Austria și Cipru</span> din preliminariile Cupei Mondiale.</p>
<p>De pe listă nu a lipsit nici Louis Munteanu, golgheterul sezonului 2024 – 2025 din Superliga României, dar încă de la acea dată s-a făcut o precizare importantă în dreptul lui:</p>
<blockquote><p>Louis Munteanu, care se regăsește și în lotul extins al naționalei U21 pentru EURO U21 (11-28 iunie), va face pe parcurs joncțiunea cu reprezentativa de tineret”, au precizat cei de la FRF.ro.</p></blockquote>
<p>Așadar, Louis Munteanu era așteptat <span>să contribuie doar la partida Austria – România</span>, de pe 7 iunie, urmând ca apoi să plece la lotul U21, unde fotbaliștii lui Daniel Pancu au programat primul meci pe 11 iunie, în compania Italiei.</p>
<p>Însă, surpriză. Vineri, 6 iunie 2025, prin intermediul unei postări realizate pe rețelele de socializare, echipa națională de fotbal a României a anunțat că Louis Munteanu a primit undă verde din partea lui Mircea Lucescu pentru a părăsi lotul primei reprezentative încă de acum.</p>
<p>Potrivit sursei citate, atacantul a acuzat probleme medicale la antrenamentul de miercuri, iar dacă ar fi continuat să se pregătească în vederea partidei cu Austria ar fi riscat o accidentare, situație ce l-ar fi scos din calculele pentru EURO U21:</p>
<blockquote><p>Louis Munteanu a părăsit cantonamentul echipei naționale și s-a alăturat lotului Under 21, în cantonamentul din Austria. Atacantul de 22 de ani a făcut deplasarea cu prima reprezentativă la Viena, însă a intrat în programul selecționatei U21. Louis a acuzat probleme musculare la antrenamentul de miercuri și investigațiile medicale au arătat că utilizarea lui la partida cu Austria i-ar fi pus în pericol prezența la turneul final Under 21 din Slovacia. Mult succes, Louis!”, se arată pe <span>pagina de Facebook a echipei naționale</span>.</p></blockquote>
<h2><span>Mircea Lucescu a rămas cu trei atacanți în lot</span></h2>
<p>Așadar, Louis Munteanu va rămâne, cel puțin pentru încă o perioadă de timp, cu o singură apariție bifată în tricoul primei reprezentative, cea de la debutul din octombrie 2023.</p>
<p>Partea bună pentru Mircea Lucescu este că are alți trei atacanți convocați la lot în vederea meciurilor cu Austria și Cipru, anume Daniel Bîrligea, Denis Alibec și Denis Drăguș.</p>
<p>Mai jos lotul complet pe care se va baza „Il Luce” la acțiunea din iunie:</p>
<ul>
<li>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</li>
<li>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</li>
<li>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</li>
<li>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1),</li>
</ul>

]]></description>
    </item>
    <item>
      <title>Răzvan Burleanu, mesaj clar pentru Mircea Lucescu. Presiunea e imensă</title>
      <link>https://www.prosport.ro/campionatul-mondial-2026/razvan-burleanu-mesaj-clar-pentru-mircea-lucescu-presiunea-e-imensa-20188567</link>
      <description><![CDATA[<img src="https://www.prosport.ro/wp-content/uploads/2025/06/Razvan-Burleanu-mesaj-clar-pentru-Mircea-Lucescu.-Presiunea-e-imensa-1400x1074.jpg"/><br/><p>Răzvan Burleanu a avut un mesaj clar pentru Mircea Lucescu înaintea meciului cu Austria din preliminariile Cupei Mondiale.</p>
<p>Președintele Federației Române de Fotbal a setat un obiectiv îndrăzneț pentru această campanie de calificare.</p>
<h2><span>Mesajul lui Răzvan Burleanu pentru Mircea Lucescu</span></h2>
<p><span>România va juca cu Austria</span> în preliminariile Cupei Mondiale. Meciul se va disputa pe Ernst-Happel-Stadion din Viena.</p>
<p>Naționala lui Mircea Lucescu se află în grupa H, unde mai sunt Cipru, San Marino și Bosnia. Răzvan Burleanu a spus că meciul cu Austria nu e unul decisiv. Cu toate acestea, președintele FRF pune presiune pe naționala lui Mircea Lucescu și <span>se așteaptă la o calificare directă</span> din partea României.</p>
<p>„N-aș spune că e un meci de totul sau nimic. Ne dorim o calificare directă. Asta ne-am dorit de la bun început. Avem șansa și prin Nations League să mergem la baraj, dar până în martie ne dorim o calificare directă”, a declarat Răzvan Burleanu.</p>
<blockquote><p>Din păcate, numărul biletelor alocate suporterilor români nu a fost unul foarte mare, dar cu siguranță Zidul Galben va fi acolo, la Viena. Dacă aveam mai multe bilete, probabil că eram mai mulți decât austriecii! Se pare că nu au fost atât de deschiși să vândă prea multe bilete”, a spus Răzvan Burleanu.</p></blockquote>
<h2><span>Lotul naționalei României pentru meciurile cu Austria și Cipru</span></h2>
<p>Portari<br/>
Florin NIȚĂ (Damac | Arabia Saudită, 31/0), Horațiu MOLDOVAN (Sassuolo | Italia, 12/0), Ștefan TÂRNOVANU (FCSB, 3/0);</p>
<p>Fundași<br/>
Andrei RAȚIU (Rayo Vallecano | Spania, 29/1), Valentin CREȚU (FCSB, 2/0), Andrei BURCĂ (Baniyas | EAU, 39/1), Mihai POPESCU (FCSB, 2/1), Virgil ⁠GHIȚĂ (Cracovia | Polonia, 2/0), Ionuț NEDELCEARU (Akron Togliatti | Rusia, 27/2), Vladimir SCRECIU (Universitatea Craiova, 4/0), Nicușor BANCU (Universitatea Craiova, 46/2), Raul OPRUȚ (Dinamo, 4/0);</p>
<p>Mijlocași<br/>
Marius MARIN (Pisa | Italia, 30/0), Vlad CHIRICHEȘ (FCSB, 75/0), Adrian ȘUT (FCSB, 5/0), Răzvan MARIN (Cagliari | Italia, 67/12), Nicolae STANCIU (Damac | Arabia Saudită, 81/15), Florin TĂNASE (FCSB, 19/3),⁠ Dennis MAN (Parma | Italia, 35/9), Deian ⁠SORESCU (Gaziantep FK | Turcia, 20/0), David MICULESCU (FCSB, 0/0), Valentin MIHĂILĂ (Parma | Italia, 30/5), Alexandru MITRIȚĂ (Universitatea Craiova, 23/4);</p>
<p>Atacanți<br/>
Denis DRĂGUȘ (Trabzonspor | Turcia, 22/5), Denis ALIBEC (Farul Constanța, 43/6), Daniel BÎRLIGEA (FCSB, 3/1), Louis MUNTEANU (CFR Cluj, 1/0).</p>

]]></description>
    </item>
  </channel>
</rss>
