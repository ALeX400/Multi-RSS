<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un nou vitezist la echipa națională a României. „Aleargă cu 35 de kilometri pe oră”. EXCLUSIV</title>
      <link>https://www.prosport.ro/fotbal-intern/nationala/un-nou-vitezist-la-echipa-nationala-a-romaniei-alearga-cu-35-de-kilometri-pe-ora-exclusiv-20282501</link>
      <description><![CDATA[<img src="https://www.prosport.ro//wp-content/uploads/2025/09/Un-nou-vitezist-la-echipa-nationala-a-Romaniei.-Alearga-cu-35-de-kilometri-pe-ora-1400x759.jpg"/><br/><p>Mircea Lucescu a venit cu o surpriză pentru fanii echipei naționale, când a făcut publică lista preliminară a fotbaliștilor convocați pentru partidele cu Moldova și Austria, din luna octombrie. Lisav Naif Eissat este fundașul central cu dublă cetățenie, israeliană și română, care este așteptat să debuteze pentru naționala noastră.</p>
<p><span>Eissat joacă pentru Maccabi Haifa</span> și a fost remarcat de selecționer în partidele din preliminariile Conference League și în meciurile din campionatul Israelului. Are 20 de ani și a bifat o selecție la naționala under 21 a țării unde s-a născut, ceea ce nu îl împiedică să reprezinte România, la seniori.</p>
<h2><span>„Aleargă cu 35 km/h și este agresiv. E predispus la cartonașe”</span></h2>
<p>Apar informații noi despre Lisav Eissat. <span>ProSport </span>a descoperit încă alți șase jucători în campionatul din Israel, care ar putea fi eligibili pentru naționala României, pentru că au dublă cetățenie. Unul dintre ei este Ron Unger, fundaș dreapta în prima ligă din Israel, la Ironi Tiberias.</p>
<p>Acesta spune că naționala României a pus mâna pe un vitezist. Fundașul central de 1.87 metri înălțime este unul dintre cei mai rapizi fotbaliști din Israel. „Este atletic și foarte rapid pentru un fundaș central. Aleargă foarte bine. A atins viteza de 35 km/h din câte știu eu. Este și un jucător foarte puternic și are un joc aerian bun”, l-a caracterizat <span>Ron Unger, pentru ProSport</span>, pe proaspătul convocat în naționala României.</p>
<p>Jucătorul spune că Lisav Eissat are și un minus. Noul fundaș al echipei naționale este cunoscut de arbitri din Israel pentru agresivitatea manifestată în teren. „Este agresiv. Poate lua cartonașe galbene și roșii, dar este un jucător foarte bun. El ar putea să joace și în naționala Israelului”, a spus Ron Unger. Lisav Eissat a fost eliminat în partida din preliminariile Conference League, cu Rakow, în urma căreia Maccabi Haifa a fost eliminată. Fundașul naționalei noastre a primit două cartonașe galbene.</p>
<h2><span>Vitezistul din lotul României</span></h2>
<p>Cel mai rapid fotbalist al echipei naționale de până acum, Andrei Rațiu, va avea concurență la antrenamente, odată cu convocarea lui Lisav Eissat. În sezonul trecut, Andrei Rațiu a uimit în Spania, cu viteza sa. A terminat sezonul din La Liga pe locul 3 în în topul celor mai rapizi fotbaliști. Fundașul dreapta al echipei naționale a avut viteza de 35,6 km/h, într-un meci al lui Rayo Vallecano.</p>
<p>Conform statisticilor oficiale din La Liga, doar Vinicius jr. și Kylian Mbappe au alergat mai repede decât internaționalul român, într-un meci oficial din campionatul Spaniei. Francezul s-a apropiat de 38 de km/h.</p>

]]></description>
    </item>
    <item>
      <title>Mirel Rădoi, reacție tranșantă despre retragerea lui Alex Mitriță de la națională</title>
      <link>https://www.prosport.ro/fotbal-intern/nationala/mirel-radoi-reactie-transanta-despre-retragerea-lui-alex-mitrita-de-la-nationala-20282519</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-reactie-transanta-despre-retragerea-lui-Alex-Mitrita-de-la-nationala.jpg"/><br/><p>Mirel Rădoi a vorbit despre retragerea de la echipa națională a lui Alex Mitriță și a oferit o reacție tranșantă.</p>
<p>Antrenorul celor de la Universitatea Craiova a încercat să facă o analiză a situației, într-un context delicat pentru echipa națională și Mircea Lucescu.</p>
<h2><span>Mirel Rădoi, reacție tranșantă despre retragerea lui Alex Mitriță de la națională</span></h2>
<p>Chiar înainte de marele meci cu Austria, programat pe 12 octombrie, de la 21:45, echipa națională a României a rămas fără Alex Mitriță, care a anunțat că se retrage din cauza faptului că nu se poate concentra așa cum își dorește la echipa de club.</p>
<p>Imediat după anunțul făcut de Mitriță, au apărut foarte multe opinii care spun că retragerea ar fi de fapt cauzată de selecționerul Mircea Lucescu, <span>care nu i-a acordat</span> mai multe minute fostului star de la Universitatea Craiova.</p>
<p>Mirel Rădoi a vorbit despre acest subiect și a rememorat modul în care s-a retras el de la echipa națională, în 2010, din cauza lui Ionuț Lupescu.</p>
<p>În ceea ce îl privește pe Mitriță, Rădoi spune că naționala pierde un fotbalist cu un talent uriaș, care poate cu ușurință să scoată adversari din joc.</p>
<h2><span>Mirel Rădoi, răspuns în stilul lui Mircea Lucescu: „Sper să nu regrete Mitriță!”</span></h2>
<p>În același timp, antrenorul oltenilor spune că îl poate înțelege pe fotbalist, având în vedere că acesta a pus pe primul loc familia și situația de la club.</p>
<p>„Detalii despre Mitriţă şi renunţarea lui la naţională nu ştiu. Eu m-am retras în 2010 din cauza lui Ionuţ Lupescu, am spus de atunci şi nu mă ascund nici acum. Pentru mine a fost cea mai bună decizie atunci.</p>
<p>Sper să nu regrete Mitriţă şi să fie hotărât. Eu sunt subiectiv în privinţa lui, pentru că mie îmi place Mitriţă, poate decide orice meci, indiferent de adversar, nu îţi creează superioritate numai unu la unu, el poate dribla cu uşurinţă 2-3 jucători.</p>
<p>Nu mă aşteptam să renunţe Mitriţă, mi-e greu să cred şi acum, dar el ştie motivele, sunt sigur că nu a luat decizia doar pentru că nu a jucat cu Cipru şi Canada, probabil s-au strâns mai multe lucruri. Nu putem să spunem că are o doză de egoism, pentru că niciunul dintre noi nu-i plăteşte grădiniţa şi şcoala copiilor lui Mitriţă.</p>
<p>E normal să se gândească la viitorul lui, pentru că mai poate juca 5-6 ani, trebuie să strângă bani pentru restul vieţii pentru familia lui. Te apuci de fotbal din pasiune, apoi la nivel profesionist te gândeşti la trofee şi la performanţă, iar la final de carieră joci pentru bani” a declarat Mirel Rădoi, într-o conferinţă de presă.</p>

]]></description>
    </item>
    <item>
      <title>Răspunsul de mare campion pe care Zeljko Kopic l-a dat când a fost întrebat dacă se gândește să devină selecționerul României după plecarea lui Mircea Lucescu</title>
      <link>https://www.prosport.ro/fotbal-intern/nationala/raspunsul-de-mare-campion-pe-care-zeljko-kopic-l-a-dat-cand-a-fost-intrebat-daca-se-gandeste-sa-devina-selectionerul-romaniei-dupa-plecarea-lui-mircea-lucescu-20282749</link>
      <description><![CDATA[<img src="https://www.prosport.ro//wp-content/uploads/2025/09/Raspunsul-de-mare-campion-pe-care-Zeljko-Kopic-l-a-dat-cand-a-fost-intrebat-daca-se-gandeste-sa-devina-selectionerul-Romaniei-dupa-plecarea-lui-Mircea-Lucescu-1400x789.jpg"/><br/><p>Zeljko Kopic a fost întrebat dacă se gândește să devină selecționerul României după plecarea lui Mircea Lucescu, iar răspunsul este unul de mare campion.</p>
<p>Naționala României se află pe locul 3 în grupa preliminară pentru CM 2026. Zvonurile plecării lui Lucescu de la echipă sunt tot mai multe, dar Kopic a spus că nu vrea să-i ia locul.</p>
<h2><span>Kopic a vorbit despre posibilitatea să ia locul selecționerului Mircea Lucescu, după plecarea acestuia</span></h2>
<p>Cu 7 puncte după 5 partide jucate în Grupa H de calificare la Campionatul Mondial din 2026, naționala României mai are doar șanse teoretice să prindă primul loc, în condițiile în care trebuie să recupereze un ecart de 5 puncte față de Bosnia-Herțegovina și Austria. Mai ales că aceasta din urmă are un meci mai puțin.</p>
<p>În acest context, s-au amplificat zvonurile conform cărora <span>selecționerul Mircea Lucescu are de gând să plece</span> de pe banca tehnică. Zeljko Kopic, antrenorul lui Dinamo, a spus clar că nu se gândește la respectiva funcție.</p>
<p>„Acolo este Mircea Lucescu, pentru care am un respect deosebit şi sunt sigur că va găsi o soluţie pentru a ieşi din această situaţie care nu este atât de bună în acest moment. Are suficientă experienţă.</p>
<p>Sunt un mare fan al echipei naţionale a României şi vreau ca ei să aibă succes. Şi dacă se va schimba ceva, în opinia mea România are destui antrenori foarte, foarte buni care pot ocupa această poziţie.</p>
<p>Este vorba de echipa naţională a României şi este ceva special, sunt mulţi antrenori români care merită în viitor acest rol. Eu cred că echipa naţională va găsi o modalitate să se poată califica la Cupa Mondială”, a declarat Zeljko Kopic.</p>
<h2><span>După remiza de pe teren propriu cu Farul, Dinamo joacă în deplasare cu Universitatea Craiova</span></h2>
<p>Pentru Dinamo urmează un meci infernal de campionat, <span>în deplasare, cu liderul Universitatea Craiova</span>. Formația olteană nu are un moral prea bun, pentru că tocmai a suferit prima înfrângere în Superliga, fiind învinsă în etapa 10, la Galați, de Oțelul, cu 0-1, după o serie de 7 victorii și două remize.</p>
<p>Dinamo, în schimb, a terminat la egalitate, 1-1, pe teren propriu, cu Farul Constanța. Meciul are loc vineri, 26 septembrie, pe Stadionul „Ion Oblemenco” din Bănie, de la ora 21:00, iar distanța dintre cele două adversare este de 4 puncte. Cert este că Universitatea va fi pe primul loc și după această rundă, dar rămâne de văzut și care este ecartul față de formația de pe locul 2.</p>
<p>În etapa 12, Dinamo joacă în deplasare, la Clinceni, cu Unirea Slobozia, în timp oltenii au parte de alt meci greu, pe terenul campioanei FCSB. Până atunci, formația pregătită de Mirel Rădoi debutează în Conference League, în Polonia, împotriva lui Rakow.</p>

]]></description>
    </item>
    <item>
      <title>Încă un israelian cu pașaport românesc pentru națională. „Aș lua în considerare să joc pentru România”. EXCLUSIV</title>
      <link>https://www.prosport.ro/fotbal-intern/nationala/inca-un-israelian-cu-pasaport-romanesc-pentru-nationala-as-lua-in-considerare-sa-joc-pentru-romania-exclusiv-20281995</link>
      <description><![CDATA[<img src="https://www.prosport.ro//wp-content/uploads/2025/09/Inca-un-israelian-cu-pasaport-romanesc-pentru-nationala.jpg"/><br/><p>O parte însemnată din populația Israelului are origini în România. Au fost mai multe valuri de plecări ale evreilor din România, forțate de evenimentele istorice sau regimurile politice.</p>
<p>În timpul regimului comunist, statul Israel chiar a plătit sume importante de bani pentru a li se permite acestora să emigreze din țara noastră.</p>
<p>Peste 200.000 de evrei născuți în România au ajuns în Israel, prin această metodă. Sunt date care arată că în Israel există peste 400.000 de cetățeni care își au originile în România. Mulți dintre ei au și pașaport românesc, ceea ce le oferă avantajele apartenenței la o țară care este membră a Uniunii Europene.</p>
<h2><span>Ron Unger: „Dacă va exista o astfel de propunere o voi lua în considerare”</span></h2>
<p>FRF încearcă să profite de această parte a istoriei și Mircea Lucescu a descoperit un fotbalist israelian, cu pașaport românesc, pe care l-a convocat pentru următoarea acțiune a echipei naționale. <span>Lisav Naif Eissat</span> are 20 de ani și joacă pe postul de fundaș central, la Maccabi Haifa.</p>
<p>Doar că Eissat nu este singurul jucător israelian, care ar putea fi eligibil pentru naționala României. <span>ProSport</span> a descoperit că în acest moment sunt șapte fotbaliști cu pașaport românesc, care joacă în prima ligă din Israel și care nu au jucat încă pentru prima reprezentativă a acestei țări. Asta îi face eligibili pentru naționala României.</p>
<p>Unul dintre ei este Ron Unger (24 de ani), titularul postului de fundaș dreapta pentru Ironi Tiberias, echipă din prima ligă a Israelului. „Bunicul meu s-a născut în România, dar a plecat din țară și s-a mutat aici. Eu nu l-am cunoscut pe bunicul meu, dar am pașaport românesc”, spune Ron Unger, pentru <span>ProSport</span>.</p>
<p>Ron Unger a fost titular în toate cele patru etape jucate până acum în campionatul din Israel, în actualul sezon. Nu vorbește limba română și spune că nu a fost niciodată în România, dar nu respinge ideea de a juca pentru țara noastră.</p>
<p>„Știu că Eissat a fost convocat. Eu nu am vorbit cu nimeni și nu știu dacă mă vor, dar dacă va exista o astfel de propunere o voi lua în considerare”, spune fundașul dreapta cu 70 de partide jucate în prima ligă din Israel.</p>
<h3><span>Fotbaliști cu pașaport românesc, care ar putea juca pentru România:</span></h3>
<p>Lisav Naif Eissat (20 de ani, fundaș central) – Maccabi Haifa (convocat)<br/>
Ron Unger (24 de ani, fundaș dreapta) – Ironi Tiberias</p>
<p>Yuval Sade (25 de ani, mijlocaș defensiv) – Maccabi Netanya<br/>
Eitan Velblum (28 de ani, mijlocaș defensiv) – Ironi Tiberias<br/>
Ariel Sheratsky (24 de ani, mijlocaș ofensiv) – Kiryat Shmona<br/>
Niv Antman (33 de ani, portar) – Hapoel Haifa</p>
<h2><span>„Românii” care au ales Israelul</span></h2>
<p>Sunt și alți fotbaliști israelieni, care au și cetățenie română, dar care deja au fost convocați la prima națională a Israelului și nu ar mai fi eligibili pentru naționala României.</p>
<p>Este cazul portarului de la Steaua Roșie Belgrad, Omri Glazer, dar și al lui Suf Podgoreanu. Acesta a fost crescut de AS Roma și s-a aflat pentru o perioadă în atenția celor de la FRF.</p>
<p>Fotbaliștii cu pașaport românesc, care au ales naționala Israelului:</p>
<p>Omri Glazer (portar) – Steaua Roșie Belgrad<br/>
Denny Gropper (fundaș stânga) – Maccabi Tel Aviv<br/>
Suf Podgoreanu (mijlocaș stânga) – Maccabi Haifa<br/>
Omer Atzili (mijlocaș dreapta) – Beitar Ierusalim<br/>
Doron Leitner (fundaș stânga) – Hapoel Tel Aviv</p>

]]></description>
    </item>
    <item>
      <title>Mirel Rădoi, despre renunţarea lui Mitriţă la naţională: „Nu mă aşteptam, probabil că s-au strâns mai multe lucruri”. Ce a spus antrenorul despre momentul în care el a luat aceeaşi decizie</title>
      <link>https://www.prosport.ro/fotbal-intern/mirel-radoi-despre-renuntarea-lui-mitrita-la-nationala-nu-ma-asteptam-probabil-ca-s-au-strans-mai-multe-lucruri-ce-a-spus-antrenorul-despre-momentul-in-care-el-a-luat-aceeasi-decizie-20281933</link>
      <description><![CDATA[<img src="https://www.prosport.ro//wp-content/uploads/2025/09/Mirel-Radoi-despre-renuntarea-lui-Mitrita-la-nationala-„Nu-ma-asteptam-probabil-ca-s-au-strans-mai-multe-lucruri22.-Ce-a-spus-antrenorul-despre-momentul-in-care-el-a-luat-aceeasi-decizie-scaled-e1758797156954-1400x725.jpg"/><br/><p>Deşi nu se aştepta ca fostul său jucător, Alexandru Mitriţă, să renunţe la echipa naţională, Mirel Rădoi crede că atacantul oltean nu ar trebui acuzat de egoism, deoarece Mitriţă trebuie să se gândească în primul rând la viitorul familiei sale, fiind spre finalul carierei.</p>
<p>Deşi a precizat că nu ştie motivele reale ale deciziei lui Mitriţă, Rădoi crede că sunt mai multe cauze pentru care jucătorul a ajuns la această concluzie. Antrenorul Universităţii Craiova se consideră subiectiv în <span>cazul lui Mitriţă</span>, deoarece îl apreciază foarte mult, ţinând cont că prin valoarea sa poate face diferenţa şi nu sunt mulţi jucători care pot face acest lucru.</p>
<p>Mirel Rădoi este convins şi acum că decizia sa de <span>a renunţa la echipa naţională</span>, luată în 2010, a fost una corectă, atât prin prisma conflictului de atunci cu Ionuţ Lupescu, dar şi pentru că alţi jucători au avut şansa de a-i lua locul în tricolor.</p>
<h2><span>Mirel Rădoi: „Să nu-l judecăm pe Mitriţă, că nu-i plăteşte nimeni grădiniţa copiilor!”</span></h2>
<p>„Detalii despre Mitriţă şi renunţarea lui la naţională nu ştiu. Eu m-am retras în 2010 din cauza lui Ionuţ Lupescu, am spus de atunci şi nu mă ascund nici acum. Pentru mine a fost cea mai bună decizie atunci.</p>
<p>Se întâmplaseră şi anumite lucruri, dar a fost bine şi pentru că au putut alţi jucători să vină la lot. Mi-am făcut bine şi mie şi echipei naţionale. Bourceanu, care era un jucător foarte bun, nu putea să joace din cauza mea, iar apoi a avut şansa să evolueze. Aşa şi pentru noi, Baiaram are acum mai multe şanse să joace după ce a plecat Mitriţă.</p>
<p>Sper să nu regrete Mitriţă şi să fie hotărât. Eu sunt subiectiv în privinţa lui, pentru că mie îmi place Mitriţă, poate decide orice meci, indiferent de adversar, nu îţi creează superioritate numai unu la unu, el poate dribla cu uşurinţă 2-3 jucători.</p>
<p>Cu mine la naţională, el a decis un meci  chiar şi cu o lovitură de cap, cu Armenia, apoi a ratat 3 ocazii cu portarul cu Austria, la Ploieşti. Fiecare antrenor are planul lui de joc şi mai mulţi sau mai puţini jucători îl respectă, apoi antrenorul decide cine joacă sau nu.</p>
<p>Nu mă aşteptam să renunţe Mitriţă, mi-e greu să cred şi acum, dar el ştie motivele, sunt sigur că nu a luat decizia doar pentru că nu a jucat cu Cipru şi Canada, probabil s-au strâns mai multe lucruri. Nu putem să spunem că are o doză de egoism, pentru că niciunul dintre noi nu-i plăteşte grădiniţa şi şcoala copiilor lui Mitriţă.</p>
<p>E normal să se gândească la viitorul lui, pentru că mai poate juca 5-6 ani, trebuie să strângă bani pentru restul vieţii pentru familia lui. Te apuci de fotbal din pasiune, apoi la nivel profesionist te gândeşti la trofee şi la performanţă, iar la final de carieră joci pentru bani” a declarat Mirel Rădoi, într-o conferinţă de presă.</p>

]]></description>
    </item>
  </channel>
</rss>
