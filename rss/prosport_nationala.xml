<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cipru a naturalizat un brazilian de 37 de ani. Titular de la prima convocare. Cine e uriașul de 1.97 metri care apare în fața naționalei României</title>
      <link>https://www.prosport.ro/fotbal-intern/nationala/cipru-a-naturalizat-un-brazilian-de-37-de-ani-titular-de-la-prima-convocare-cine-e-uriasul-de-1-97-metri-care-apare-in-fata-nationalei-romaniei-20267421</link>
      <description><![CDATA[<img src="https://www.prosport.ro//wp-content/uploads/2025/09/Cipru-a-naturalizat-un-brazilian.-Cine-e-uriasul-care-apare-in-fata-nationalei-Romaniei.jpg"/><br/><p>România întâlnește mâine Cipru, în preliminariile CM 2026. Partida se dispută la Nicosia, de la ora 21:45. Adversara tricolorilor a pierdut sâmbătă, scor 0-1, cu Austria, la Viena, un meci care a prilejuit o premieră. În poarta ciprioților a intrat Fabiano Freitas, un brazilian, naturalizat la 37 de ani.</p>
<p>Acesta joacă de mult timp la Omonia Nicosia și a obținut cetățenia cipriotă, marcând astfel o altă etapă importantă în lunga sa carieră, începută în țara natală.</p>
<h2><span>Ciprioții au naturalizat un brazilian de 37 de ani</span></h2>
<p>Fabiano este considerat unul dintre cei mai mari portari din istoria Omoniei, câștigându-și admirația nu doar pentru evoluțiile sale pe teren, ci și pentru comportamentul din afara acestuia. Cunoscut pentru profesionalismul său și activitățile caritabile, el a devenit o figură respectată în <span>fotbalul cipriot</span>.</p>
<p>Fabiano a venit la Omonia în 2019, după cinci ani petrecuți sub contract cu FC Porto, dar în care doi a fost împrumutat la Fenerbahce. Brazilianul a debutat la profesioniști în 2007, când a apărat un penalty în meciul Fluminense – Sao Paolo, jucat pe Maracana. Avea 19 ani și se anunța unul dintre cei mai promițători portari brazilieni.</p>
<h2><span>Cine e uriașul de 1,97 metri, care apare în fața tricolorilor</span></h2>
<p>La 23 de ani a făcut pasul în Europa, mai întâi la Olhanense, apoi la FC Porto B, FC Porto, Fenerbahce și din 2019 la Omonia. Pe 16 septembrie 2020, Fabiano a apărat poarta în meciul de calificare pentru Liga Campionilor împotriva echipei Red Star Belgrad, salvând două lovituri în seria de penalty-uri și ajutând echipa să ajungă în faza grupelor unei competiții europene pentru prima dată în istoria sa. Tot în acel an a câștigat campionatul și a fost votat Fotbalistul Anului în Cipru.</p>
<p>Deși a obținut cetățenia cipriotă abia la 37 de ani, selecționerul nu s-a sfiit să-l titularizeze chiar de la primul joc. <span>A apărat la Viena, contra Austriei</span>, și a avut două intervenții salvatoare pentru naționala sa.</p>
<p>Uriașul de 1,97 metri, care este socotit și un specialist al penaltyurilor, nu s-a putut opune reușitei lui Sabitzer, care a stabilit scorul final, în minutul 54, de la punctul cu var.</p>
<p>În această vară, Fabiano a contribuit decisiv la calificarea Omoniei Nicosia în grupele Conference League. Echipa lui a eliminat Torpedo Kutaisi (Georgia), Araz (Azerbaidjan) și Wolfberger (Austria), iar goalkeeperul naționalei Ciprului a ținut poarta intactă în cinci dintre cele șase jocuri.</p>

]]></description>
    </item>
    <item>
      <title>A antrenat naționala României înaintea lui Mircea Lucescu și acum aruncă „bomba” cu sinceritate totală: „Cu siguranță mă văd din nou selecționer! Știi ce mi-am dat seama, după ce n-am mai fost?”. EXCLUSIV</title>
      <link>https://www.prosport.ro/fotbal-intern/nationala/a-antrenat-nationala-romaniei-inaintea-lui-mircea-lucescu-si-acum-arunca-bomba-cu-sinceritate-totala-cu-siguranta-ma-vad-din-nou-selectioner-stii-ce-mi-am-dat-seama-dupa-20266844</link>
      <description><![CDATA[<img src="https://www.prosport.ro//wp-content/uploads/2025/09/A-antrenat-nationala-Romaniei-inaintea-lui-Mircea-Lucescu-si-acum-arunca-„bomba-cu-sinceritate-totala-„Cu-siguranta-ma-vad-din-nou-selectioner-Stii-ce-mi-am-dat-seama-dupa-ce-n-am-mai-fost.-EXCLUSIV-1400x955.jpg"/><br/><p>Mircea Lucescu este selecționerul României din august 2024, tehnicianul care a împlinit 80 de ani venind în continuarea mandatelor recente ale lui Cosmin Contra, Mirel Rădoi și Edi Iordănescu. Foarte probabil, indiferent de deznodământ, Lucescu va renunța la mandat o dată cu încheierea campaniei de Mondial 2026. Pe durata acestui an, „Il Luce” lăsase oricum de înțeles, în mai multe rânduri, că e dispus să renunțe.</p>
<p>Tricolorii joacă mâine, în Cipru, o partidă în care sunt obligați să învingă pentru a-și conserva, atâtea câte au mai rămas, <span>șansele de calificare directă la CM 2026, explicate aici</span>. În orice caz, pentru România există și perspectiva barajului pentru turneul final, șansă obținută în urma parcursului bun din Liga Națiunilor de anul trecut.</p>
<p><span>ProSport</span> a abordat unul din foștii selecționeri ai României pentru o provocare „deghizată”, implicit, într-un test al sincerității. Se vede din nou pe banca echipei naționale, în viitor?</p>
<p>Demersul nostru nu este nicidecum unul menit să tulbure apele sau să afecteze atmosfera de la națională înaintea unui meci important, și vei vedea, mai jos, că nici nu are cum să o fac. Dovadă în plus și faptul că el e reprezintă doar o parte <span>dintr-un amplu interviu, care acoperă mai multe subiecte, oferit de fostul selecționer în exclusivitate pentru</span> <span>ProSport</span><span>.</span></p>
<h2><span>Care sunt argumentele anunțului „bombă” venit din partea fostului selecționer</span></h2>
<blockquote><p>„Cu siguranță mă văd antrenând din nou România! Cu siguranță! Eu mi-am dat seama de niște lucruri abia după ce nu am mai fost selecționer. Ok, pasiunea arde, vrei să antrenezi zi de zi, la nivel de club. Dar sunt anumite elemente profesionale care, în postura de selecționer, nu se compară cu nimic altceva. Volumul de informații pe care îl ai despre jucătorii tăi, la nivel individual, dar și ca echipă, despre adversari, apoi situațiile de presiune din timpul meciurilor, plus situațiile de contracronometru în care ești în privința antrenamentelor… nu se compară cu nimic! Sunt lucruri foarte interesante și provocatoare pentru mine. Și vor rămâne așa!”</p></blockquote>
<p>Aceasta este răspunsul cu sinceritate totală, așa cum poate puțini se gândeau că poate veni din partea unui fost selecționer, la o asemenea provocare. Tocmai de aceea, poate fi considerat și un anunț „bombă”. Și îi aparține lui… Mirel Rădoi! Fostul selecționer al României în perioada noiembrie 2019 – noiembrie 2021, astăzi antrenor la Universitatea Craiova, liderul neînvins din Superliga care s-a calificat, în premieră, și în grupele cupelor europene, mai exact grupa Conference League.</p>
<p><img alt="" class="aligncenter size-full wp-image-19261126" decoding="async" fetchpriority="high" height="911" sizes="(max-width: 1339px) 100vw, 1339px" src="https://www.prosport.ro//wp-content/uploads/2021/05/Mirel-Radoi-a-anuntat-cand-va-pleca-de-la-echipa-nationala-a-Romaniei.jpg" srcset="https://www.prosport.ro/wp-content/uploads/2021/05/Mirel-Radoi-a-anuntat-cand-va-pleca-de-la-echipa-nationala-a-Romaniei.jpg 1339w, https://www.prosport.ro/wp-content/uploads/2021/05/Mirel-Radoi-a-anuntat-cand-va-pleca-de-la-echipa-nationala-a-Romaniei-768x523.jpg 768w" width="1339"/></p>
<p>De subliniat faptul că, în răspunsul său, Rădoi oferă dincolo de argumentele interesante, și perspectiva faptului că ar accepta postul de selecționer chiar dacă el ar implica să pregătească o altă națională, nu neapărat cea a României! Iată cum completează tehnicianul din prezent al oltenilor:</p>
<blockquote><p>„Sper să fiu iarăși selecționer, al României sau al oricărei alte naționale. (n.r. – Când?) Ei, hai să spunem și noi că după 50 de ani, încolo… Vedem <em>(râde)</em>„</p></blockquote>
<p>Înainte de a pregăti naționala de seniori a României, Mirel Rădoi a fost, cu succes istoric, selecționerul naționalei noastre U21. A calificat-o la EURO U21 din 2019 și, la turneul final din Italia și San Marino, a atins faza semifinalelor, premieră în palmaresul nostru all-time la această categorie de vârstă. Prin acest rezultat, a obținut și calificarea României la Jocurile Olimpice Tokyo 2020, acolo unde a fost pe banca reprezentativei olimpice tricolore.</p>

]]></description>
    </item>
    <item>
      <title>„Să înceapă înjurăturile!”. Mirel Rădoi a făcut „în orb” topul fundașilor români: pe ce locuri i-a pus pe Gabi Tamaș, Cristi Chivu sau Vlad Chiricheș. EXCLUSIV</title>
      <link>https://www.prosport.ro/fotbal-intern/superliga/sa-inceapa-injuraturile-mirel-radoi-a-facut-in-orb-topul-fundasilor-romani-pe-ce-locuri-i-a-pus-pe-gabi-tamas-cristi-chivu-sau-vlad-chiriches-exclusiv-20266849</link>
      <description><![CDATA[<img src="https://www.prosport.ro//wp-content/uploads/2025/09/„Sa-inceapa-injuraturile.-Mirel-Radoi-a-facut-„in-orb-topul-fundasilor-romani-pe-ce-locuri-i-a-pus-pe-Gabi-Tamas-Cristi-Chivu-sau-Vlad-Chiriches.-EXCLUSIV.jpg"/><br/><p>Mirel Rădoi, tehnicianul Universității Craiova, a fost înaintea profesiei de antrenor, care mai cuprinde până azi mandatele de selecționer U21 și de seniori al României, plus experiențe la FCSB și în fotbalul arab, un emblematic fundaș central și mijlocaș defensiv.</p>
<p>Internațional cu 68 de meciuri pentru România, participant la EURO 2008, a fost lansat în fotbalul mare de Extensiv Craiova, apoi a scris istorie la Steaua București, unde a fost căpitan, lider al vestiarului și idol al tribunelor. De trei ori campion național cu roș-albaștrii, pe teren în marile meciuri europene ale formației din anii 2000, inclusiv în parcursul celei mai bune performanțe continentale după Revoluție pentru o echipă românească, semifinalele Cupei UEFA 2005/2006.</p>
<p>L-am provocat pe <span>actualul antrenor al Universității Craiova</span> să revină pentru o clipă în postura fundașului central „de fier” și să accepte, în exclusivitate pentru <span>ProSport</span>, o provocare deopotrivă fascinantă și amuzantă.</p>
<p>Plecând de la un format viral pe tiktok, i-am pregătit lui Rădoi o listă cu 10 nume de fundași centrali români, contemporani cu el ca fotbalist. Nu sunt cei mai buni, ci doar o listă gândită să îl pună cât mai mult în dificultate pe Rădoi 🙂 L-am rugat pe el să-i fixeze într-o ierarhie top 10 fundași centrali… „în orb”! Pentru că i-am dat numele pe rând, unul câte unul, blocând practic poziții din top, fără ca Rădoi să știe ce alte nume vor urma și îl vor obliga să le claseze doar pe locurile rămase libere în ierarhie!</p>
<h2><span>Primele nume, în ordinea ierarhiei lui Mirel Rădoi: Chivu, Chiricheș, Filipescu!</span></h2>
<p>Mirel, ești pregătit?</p>
<p>Întotdeauna! Hai, să-i dăm drumul!</p>
<p>Primul nume… Iulian Filipescu!</p>
<p>Filipescu… Îl pun pe locul 8. Trebuie să gândim strategic, nu ne „aruncăm” așa, de la început <em>(râde)</em></p>
<p>Bun! Urmează… Vlad Chiricheș.</p>
<p>Pe locul 6! Păi încerc să bănuiesc ce urmează, dacă am fost contemporan ca jucător cu ei…</p>
<p>Al treilea nume este: Cristi Chivu.</p>
<p>Fii atent: zi-mi dacă îl avem și pe Gică Popescu, atâta doar!</p>
<p>Nu pot, fără indicii sau ajutor!</p>
<p>Pfaaa… păi dacă îl ai și pe Gică Popescu, îl pun pe Chivu pe locul doi! Stai, stai, stai… Dar pe Belodedici îl ai cumva? Hai zi, ca să știu dacă-l pun pe Chivu pe locul doi sau pe primul loc!</p>
<p>Fără ajutor!</p>
<p>Bine… Hai pune-l pe Chivu pe locul 2.</p>
<h2><span>Unde s-au fixat Gabi Tamaș, Dorin Goian, Liviu Ciobotariu și Sorin Ghionea</span></h2>
<p>Ai acoperit 3 poziții din cele 10. Și mergem mai departe cu: Dorin Goian.</p>
<p>Goian… pune-l pe locul 4. Îmi las și eu niște poziții libere, să-mi fie mai ușor, cine știe ce-o veni<em> (râde)</em>. Deci, am astupat 2, 4, 6 și 8, da?</p>
<p>Da, topul arată așa cum, când ajungem la… Gabi Tamaș: </p>
<ol>
<li>X</li>
<li>Cristi Chivu</li>
<li>X</li>
<li>Dorin Goian</li>
<li>X</li>
<li>Vlad Chiricheș</li>
<li>X</li>
<li>Iulian Filipescu</li>
<li>X</li>
<li>X</li>
</ol>
<p>Tamaș… Gabi Tamaș merge pe locul 5, peste Chiricheș și Filipescu.</p>
<p>Dar Liviu Ciobotariu?</p>
<p>Ciobotariu… E greu, serios! Hai să zicem pe locul 7. Devine tot mai greu!</p>
<p>Așa arată top 10 acum, mai avem patru nume pe listă! Continuăm cu… Sorin Ghionea.</p>
<ol>
<li>Miodrag Belodedici</li>
<li>Cristi Chivu</li>
<li>Cristi Săpunaru</li>
<li>Dorin Goian</li>
<li>Gabi Tamaș</li>
<li>Vlad Chiricheș</li>
<li>Liviu Ciobotariu</li>
<li>Iulian Filipescu</li>
<li>Sorin Ghionea</li>
<li>Mirel Rădoi</li>
</ol>
<div class="wp-caption aligncenter" id="attachment_20267070" style="width: 2570px"><img alt="" aria-describedby="caption-attachment-20267070" class="size-full wp-image-20267070" decoding="async" height="1839" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/09/ROMANIA-FRANTA-0-0EURO-2008-9.06.2008-scaled.jpg" srcset="https://www.prosport.ro/wp-content/uploads/2025/09/ROMANIA-FRANTA-0-0EURO-2008-9.06.2008-scaled.jpg 2560w, https://www.prosport.ro/wp-content/uploads/2025/09/ROMANIA-FRANTA-0-0EURO-2008-9.06.2008-1400x1006.jpg 1400w, https://www.prosport.ro/wp-content/uploads/2025/09/ROMANIA-FRANTA-0-0EURO-2008-9.06.2008-768x552.jpg 768w, https://www.prosport.ro/wp-content/uploads/2025/09/ROMANIA-FRANTA-0-0EURO-2008-9.06.2008-1536x1104.jpg 1536w, https://www.prosport.ro/wp-content/uploads/2025/09/ROMANIA-FRANTA-0-0EURO-2008-9.06.2008-2048x1471.jpg 2048w" width="2560"/><p class="wp-caption-text" id="caption-attachment-20267070">Banel Nicolita, Razvan Cocis, Mirel Radoi, Bogdan Lobont ,Cristian Chivu.</p></div>
<h2><span>Top 10 final, cu Săpunaru pe trei, Belodedici în frunte și Rădoi… la coadă!</span></h2>
<p>Ghionea? Sorin?! Băi, ce fac cu Sorin, pfai…. N-am ce să fac, îl pun pe Sorin pe locul 9. O să se supere pe mine. Și el, și alții cred!</p>
<p>Ajungem la… Mirel Rădoi!</p>
<p>Eu? Perfect! Locul 10. Ce bine că l-am păstrat <em>(râde)</em>. Fără discuții, locul 10. Mai sunt doar două nume, da? Și am locul 1 și locul 3 disponibile. Acum e acum!</p>
<p>Cristi Săpunaru!</p>
<p>Săpunaru… Câți apărători buni! Săpunaru pe locul 3. Sper să vină Belodedici sau Gică Popescu ultimul nume, ți-am zis!</p>
<p>Ultimul nume… Miodrag Belodedici. </p>
<p>Belo! Locul 1, foarte bine! Gata, am scăpat! Am terminat, să înceapă înjurăturile! <em>(râde).</em></p>
<p>Așa arată topul final:</p>
<ol>
<li>Miodrag Belodedici</li>
<li>Cristi Chivu</li>
<li>Cristi Săpunaru</li>
<li>Dorin Goian</li>
<li>Gabi Tamaș</li>
<li>Vlad Chiricheș</li>
<li>Liviu Ciobotariu</li>
<li>Iulian Filipescu</li>
<li>Sorin Ghionea</li>
<li>Mirel Rădoi</li>
</ol>
<p><span>Descoperă aici toate secretele Universității Craiova dezvăluite de Mirel Rădoi într-un interviu de colecție!</span></p>

]]></description>
    </item>
    <item>
      <title>Rezultatul meciului Cipru – România. Britanicii știu deja scorul din partida de marți din preliminariile CM 2026</title>
      <link>https://www.prosport.ro/fotbal-intern/nationala/rezultatul-meciului-cipru-romania-britanicii-stiu-deja-scorul-din-partida-de-marti-din-preliminariile-cm-2026-20267119</link>
      <description><![CDATA[<img src="https://www.prosport.ro//wp-content/uploads/2025/09/Rezultatul-meciului-Cipru-–-Romania.-Britanicii-stiu-deja-scorul-din-partida-de-marti-din-preliminariile-CM-2026-1400x1050.jpg"/><br/><p>Britanicii au dezvăluit cine va câștiga meciul Cipru – România din preliminariile Cupei Mondiale.</p>
<p>Jurnaliștii de la Sports Mole sunt convinși că naționala lui Mircea Lucescu se va impune cu 2-0 la Nicosia.</p>
<h2><span>Rezultatul meciului Cipru – România. Britanicii știu deja scorul din partida de marți din preliminariile CM 2026</span></h2>
<p>Naționala României <span>o va întâlni pe Cipru</span> în preliminariile Cupei Mondiale. Meciul va avea loc pe 9 septembrie și se va disputa pe GSP Stadium. Partida va fi arbitrată de slovenul Matej Jug.</p>
<p>Jurnaliștii de la <span>Sports Mole</span> au analizat meciul Cipru – România și au spus că naționala lui Mircea Lucescu se va impune cu 2-0 la Nicosia, scor <span>înregistrat și în partida de la București</span>.</p>
<p>„Trupa lui Mircea Lucescu nu a reușit să obțină o victorie de moral vineri și a pierdut acasă cu 0-3 în fața Canadei, într-o partidă amicală. Totuși, experimentatul selecționer știe că acel rezultat va fi uitat repede, dacă echipa sa va câștiga marți.</p>
<p>În fața celei de-a patra victorii în decurs de un an în fața Ciprului, România poate repeta rezultatul din iunie (2-0). Chiar dacă insuccesele recente pot fi îngrijorătoare, superioritatea tehnică a românilor ar trebui să iasă în evidență și să păstreze vii speranțele lor pentru Cupa Mondială”, a notat sursa menționată anterior.</p>
<h2><span>Lotul României pentru meciul cu Cipru</span></h2>
<p>Portari<br/>
Horațiu MOLDOVAN (Real Oviedo | Spania, 14/0), Ștefan TÂRNOVANU (FCSB, 3/0), Răzvan SAVA (Udinese | Italia, 0/0);</p>
<p>Fundași<br/>
Andrei RAȚIU (Rayo Vallecano | Spania, 31/1), Deian SORESCU (Gaziantep FK | Turcia, 21/0), Andrei BURCĂ (Yunnan Yukun | China, 41/1), Bogdan RACOVIȚAN (Raków | Polonia, 4/0), Virgil GHIȚĂ (Hannover 96 | Germania, 3/0), Mihai POPESCU (FCSB, 4/1), Nicușor BANCU (Universitatea Craiova, 47/2), Alex CHIPCIU (”U” Cluj, 48/6);</p>
<p>Mijlocași<br/>
Adrian ȘUT (FCSB, 7/0), Marius MARIN (Pisa | Italia, 31/0), Vladimir SCRECIU (Universitatea Craiova, 4/0), Răzvan MARIN (AEK Atena | Grecia, 68/12), Nicolae STANCIU (Genoa | Italia, 82/15), Darius OLARU (FCSB, 26/0), Florin TĂNASE (FCSB, 21/5), Dennis MAN (PSV | Țările de Jos, 37/10), David MICULESCU (FCSB, 2/0), Alexandru MITRIȚĂ (Zhejiang FC | China, 25/4), Ștefan BAIARAM (Universitatea Craiova, 0/0), Alexandru DOBRE (FC Rapid 1923, 2/0);</p>
<p>Atacanți<br/>
Denis DRĂGUȘ (Eyüpspor | Turcia, 24/5).</p>

]]></description>
    </item>
    <item>
      <title>„Eroare colosală”. Și argentinienii râd de gafa lui Horațiu Moldovan</title>
      <link>https://www.prosport.ro/fotbal-intern/nationala/eroare-colosala-si-argentinienii-rad-de-gafa-lui-horatiu-moldovan-20266791</link>
      <description><![CDATA[<img src="https://www.prosport.ro//wp-content/uploads/2025/09/„Eroare-colosala.-Si-argentinienii-rad-de-gafa-lui-Horatiu-Moldovan-1400x787.jpg"/><br/><p>După greșeala impardonabilă din România – Canada (0-3), Horațiu Moldovan i-a făcut pe argentinieni să exclame că a comis o „eroare colosală”.</p>
<p>Ali Ahmed a dublat avantajul echipei sale în minutul 22, reușind să speculeze gafa comisă de portarul român.</p>
<h2><span>Argentinienii râd de gafa lui Horațiu Moldovan: „Eroare colosală”</span></h2>
<p>România a pierdut amicalul cu Canada, chiar înainte de meciul contra selecționatei din Cipru. <span>Lipsa meciurilor oficiale a fost resimțită de Horațiu Moldovan</span>, care nu a mai jucat pentru echipa de club din aprilie 2025. Ultimele sale jocuri au fost cele din preliminariile Cupei Mondiale. Moldovan a apărat poarta României în meciurile cu Cipru și Austria.</p>
<p>Presa din Argentina <span>a comentat stângăcia lui Horațiu Moldovan</span> din minutul 22, un moment care a schimbat cursul înfruntării: Ali Ahmed a marcat pentru 2-0 și a prăbușit încrederea echipei naționale.</p>
<p>„Canada a învins clar România cu 3-0, în deplasare, pe Arena Națională din București. Echipa antrenată de Jesse Marsch a dominat meciul de la un capăt la altul, însă Horațiu Moldovan, portarul gazdelor, a ajutat echipa nord-americană printr-o eroare colosală.</p>
<p>La scorul de 1-0 în favoarea oaspeților, portarul a încercat să iasă cu mingea controlat, dar Ali Ahmed, de la Vancouver Whitecaps, i-a furat balonul și a majorat avantajul”, a titrat publicația argentiniană <span>ole.com.ar</span>.</p>
<p id="p-6">Programul echipei naționale de fotbal a României în meciurile rămase din 2025:</p>
<p>• 9 septembrie: Cipru – România;</p>
<p id="p-9">• 9 octombrie: România – Moldova (amical);</p>
<p id="p-10">• 12 octombrie: România – Austria;</p>
<p id="p-11">• 15 noiembrie: Bosnia – România;</p>
<p id="p-12">• 18 noiembrie: România – San Marino.</p>
<p>„O greșeală. Un portar să dribleze în fața porții, niciodată. În lateral se mai întâmplă, dar în fața porții în niciun caz. Recunosc, poate s-a relaxat, a fost prea încrezător. (n.r. – Moldovan va rămâne în poartă pentru meciul cu Cipru?) Da, sigur, cum să nu? Trebuie să se revanșeze, nu? Pentru gafa pe care a făcut-o azi și nesiguranța pe care a dat-o”, a spus Mircea Lucescu la conferința de presă.</p>
<h2 id="chapter-1"><span>Lotul României din meciul cu Cipru</span></h2>
<p id="p-13">Portari: Horațiu Moldovan – Real Oviedo (Spania), Ștefan Târnovanu – FCSB, Răzvan Sava – Udinese (Italia);</p>
<p id="p-14">Fundași: Andrei Rațiu – Rayo Vallecano (Spania), Deian Sorescu – Gaziantep FK (Turcia), Andrei Burcă – Yunnan Yukun (China), Bogdan Racovițan – Rakow (Polonia), Virgil Ghiță – Hannover 96 (Germania), Mihai Popescu – FCSB, Nicușor Bancu – Universitatea Craiova, Alexandru Chipciu – Universitatea Cluj;</p>
<p id="p-15">Mijlocași: Adrian Șut – FCSB, Marius Marin – Pisa (Italia), Vladimir Screciu – Universitatea Craiova, Răzvan Marin – AEK Atena (Grecia), Nicolae Stanciu (C) – Genoa (Italia), Darius Olaru – FCSB, Florin Tănase – FCSB, Dennis Man – PSV (Țările de Jos), David Miculescu – FCSB, Alexandru Mitriță – Zhejiang FC (China), Ștefan Baiaram – Universitatea Craiova, Alexandru Dobre – FC Rapid 1923;</p>
<p id="p-16">Atacanți: Denis Drăguș – Eyupspor (Turcia).</p>

]]></description>
    </item>
  </channel>
</rss>
