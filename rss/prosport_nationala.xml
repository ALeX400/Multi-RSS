<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine a influențat decizia lui Mircea Lucescu de a-l titulariza pe Ionuț Radu, în poarta naționalei</title>
      <link>https://www.prosport.ro/fotbal-intern/nationala/cine-a-influentat-decizia-lui-mircea-lucescu-de-a-l-titulariza-pe-ionut-radu-in-poarta-nationalei-20297330</link>
      <description><![CDATA[<img src="https://www.prosport.ro//wp-content/uploads/2025/10/Cine-a-influentat-decizia-lui-Mircea-Lucescu-de-a-l-titulariza-pe-Ionut-Radu-in-poarta-nationalei-1400x1050.jpg"/><br/><p>Mircea Lucescu a luat o decizie surprinzătoare la meciul cu Austria și l-a titularizat între buturi pe Ionuț Radu. Acesta a bifat primele meciuri pentru tricolori sub comanda lui Lucescu, care l-a menținut între buturi deși a gafat în amicalul cu Moldova, jucat cu trei zile în urmă.</p>
<p>După prestațiile ezitante ale lui Horațiu Moldovan la meciurile din luna septembrie, favorit la titularizare părea a fi <span>Ștefan Târnovanu, portarul FCSB-ului,</span> cu evoluții bune atât în campionat, cât și în Liga Europa.</p>
<h2><span>Cine a influențat decizia lui Mircea Lucescu de a-l titulariza pe Ionuț Radu, în poarta naționalei</span></h2>
<p>Lucescu a decis să meargă însă pe mâna lui Ionuț Radu, ajuns la 28 de ani, cu doar șase selecții pentru tricolori, fost căpitan al echipei de tineret care a jucat în semifinalele Campionatului European din 2019.</p>
<p>Un cuvânt de spus în această alegere l-a avut chiar fiul selecționerului, Răzvan Lucescu. Acesta a jucat cu PAOK Salonic contra formației Celta Vigo, acolo unde activează Radu, în grupe Ligii Europa, chiar pe 5 octombrie. Spaniolii s-au impus cu 3-1, având în Ionuț Radu un portar sigur pe el, care a arătat experiență și care l-a impresionat și pe Lucescu jr, acesta având referințe pozitive pentru tatăl său la adresa portarului român.</p>
<p><span>Mircea Lucescu a dezvăluit</span>, printre rânduri, după meciul cu Austria, că s-a sfătuit cu Răzvan, dar nu a intrat în detalii.</p>
<p>Titular în toate cele zece partide oficiale jucate de Celta Vigo în acest sezon, dar și în alte opt meciuri din pregătire, Ionuț Radu e la cel mai bun sezon din carieră. Lucescu a ales între el și Târnovanu și prin prisma experienței internaționale, Radu fiind un portar care a apărat la Inter Milano, Genoa, Parma, Cremonese, Auxerre, Bournemouth și Venezia, fiind călit în patru dintre cele cinci mari campionate ale Europei. Asta spre deosebire de Târnovanu, care n-a apărat decât în România.</p>
<p>Aseară, imediat după fluierul de final, Mircea Lucescu și Ionuț Radu au purtat o discuție, iar microfoanele au captat tot ceea ce aceștia și-au transmis. „Il Luce” l-a felicitat pe portarul celor de la Celta Vigo pentru jocul prestat, dar acesta a ținut să menționeze că a avut o singură fază grea, la care a trebuit să intervină.</p>
<p>„Așa se joacă. Ai condus bine totul, ai controlat toate părțile, nu am ce să îți reproșez. Din contră, numai felicitări”, i-a mai transmis Mircea Lucescu lui Ionuț Radu, la finalul meciului cu Austria.</p>
<p>Portarii pe care a mizat Mircea Lucescu de când a revenit la națională:</p>
<p>Ionuț Radu (Romania – Austria 1-0)</p>
<p>Ionuț Radu (Romania – Moldova 2-1)</p>
<p>Horațiu Moldovan (Cipru – România 2-2)</p>
<p>Horațiu Moldovan (România – Canada 0-3)</p>
<p>Horațiu Moldovan (România – Cipru 2-0)</p>
<p>Horațiu Moldovan (Austria – România 2-1)</p>
<p>Horațiu Moldovan (San Marino – România 1-5)</p>
<p>Florin Niță (România – Bosnia 0-1)</p>
<p>Florin Niță (România – Cipru 4-1)</p>
<p>Florin Niță (România – Kosovo 3-0, la masa verde)</p>
<p>Florin Niță (Lituania – România 1-2)</p>
<p>Florin Niță (Cipru – România 0-3)</p>
<p>Ștefan Târnovanu (România – Lituania 3-1)</p>
<p>Florin Niță (Kosovo – România 0-3)</p>
<p>Mircea Lucescu i-a mai chemat la acțiunile naționalei pe Răzvan Sava (Udinese) și Laurențiu Popescu (U Craiova), dar niciunul nu a prins minute.</p>

]]></description>
    </item>
    <item>
      <title>Cum a trăit Gigi Becali meciul România – Austria 1-0. Ce s-a întâmplat în vila lui: „Stăteam aseară cu nevasta mea și i-am zis asta”</title>
      <link>https://www.prosport.ro/fotbal-intern/nationala/cum-a-trait-gigi-becali-meciul-romania-austria-1-0-ce-s-a-intamplat-in-vila-lui-stateam-aseara-cu-nevasta-mea-si-i-am-zis-asta-20297324</link>
      <description><![CDATA[<img src="https://www.prosport.ro//wp-content/uploads/2025/10/Transfer-neasteptat-la-FCSB-„Gigi-Becali-il-va-lua.-Costa-acum-3-milioane-de-euro-si-e-ca-Haaland-930x1400.jpg"/><br/><p>Gigi Becali a stat cu ochii pe meciul dintre România și Austria, încheiat cu scorul de 1-0, și a dezvăluit cum a trăit partida câștigată de echipa pregătită de Mircea Lucescu.</p>
<p>Latifundiarul din Pipera a văzut meciul împreună cu soția lui și a dezvăluit de ce i-a susținut pe „tricolori” în disputa care a avut loc pe Arena Națională din București.</p>
<h2><span>Gigi Becali, suporterul României în meciul cu Austria</span></h2>
<p><span>România a reușit să obțină o victorie extrem de importantă</span> în preliminariile Cupei Mondiale 2026. „Tricolorii” s-au impus cu scorul de 1-0 în fața Austriei, într-o partidă disputată pe Arena Națională din București.</p>
<p>Meciul a fost urmărit și de Gigi Becali. Chiar dacă nu a fost prezent pe cel mai mare stadion al țării, latifundiarul din Pipera a văzut meciul de acasă, la televizor, alături de soția lui. Omul de afaceri a dezvăluit că își dorea ca echipa pregătită de Mircea Lucescu să se impună și i-a criticat pe comentatorii partidei, despre care a spus că aveau tendința de a-l ataca pe selecționer pentru deciziile pe care le-a luat în timpul partidei.</p>
<p>„Dacă se termina egal, îl spărgeau. Au început deja comentatorii, că a uitat de schimbări. O dădeau că nu a schimbat nimic. O dădeau cam așa că nu mai poate. Dumnezeu a făcut aseară pentru el.</p>
<p>Stăteam aseară cu nevasta mea. Și eu țineam, că i-am promis lui Mircea Lucescu și mi-a spus Meme că luăm 600.000 de euro de jucător. Dar nevasta mea este dintotdeauna cu echipa națională.</p>
<p>I-am spus că o să dăm gol în ultima secundă, să nu mai aibă ăștia ce să facă. Ți-am spus toate, așa a fost aseară. Spuneau ăia că a făcut doar o schimbare pe care a fost forțat să o facă”, a declarat Gigi Becali, conform <span>fanatik.ro</span>.</p>
<h2><span>Pierdere importantă pentru Gigi Becali</span></h2>
<p><span>Fundașul Mihai Popescu s-a accidentat grav la genunchi</span> în timpul meciului România – Austria, contând pentru preliminariile CM 2026, încheiat cu victoria „tricolorilor”. Unicul gol al partidei a fost marcat de Virgil Ghiță, în minutul 90+5, acesta fiind cel care l-a înlocuit în minutul 72 pe jucătorul campioanei. Oficialul FCSB, Mihai Stoica, a vorbit despre accidentarea lui Popescu, care la finalul meciului a putut fi observat cu o proteză ortopedică, și susține că ar putea fi chiar o luxare a rotulei.</p>
<p>„Este posibil ca la Mihai Popescu să fie o accidentare destul de gravă. OK, nu a plecat la spital, era pe bancă, era cu gheaţă (n.r. – la genunchi), dar am vorbit cu medicul nostru și crede că este posibil să-și fi luxat rotula, o accidentare grea. Noi suntem fără Dawa, Grahovac, acum și fără Mihai Popescu… Este ceva groaznic. Să sperăm că nu este grav. Nu avem ce să facem”, a explicat Mihai Stoica, oficialul FCSB, la <span>Prima Sport</span>.</p>

]]></description>
    </item>
    <item>
      <title>Cum l-a ratat FCSB pe Ionuț Radu, deşi l-a avut în curte: „Steaua a avut raportul despre el”. EXCLUSIV</title>
      <link>https://www.prosport.ro/fotbal-intern/nationala/cum-l-a-ratat-fcsb-pe-ionut-radu-desi-l-a-avut-in-curte-steaua-a-avut-raportul-despre-el-exclusiv-20297238</link>
      <description><![CDATA[<img src="https://www.prosport.ro//wp-content/uploads/2025/10/Cum-l-a-ratat-FCSB-pe-Ionut-Radu-desi-l-a-avut-in-curte-„Steaua-a-avut-raportul-despre-el.-EXCLUSIV-1400x1050.jpg"/><br/><p>Dumitru Costică, antrenor cu portarii la Barcelona Academy București, este omul care i-a făcut referat conducerii Stelei, actualmente FCSB, pentru creșterea și promovarea lui Ionuț Radu.</p>
<p>Ionuț Radu este unul dintre cei mai apreciați portari din La Liga și omul care și-a câștigat, datorită calităților sale, locul de titular la Celta Vigo.</p>
<p>Evoluțiile foarte bune ale lui Ionuț Radu de la echipa din Spania l-au readus <span>la echipa națională a Româ</span><span>niei</span>, iar în partida cu Austria portarul în vârstă de 28 de ani a avut o prestație sigură și a dat încredere.</p>
<h2><span>Cum l-a ratat FCSB pe Ionuț Radu, deşi l-a avut în curte: „El și cu Valentin Cojocaru se puteau bate la Steaua și la națională la fel cum au făcut-o Prunea și Stelea în cariera lor”</span></h2>
<p>Foartă puțină lume își mai amintește, probabil, că Gigi Becali l-a avut în propria curte pe Ionuț Radu cu peste 15 ani în urmă. <span>ProSport</span> chiar<span> a făcut în 2011 </span>un articol cu doi dintre cei mai promițători portari din academia Stelei (actuala FCSB) de la vremea respectivă, cei care pe atunci aveau 15 ani – Valentin Cojocaru, respectiv 13 ani – Ionuț Radu.</p>
<p><img alt="" class="aligncenter size-full wp-image-20297251" decoding="async" fetchpriority="high" height="700" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/10/ionut-radu.webp" srcset="https://www.prosport.ro/wp-content/uploads/2025/10/ionut-radu.webp 1050w, https://www.prosport.ro/wp-content/uploads/2025/10/ionut-radu-768x512.webp 768w" width="1050"/></p>
<p>                                                                      Valentin Cojocaru, 15 ani și Ionuț Radu, 13 ani</p>
<p><span>ProSport</span> a luat legătura cu antrenorul celor doi portari din Ghencea de la vremea respectivă, Dumitru Costică, cel care ulterior a lucrat și la echipa mare a fostei Steaua, actualmente FCSB, făcând parte din staff-ul lui Ilie Stan. Dumitru Costică lucrează acum la Barca Academy București.</p>
<p><img alt="" class="aligncenter size-full wp-image-20297255" decoding="async" height="428" src="https://www.prosport.ro//wp-content/uploads/2025/10/costica.png" width="337"/></p>
<p>(Dumitru Costică, antrenor cu portarii la Barca Academy București)</p>
<p>„Era undeva prin vara anului 2010. Am primit un telefon de la un domn care s-a recomandat Florin Marin și mi-a spus că face parte din staff-ul lui Victor Pițurcă de la Steaua (n. red. actuala FCSB). La început, eu am crezut că este doar o glumă din partea unor prieteni de-ai mei. Eu îi știam pe domnii Florin Marin și Victor Pițurcă doar de la televizor și nici nu credeam că Florin Marin este cel care m-a sunat. Nu vorbisem niciodată față în față cu niciunul dintre ei.</p>
<p>Florin Marin, Dumnezeu să-l ierte, mi-a spus că ei au nevoie de un antrenor bun cu portarii pentru academia Stelei din Ghencea (n. red. FCSB), iar eu aș fi omul potrivit. După ce mi-am dat dat seama că nu este niciun fel de glumă am avansat în discuții și am stabilit o întâlnire, ne-am întâlnit și am bătut palma. Am acceptat să lucrez la academia Stelei (n. red. FCSB), iar șeful academiei era Țiți Dumitriu.</p>
<p>În Ghencea am găsit doi puști foarte talentați, care mi-au sărit imediat în ochi. După o perioadă am făcut niște referate către conducerea Stelei (n. red. FCSB). Referatele trebuiau să meargă în prima fază către Valeriu Argăseală, iar ulterior către Gigi Becali. Țiți Dumitriu mi-a spus să fac referate către conducere dacă eu consider că sunt copii cu reale calități. Eu mă ocupam de portarii din academie.  Nu știu nici în ziua de azi dacă Gigi Becali a aflat atunci că în curtea lui se afla un portar talentat ca Ionuț Radu. El avea atunci doar 13 ani, iar Valentin Cojocaru 15 ani.</p>
<p>Aceștia erau de mare perspectivă, iar eu zic că, dacă conducerea Stelei (n. red. FCSB) avea grijă mai mare de ei, poate că am fi asistat în fotbalul românesc din nou la o luptă între cei doi la fel cum a fost cea dintre Stelea și Prunea, pe timpuri”, și-a început discursul Dumitru Costică.</p>
<h2><span>„Cojocaru a avut noroc că am apucat să-l  trag după mine la echipa mare, dar pe Ionuț Radu nu știu de ce Steaua l-a pierdut total aiurea”</span></h2>
<p>Ulterior, Dumitru Costică a continuat dialogul cu <span>ProSport </span>și a recunoscut că nici acum nu își dă seama cum a putut clubul lui Gigi Becali să rămână fără Ionuț Radu.</p>
<p>„Repet, nu știu ce s-a întămplat cu acele referate făcute de mine, dar pe Ionuț Radu cei de la Steaua (n.red. FCSB) l-au pierdut aiurea de tot. Le-am scris clar ce calități are și că e un portar de mare perspectivă. La fel făcusem și despre Cojocaru. Apoi, Radu s-a dus la Dinamo, dar și Dinamo l-a pierdut tot aiurea. Apoi, a plecat în Italia. Fotbalul românesc nu a putut să profite la nivel de club de Ionuț Radu dintr-o mare prostie, altfel nu îmi explic. Că au fost probabil și alte interese pe la mijloc la vremea aia, acum nici nu mai are rost să vorbim. Au trecut vreo 15 ani de atunci.</p>
<p>Radu și Cojocaru se completau reciproc. Ce nu avea unul, avea celălalt. Au fost la fel ca Stelea-Prunea. Unul mai pe forță, altul mai tehnic. Radu, ăsta, de mic dădea dovadă și de o maturitate incredibilă. Steaua (n. red.  FCSB) chiar și pe Cojocaru risca pe atunci să-l piardă. Dar, el a avut noroc că a venit la Steaua antrenor Ilie Stan, iar Ilie m-a luat pe mine în staff-ul lui la prima echipă.</p>
<p>Ușor, ușor, l-am tras după mine și pe Cojocaru. Nu aveam cum să-l las să se piardă și pe el. La început erau Stanca și Tătărușanu, iar apoi cu timpul Cojocaru a rămas la prima echipă și a și început să apere după câștiva ani și titular. Dar, e păcat că ei doi nu și-au continuat rivalitatea la echipa națională a României.</p>
<p>Mă uit și acum pe cifrele lui Cojocaru de la Pogon. Nu înțeleg cum de tot este evitat. Apără foarte bine în Polonia, iar acum mă bucur enorm că l-am văzut titular pe Radu la națională”, a încheiat Dumitru Costică.</p>

]]></description>
    </item>
    <item>
      <title>Discursul lui Mircea Lucescu din vestiar după victoria României cu Austria. Imaginile momentului cu selecționerul de 80 de ani</title>
      <link>https://www.prosport.ro/fotbal-intern/nationala/discursul-lui-mircea-lucescu-din-vestiar-dupa-victoria-romaniei-cu-austria-imaginile-momentului-cu-selectionerul-de-80-de-ani-20297280</link>
      <description><![CDATA[<img src="https://www.prosport.ro//wp-content/uploads/2025/10/Discursul-lui-Mircea-Lucescu-din-vestiar-dupa-victoria-Romaniei-cu-Austria.-Imaginile-momentului-cu-selectionerul-de-80-de-ani-1400x661.jpg"/><br/><p>România s-a impus în fața Austriei, scor 1-0, în preliminariile Cupei Mondiale din 2026, iar Mircea Lucescu a ținut un discurs în vestiarul „tricolorilor”, chiar după fluierul de final.</p>
<p>Acum, au apărut imaginile momentului cu experimentatul tehnician, care se bucură alături de fotbaliștii pe care îi pregătește pentru victoria obținută pe Arena Națională din București.</p>
<h2><span>Ce le-a spus Mircea Lucescu jucătorilor, în vestiar, după victoria cu Austria</span></h2>
<p><span>România a obținut o victorie extrem de importantă în fața Austriei</span>, în preliminariile Cupei Mondiale din 2026. „Tricolorii” s-au impus cu scorul de 1-0, grație unui gol marcat de Virgil Ghiță, în minutul 90+5.</p>
<p>La finalul meciului, Mircea Lucescu a mers direct în vestiar, la jucătorii pe care îi antrenează, și i-a felicitat pentru felul în care au jucat în fața Austriei. În momentul în care „Il Luce” a pătruns în încăpere, fotbaliștii sărbătoreau și cântau, dar au făcut liniște în momentul în care selecționerul a început să vorbească.</p>
<p>Mircea Lucescu a ținut să își felicite jucătorii pentru felul în care au evoluat în timpul partidei de pe Arena Națională din București și pentru inteligența de care au dat dovadă.</p>
<p>„O echipă de băieți inteligenți! Ați jucat cu o inteligență extraordinară! Tehnică, fizic, dar inteligența ați pus-o în teren! Nu am văzut de mult timp o echipă care să domine așa, ca ăștia să nu aibă nici măcar o ocazie. Ați închis tot! Contraatacuri senzaționale! A venit golul când trebuia, putea să vină și mai devreme! Bravo vouă, vă felicit!”, a spus Mircea Lucescu, în timpul discursului pe care l-a ținut în vestiarul „tricolorilor”.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/lIX5lpZ9z-o?si=yPhOz5B2_LCruue9" title="YouTube video player" width="560"></iframe></p>
<h2><span>Fotbaliștii lăudați de Mircea Lucescu</span></h2>
<p>Experimentatul tehnician s-a arătat extrem de mulțumit de felul în care echipa pe care o pregătește s-a prezentat în fața Austriei și a rostit numele a patru fotbaliști, pe care <span>a ținut să îi felicite pentru atitudinea pe care au avut-o</span> în timpul meciului de pe Arena Națională. Ianis Hagi, Vlad Dragomir, Marius Marin și Daniel Bîrligea au fost jucătorii care au reușit să îl impresioneze pe „Il Luce” în meciul pe care România l-a câștigat cu Austria.</p>
<p>„Dragomir, Marius Marin, Ianis, foarte bine. Ianis și-a luat rolul de căpitan în serios, a fost inteligent, a luptat cu adversarul, ca un adevărat căpitan. Sunt fericit, apărarea a fost perfectă, portarul a fost calm, liniștit, a știu să construiască. Bîrligea a făcut o demonstrație de forță în atac, în raport cu adversarii”, a spus Mircea Lucescu, pentru <span>Antena 1</span>.</p>

]]></description>
    </item>
    <item>
      <title>Mircea Lucescu a rostit 4 nume după România – Austria 1-0: „Demonstrație de forță!”</title>
      <link>https://www.prosport.ro/fotbal-intern/nationala/mircea-lucescu-a-rostit-4-nume-dupa-romania-austria-1-0-demonstratie-de-forta-20297261</link>
      <description><![CDATA[<img src="https://www.prosport.ro//wp-content/uploads/2025/10/Imaginile-serii-cu-Mircea-Lucescu-si-fotbalistii-tricolori-dupa-Romania-–-Austria-1-0.-Rar-i-s-a-intamplat-asta-selectionerului.-VIDEO-1400x784.jpg"/><br/><p>Mircea Lucescu a rostit patru nume după meciul pe care România l-a câștigat în fața Austriei, scor 1-0, în preliminariile Cupei Mondiale din 2026.</p>
<p>Experimentatul tehnician a fost impresionat de atitudinea pe care elevii săi au avut-o și nu s-a ferit de cuvinte în momentul în care a început să îi laude, la finalul partidei.</p>
<h2><span>Fotbaliștii care l-au impresionat pe Mircea Lucescu</span></h2>
<p>România a reușit să obțină o victorie extrem de importantă în preliminariile Cupei Mondiale din 2026. „Tricolorii” s-au impus în fața Austriei, cel mai puternic adversar din grupa H, cu scorul de 1-0, într-o partidă disputată pe Arena Națională din București, duminică, 12 octombrie 2025.</p>
<p>La finalul meciului, <span>Mircea Lucescu a acordat mai multe declarații </span>și a vorbit despre jocul prestat de elevii săi. Experimentatul tehnician s-a arătat extrem de mulțumit de felul în care echipa pe care o pregătește s-a prezentat în fața Austriei și a rostit numele a patru fotbaliști, pe care a ținut să îi felicite pentru atitudinea pe care au avut-o în timpul meciului de pe Arena Națională.</p>
<p>Ianis Hagi, Vlad Dragomir, Marius Marin și Daniel Bîrligea au fost jucătorii care au reușit să îl impresioneze pe „Il Luce” în meciul pe care România l-a câștigat cu Austria.</p>
<p>„Dragomir, Marius Marin, Ianis, foarte bine. Ianis și-a luat rolul de căpitan în serios, a fost inteligent, a luptat cu adversarul, ca un adevărat căpitan. Sunt fericit, apărarea a fost perfectă, portarul a fost calm, liniștit, a știu să construiască. Bîrligea a făcut o demonstrație de forță în atac, în raport cu adversarii”, a spus Mircea Lucescu pentru <span>Antena 1</span>.</p>
<h2><span>Secretul succesului, dezvăluit de Mircea Lucescu</span></h2>
<p><span>Mircea Lucescu a dezvăluit care a fost secretul succesului </span>în partida pe care „tricolorii” au reușit să o câștige în fața Austriei. Trecerea de la comportamentul emoțional la cel rațional a fost, conform experiementatului tehnician, cel mai important element pentru echipa pe care o antrenează.</p>
<p>„Știam ce trebuie să facem, să trecem de la un comportament emoțional la unul rațional. A învins inteligența, disponibilitatea la sacrificiu, comunicarea fantastică. Au știu exact ce trebuie să facă pe teren. Au blocat mingile lungi, nu ne-a surprins vreo minge. Nu au putut folosi mingile lungi, accelerările. Am pregătit foarte bine aceste faze. Mai mult decât antrenamentele, au fost discuțiile purtate cu băieții, care au dat roade. E un rezultat foarte bun. Am dominat categoric. Duelurile pe care le pierdeam le-am câștigat acum”, a mai spus Mircea Lucescu, conform sursei menționate anterior.</p>

]]></description>
    </item>
  </channel>
</rss>
