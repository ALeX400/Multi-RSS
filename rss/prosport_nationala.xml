<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ștefan Târnovanu, pe locul 2 la finalul sezonului de Europa League! Ce performanță a reușit goalkeeperul de la FCSB</title>
      <link>https://www.prosport.ro/fotbal-extern/europa-league/stefan-tarnovanu-pe-locul-2-la-finalul-sezonului-de-europa-league-ce-performanta-a-reusit-goalkeeperul-de-la-fcsb-20170779</link>
      <description><![CDATA[<img src="https://www.prosport.ro/wp-content/uploads/2025/05/Stefan-Tarnovanu-pe-locul-2-la-finalul-sezonului-de-Europa-League-Ce-performanta-a-reusit-goalkeeperul-de-la-FCSB-scaled-e1747291868108-1400x819.jpg"/><br/><p>Sezonul 2024 – 2025 din UEFA Europa League este la un meci distanță de final, iar indiferent de ce se va întâmpla în ultimul act, Tottenham – Manchester United, Ștefan Târnovanu (25 de ani) va fi pe locul 2 într-un clasament select.</p>
<p>Talentatul portar al campioanei României, FCSB, a izbutit să adune nu mai puțin de 11 partide în faza principală a competiției.</p>
<h2><span>Ce sezon a reușit Ștefan Târnovanu în UEFA Europa League! Portarul FCSB a terminat de 5 ori fără gol primit</span></h2>
<p>Miercuri, 21 mai 2025, de la ora 22:00, pe stadionul San Mames din Bilbao este programată finala UEFA Europa League, care le va așeza față în față pe două dintre formațiile cu pretenții din Premier League, Manchester United și Tottenham Hotspur.</p>
<p>Având în vedere sezonul dezastruos pe care cele două grupări l-au traversat în competiția internă, finala se anunță a fi foarte interesantă, încât Manchester United și Tottenham depind de un triumf pentru a fi prezente în faza principală din Liga Campionilor, sezonul 2025 – 2026.</p>
<p>Totodată, datorită faptului că ne aflăm în fața unui final de sezon electrizant, statisticienii au început deja să prezinte câteva detalii interesante înregistrate pe parcursul intervalului septembrie 2024 – mai 2025.</p>
<p>Iar într-una dintre statisticile distribuite de specialiștii de la <span>Squawka</span>, <span>Ștefan Târnovanu e în lumina reflectoarelor</span>.</p>
<p>Concret, portarul campioanei României este al doilea în clasamentul goalkeeperilor cu cele mai multe meciuri fără gol primit. De 5 ori a închis Târnovanu poarta FCSB, fiind depășit în clasament doar de grecul Konstantinos Tzolakis, de la Olympiacos, care a terminat de 6 ori fără gol primit.</p>
<p>Trebuie precizat și că goalkeeperul de pe locul 3, Julen Agirrezabala, de la Athletic Bilbao, a izbutit să închidă poarta tot de 5 ori, <span>la fel ca Ștefan Târnovanu</span>.</p>
<p>Și, nu în ultimul rând, indiferent de ce se va întâmpla în marea finală de pe 21 mai, Tottenham – Manchester United, Ștefan Târnovanu nu va mai putea fi depășit în clasament.</p>
<blockquote class="twitter-tweet" data-conversation="none">
<p dir="ltr" lang="en">Konstantinos Tzolakis has kept more clean sheets than any other goalkeeper in the 2024/25 Europa League. ⛔️ pic.twitter.com/tjDa5cg03M</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Târnovanu a mai prins TOP 10 într-un clasament important</span></h2>
<p>Ștefan Târnovanu a jucat 11 meciuri în faza principală din UEFA Europa League. În cele 6 partide în care nu a izbutit să închidă poarta, goalkeeperul FCSB a încasat un total de 13 goluri.</p>
<p>Totuși, Târnovanu s-a descurcat remarcabil între buturi, iar o altă statistică a specialiștilor de la Squawka îl plasează într-o lumină favorabilă.</p>
<p>În topul goalkeeperilor cu cele mai multe intervenții salvatoare, Ștefan Târnovanu s-a clasat pe locul 7. De 32 de ori a intervenit portarul FCSB în fața șuturilor adverse, la fel ca goalkeeperul de pe locul 6, Dominik Kotarski, de la PAOK Salonic.</p>
<p>Trebuie precizat că nici următorii doi portari din TOP, Isak Pettersson (Elfsborg) și Lucas Perri (Lyon) nu sunt la o distanță mare în față, cei doi având câte 34 de intervenții salvatoare fiecare.</p>
<p>Iar primul portar de pe podium, Remko Pasveer (Ajax), a parat 37 de șuturi adverse. Abia ulterior, clasamentul se rupe ușor. Pe poziția secundă este Martin Jedlicka (Viktoria Plzen), cu 44 de intervenții, în timp ce topul e condus de Nikita Haikin (Bodo/Glimt), cu nu mai puțin de 65 de șuturi parte.</p>
<blockquote class="twitter-tweet" data-conversation="none">
<p dir="ltr" lang="en">Nikita Haikin has made more saves than any other GK in the Europa League this season. 🧤 pic.twitter.com/wSiD04SMUE</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Pe de altă parte, Ștefan Târnovanu încă mai poate fi depășit în clasamentul din urmă menționat, deoarece pe locul 8, imediat în spatele lui, se află Andre Onana, cu 31 de intervenții salvatoare.</p>
<p>Rămâne de văzut, totuși, dacă portarul lui Manchester United va evolua în finala cu Tottenham Hotspur. Onana a fost integralist în ambele manșe ale semifinalei cu Athletic Bilbao, dar în runda precedentă din Premier League nu a fost luat nici măcar în lot de managerul Ruben Amorim.</p>

]]></description>
    </item>
    <item>
      <title>Ionel Ganea nu mai e om de când a făcut accidentul și fiul său se află în comă. Ce a ajuns să facă, de 5 zile, pe holurile spitalului</title>
      <link>https://www.prosport.ro/diverse/ionel-ganea-nu-mai-e-om-de-cand-a-facut-accidentul-si-fiul-sau-se-afla-in-coma-ce-a-ajuns-sa-faca-de-5-zile-pe-holurile-spitalului-20170389</link>
      <description><![CDATA[<img src="https://www.prosport.ro/wp-content/uploads/2025/05/Ionel-Ganea-nu-mai-e-om-de-cand-a-facut-accidentul-si-fiul-sau-se-afla-in-coma.-Ce-a-ajuns-sa-faca-de-5-zile-pe-holurile-spitalului.webp"/><br/><p>Ionel Ganea (51 de ani) traversează o dramă cruntă de câteva zile, fiul său cel mic, Ioan Alexandru (2), aflându-se în comă indusă la Spitalul Județean Târgu Mureș.</p>
<p>La data de 9 mai 2025, fostul internațional român a fost implicat într-un accident rutier foarte grav, petrecut între localitatea Hurez, din comuna Beclean, şi municipiul Făgăraş. Din nefericire, cel mic se afla în mașină, pe scaunul din dreapta, iar rănile pe care le-a suferit au fost extrem de grave.</p>
<h2><span>Ionel Ganea nu a părăsit Spitalul Județean Târgu Mureș de 5 zile. Stă non-stop în preajma fiului său care se află în comă și așteaptă vești de la doctori</span></h2>
<p>În urmă cu 5 zile, <span>Ionel Ganea a fost implicat într-un accident rutier foarte grav</span>, după ce a izbit din spate o mașină staționată pe carosabil.</p>
<p>Așa cum s-a putut observa în imaginile care au circulat pe internet, autoturismele au sfârșit foarte avariate în urma coliziunii.</p>
<p>Însă, adevărata tragedie a fost reprezentată de faptul că în mașina lui Ionel Ganea s-a aflat și fiul cel mic al fostului internațional, în vârstă de doar 2 ani. În urma impactului puternic, Ioan Alexandru s-a lovit violent în zona capului și a suferit un traumatism cranio-cerebral grav. El a fost resuscitat la fața locului, după care stabilizat la Spitalul Făgăraș și în cele din urmă transportat cu un elicopter SMURD la Spitalul Județean Târgu Mureș. Aici a fost supus unei intervenții chirurgicale, iar ulterior, <span>fiul lui Ionel Ganea a fost plasat în comă indusă</span>.</p>
<p>Prognosticul doctorilor a fost și este în continuare foarte rezervat, fiul cel mic al lui Ionel Ganea dând în aceste clipe o adevărată bătălie pentru supraviețuire.</p>
<p>În ceea ce îl privește pe ex-atacantul echipei naționale, cei de la <span>KanalD.ro</span> susțin, pe baza unor relatări făcute de martori, că Ionel Ganea nu ar fi părăsit Spitalul Județean Târgu Mureș de 5 zile. Fostul mare fotbalist stă aproape lipit de salonul de terapie intensivă în care este internat fiul său și așteaptă vești pozitive de la doctori. Sursa citată susține că Ganea nici măcar nu doarme, clipele în care este văzut odihnindu-se fiind foarte rare sau aproape inexistente. Practic, tot ce face este să se plimbe pe hol și să se roage neîncetat, în speranța că Dumnezeu va face o minune pentru băiatul său cel mic.</p>
<h2><span>Soția lui Ionel Ganea a găsit puterea de a oferi câteva detalii din sânul familiei</span></h2>
<p>Duminică, 11 mai, <span>Monica Ganea a găsit puterea de a oferi un scurt interviu</span> în spațiul public și a dezvăluit cum a ajuns să se întâmple tragedia:</p>
<blockquote><p>În dimineața accidentului, copilașul s-a trezit la 7 și jumătate și striga încontinuu după tăticul lui. L-am sunat pe Ionel și a venit și l-a luat cu el, au dus împreună fetița la școală! După masă, copilașul l-a rugat pe Ionel să-l ducă la mânăstire, cu o zi înainte zisese același lucru și către mine. I-am spus amândoi ca îl ducem duminică. Apoi a înțeles și a vrut la mami… În drum spre mami s-a întâmplat nenorocirea”, a declarat Monica Ganea, printre altele, potrivit <span>Sport.ro</span>.</p></blockquote>
<p>Ionel Ganea este tatăl a trei copii, anume George Ganea (25 de ani), Ioana Maria (10) și Ioan Alexandru (2).</p>

]]></description>
    </item>
    <item>
      <title>Ianis Hagi, out de la naționala României. S-a confirmat scenariul sumbru: „Nu va fi apt”</title>
      <link>https://www.prosport.ro/fotbal-intern/nationala/ianis-hagi-out-de-la-nationala-romaniei-s-a-confirmat-scenariul-sumbru-nu-va-fi-apt-20170606</link>
      <description><![CDATA[<img src="https://www.prosport.ro/wp-content/uploads/2025/05/Ianis-Hagi-out-de-la-nationala-Romaniei.-S-a-confirmat-scenariul-sumbru-1400x933.jpg"/><br/><p>Ianis Hagi este out de la echipa națională a României, după ce scenariul sumbru, pe care fotbalistul nu voia să-l audă, a fost confirmat.</p>
<p>Mihai Stoichiță, directorul tehnic al Federației Române de Fotbal, a vorbit recent despre situația jucătorului celor de la Glasgow Rangers și a declarat că este exclus ca acesta să fie convocat pentru meciurile din iunie.</p>
<h2><span>Ianis Hagi nu va fi convocat pentru meciurile din iunie</span></h2>
<p><span>Ianis Hagi, care s-a accidentat recent</span>, va sta departe de teren pentru o lungă perioadă de timp. Astfel, fotbalistul celor de la Glasgow Rangers nu va fi convocat nici pentru meciurile pe care echipa națională a României le va disputa în luna iunie, susține Mihai Stoichiță.</p>
<p>Directorul tehnic al Federației Române de Fotbal a afirmat că „tricolorul” nu va fi chemat la prima reprezentativă de către selecționerul Mircea Lucescu pentru meciurile cu Austria, de pe 7 iunie 2025, și cu Cipru, de pe data de 10 iunie.</p>
<p>„Se presupune că Ianis Hagi va sta pe margine câteva săptămâni. Eu cred că nu va fi apt pentru meciul cu Austria. Nu sunt doctor, dar o lună va sta minim, cel puțin asta am primit la Federație. S-ar putea să fie subiect închis cu Ianis. Nu pot da eu un verdict medical, dar șansele sunt mici”, a afirmat Mihai Stoichiță, pentru <span>Fanatik</span>.</p>
<h2><span>Mihai Stoichiță, îngrijorat din cauza lui Dennis Man</span></h2>
<p>Dacă <span>în cazul lui Ianis Hagi lucrurile par a fi destul de clare</span>, Mihai Stoichiță este îngrijorat din cauza lui Dennis Man. Deși este apt din punct de vedere fizic, internaționalul român nu reușește să prindă foarte multe minute în tricoul celor de la Parma.</p>
<p>„Sunt îngrijorat că nu joacă Man, deși el este apt. E ciudat, foarte ciudat! A fost meciul cu Empoli, un meci în care pe faza de atac aveai nevoie de un jucător de viteză și care poate să îți dea gol. Nu cred că a cedat presiunii presei Chivu (n.r. – antrenorul Parmei). Eu am văzut declarația lui Cristi. Are logică, dar a fost o veste proastă. A lăsat un gust amar că nu a jucat împotriva lui Empoli.</p>
<p>Pentru noi este un jucător important și e normal să fim îngrijorați atunci când nu joacă… Acum el nu a jucat niciun minut. Nu știu ce va fi în meciul următor. Privim cu îngrijorare toată situația lui Dennis Man”, a mai spus Mihai Stoichiță, conform sursei menționate anterior.</p>

]]></description>
    </item>
    <item>
      <title>Ange Postecoglou nu s-a ferit să spună ce trebuie să facă Radu Drăguşin în următoarea perioadă: „Să se asigure că rămâne”</title>
      <link>https://www.prosport.ro/fotbal-extern/ange-postecoglou-nu-s-a-ferit-sa-spuna-ce-trebuie-sa-faca-radu-dragusin-in-urmatoarea-perioada-sa-se-asigure-ca-ramane-20170191</link>
      <description><![CDATA[<img src="https://www.prosport.ro/wp-content/uploads/2025/05/Ange-Postecoglou-nu-s-a-ferit-sa-spuna-ce-trebuie-sa-faca-Radu-Dragusin-in-urmatoarea-perioada-„Sa-asigure-ca-ramane22-e1747203015110-1400x779.jpg"/><br/><p>Tottenham se pregătește să joace finala UEFA Europa League, pe 21 mai, în compania rivalei Manchester United, iar cu aproximativ o săptămână înaintea acestui meci, Ange Postecoglou (59 de ani) a rostit în fața reporterilor numele lui Radu Drăgușin (23).</p>
<p>Talentatul fundaș central al naționalei României nu va putea lua parte la super duelul menționat mai sus, dat fiind faptul că se recuperează în continuare după accidentarea gravă pe care a suferit-o la genunchi în ianuarie 2025.</p>
<h2><span>Radu Drăgușin va avea rolul lui în finala din Europa League, Tottenham – Manchester United. Ce a spus Ange Postecoglou</span></h2>
<p>Radu Drăgușin nu a mai jucat un meci oficial din data de 30 ianuarie 2025. Atunci a început titular partida Tottenham – Elfsborg 3-0, din faza principală a Europa League, însă în minutul 20 a suferit o accidentare gravă la genunchi și a fost înlocuit. Verdictul medicilor? Ruptură la nivelul ligamentelor încrucișate de la genunchi. Drăgușin a fost operat și imediat după a început perioada de recuperare, care durează de cele mai multe ori cel puțin 6 luni de zile.</p>
<p>Multe săptămâni mai târziu, Tottenham a avansat în Europa League până în ultimul act, pe care îl va juca, la data de 21 mai, în compania rivalei Manchester United. Partida se anunță a fi una incendiară, dat fiind faptul că ambele echipe sunt în subsolul clasamentului din Premier League și un triumf în Europa League reprezintă singura lor șansă de a juca în Liga Campionilor în 2025 – 2026.</p>
<p>Radu Drăgușin va absenta de pe gazon la acest meci, însă chiar și așa va avea un rol în cadrul echipei, după cum a dezvăluit Ange Postecoglou.</p>
<p><span>Drăgușin a fost surprins în tribune la meciul Tottenham – Bodo/Glimt 3-1</span>, din semifinale, iar la câteva zile după meci, <span>Ange Postecoglou a lăsat de înțeles că și-ar fi dorit să îl aibă la dispoziție</span> în acest punct critic al sezonului.</p>
<p>Acum, cu doar o săptămână înaintea finalei Europa League, Ange Postecoglou i-a rostit din nou numele lui Radu Drăgușin și a spus că românul, alături de ceilalți jucători accidentați de la Tottenham, vor juca un rol important în perioada imediat următoare.</p>
<blockquote><p>Întotdeauna există un rol de jucat. Este ciudat când ești accidentat. Nici tu nu vrei să stai prin preajmă, pentru că dorești să îi lași în pace pe colegi, să se pregătească și să se antreneze. I-am încurajat pe Maddison, pe Bergvall, pe Radu la fel, să se asigure că rămân în jurul grupului. Ideea este să îi ținem în jurul grupului cât mai mult posibil în următoarele două săptămâni. Să ne asigurăm că se implică alături de coechipierii lor și că fac parte din tot ceea ce facem. Cu siguranță, Maddison, Bergvall și Drăgușin vor rămâne implicați și cred că este bine pentru ei și la fel de bine este pentru grup”, a declarat Ange Postecoglou, citat de <span>Spurs-Web.com</span>.</p></blockquote>
<h2><span>Presa britanică aplaudă gestul lui Postecoglou</span></h2>
<p>Așadar, Radu Drăgușin va face deplasarea în Spania, la Bilbao, și va asista din tribunele stadionului San Memes la finala UEFA Europa League, Tottenham Hotspur – Manchester United.</p>
<blockquote><p>Ange Postecoglou a declarat că James Maddison, Lucas Bergvall și Radu Drăgușin au roluri importante de jucat înaintea și în timpul finalei Europa League, dezvăluind ce le-a spus celor trei elevi ai săi de la Tottenham despre responsabilitățile lor”, au scris jurnaliștii britanici de la sursa menționată mai sus, aplaudând astfel gestul managerului de la Tottenham.</p></blockquote>
<p>În sezonul 2024 – 2025, Radu Drăgușin a jucat 28 de partide pentru Tottenham, dintre care 7 le-a bifat în UEFA Europa League.</p>

]]></description>
    </item>
    <item>
      <title>„Pe viață eşti banned”. S-a dus glonț la Victor Pițurcă şi l-a întrebat direct, în față</title>
      <link>https://www.prosport.ro/fotbal-intern/nationala/pe-viata-esti-banned-s-a-dus-glont-la-victor-piturca-si-l-a-intrebat-direct-in-fata-20169364</link>
      <description><![CDATA[<img src="https://www.prosport.ro/wp-content/uploads/2025/05/Pe-viata-esti-banned.-S-a-dus-glont-la-Victor-Piturca-si-l-a-intrebat-direct-in-fata-1400x778.jpg"/><br/><p>Florin Lovin, fostul mijlocaș al celor de la FCSB, Astra Giurgiu sau TVS 1860 Munchen, a vorbit cu sinceritate despre motivul pentru care nu s-a aflat de-a lungul carierei în vizorul echipei naționale, dezvăluind o discuție purtată cu Victor Pițurcă.</p>
<p>Aceasta dovedește o dată în plus că omul care i-a calificat pe tricolori la Euro 2000 și <span>Euro 2008</span> este unul dintre cei mai exigenți antrenori români. „Dacă ai greșit, pe viață ești banned”, a constatat Lovin.</p>
<p>Dincolo de mandatele de selecționer, „Piți” a făcut performanță și la nivel de club. Cu roș-albaștrii a reușit să cucerească trei trofee: Cupa României în 1992, respectiv Supercupa și titlul în 2001.</p>
<h2><span>Florin Lovin, față în față cu Victor Pițurcă. I-a cerut explicații pentru neconvocarea la echipa națională</span></h2>
<p>Deși era om de bază la FCSB, Florin Lovin nu reușea cu niciun chip să-l impresioneze pe Victor Pițurcă. Telegrama de convocare mergea de fiecare dată spre rezerva sa, Ovidiu Petre.</p>
<p>Recent, fostul jucător a ajuns față în față cu tehnicianul și a decis să-i ceară explicații. Discuția s-a purtat la Oradea, cu prilejul unui <span>eveniment organizat de Mihai Neșu</span>.</p>
<blockquote><p>„Frustrarea mea e că eu eram titular, Ovidiu Petre rezerva mea, iar când venea convocarea îl chema pe Ovidiu Petre. L-am întâlnit pe Pițurcă la un eveniment la Oradea, la Neșu, și l-am întrebat: «Bre, nea Piți, am fost cinci ani de zile titular la Steaua»</p>
<p> </p>
<p>«Așa am văzut eu lucrurile». Pe urmă m-am gândit că Dănciulescu are 200 și ceva de goluri și trei meciuri la națională, păi eu să fiu supărat? La Victor Pițurcă, dacă ai greșit, pe viață ești banned”, a declarat Lovin <span>pentru iamsport.ro</span>.</p></blockquote>
<h2><span>A rupt tăcerea despre cazul „Bricheta”: „M-am gândit că singurul mod prin care putem câștiga e să se întrerupă meciul”</span></h2>
<p>De asemenea, mijlocașul a dezvăluit, la 17 ani distanță, cum s-a produs celebrul scandal „Bricheta”, recunoscând că a făcut tot ce i-a stat în putință pentru a-l determina pe Alexandru Deaconu să pună capăt meciului, ceea ce s-a și întâmplat.</p>
<blockquote><p>„La meciul ăla, noi eram obișnuiți, și ai noștri mai aruncau… Eu mi-am făcut mea culpa de multe ori și consider că, la un meci de fotbal, trebuie stabilit rezultatul doar pe teren. Era 1-0 pentru Rapid, dăduse Săpunaru gol.</p>
<p> </p>
<p>Pe toate stadioanele se mai aruncă una-alta. Eu, ce-am trăit la meciul ăla… Și ai noștri, când jucam acasă, mai aruncau cu pachete de țigări, cu brichete, cu monede… E, la meciul ăla, deci cu rulmenți. Băi, să arunci cu rulmenți, omori omul.</p>
<p> </p>
<p>Adică avea Ogăraru, pe partea lui dreaptă, tot arsenalul. Aici nici nu trebuie să fim ipocriți. Până la pauză, lucrurile au funcționat în felul următor: ăia tot aruncau, ăștia – arbitrii – tot amenințau. Până la momentul ăla, fiind 0-0, fiind în cărți, mintea noastră… nici nu ne-am gândit la lucrurile astea.</p>
<p> </p>
<p>Lucrurile au continuat, ei aruncau. Dând și gol, atunci în subconștientul meu – vorbesc despre mine, nu despre ceilalți colegi – eu, în subconștientul meu a fost că, în momentul ăla, cam singura șansă – de-asta spune că-mi fac mea culpa, că am gândit lucrurile alea – eu m-am gândit că poate singurul mod prin care putem câștiga meciul ăsta este să se întrerupă meciul.</p>
<p> </p>
<p>Acum, lucrurile se tot întâmplau. E, în momentul când… practic, s-a tot aruncat. Eu de ce am ieșit în evidență? Tot drumul ăla… Deaconu s-a dus și a zis: ”pentru ultima oară, ca un avertisment final, vă rugăm încetați, nu mai aruncați cu nimic”, a dezvăluit Florin Lovin.</p></blockquote>

]]></description>
    </item>
  </channel>
</rss>
