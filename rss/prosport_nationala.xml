<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali s-a ținut de cuvânt. L-a trimis pe Politic la un renumit podolog şi i-a rezolvat problemele musculare</title>
      <link>https://www.prosport.ro/fotbal-intern/superliga/gigi-becali-s-a-tinut-de-cuvant-l-a-trimis-pe-politic-la-un-renumit-podolog-si-i-a-rezolvat-problemele-musculare-20210711</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-s-a-tinut-de-cuvant.-L-a-trimis-pe-Politic-la-un-renumit-podolog-si-i-a-rezolvat-problemele-musculare.webp"/><br/><p>Au ieșit la iveală noi detalii despre medicul olandez la care Gigi Becali (67 de ani) a apelat pentru a-i rezolva problemele musculare lui Dennis Politic (25).</p>
<p>Vizita fotbalistului la cabinet s-a produs chiar în timpul cantonamentului de vară pe care campioana României l-a avut în Olanda.</p>
<h2><span>Jurgen Nijenhuis, angajat la PSV Eindhoven, este medicul care l-a pus pe picioare pe Dennis Politic</span></h2>
<p>Imediat după ce l-a transferat de la rivala Dinamo București, pentru 1.000.000 de euro plus Alexandru Musi (20 de ani), Gigi Becali a anunțat că îl va trimite pe Dennis Politic la un specialist pentru a preveni multiplele accidentări musculare cu care s-a confruntat fotbalistul în sezonul 2024-2025.</p>
<p>Iar cu ocazia cantonamentului de pregătire din Olanda, <span>Gigi Becali a găsit medicul potrivit pentru Dennis Politic</span> și s-au luat măsuri: „Face redirecționarea la mușchi. L-au dus în Olanda”, a punctat patronul FCSB.</p>
<p>Chiar dacă mai are de tras până va atinge ritmul coechipierilor, <span>Dennis Politic a transmis deja că se simte bine</span> și este gata să își exploateze potențialul la maxim cu ocazia stagiunii 2025-2026.</p>
<p>Între timp, cei de la <span>Golazo.ro</span> au prezentat și câteva detalii din spatele analizelor la care a fost supus jucătorul. Aparent, medicul la care a apelat Gigi Becali este Jurgen Nijenhuis, un renumit pedolog care e angajat în cadrul clubului PSV Eindhoven.</p>
<p>Faimos la nivelul întregului continent, după cum informează sursa citată, Nijenhuis și-a dat seama imediat de unde provine problema lui Dennis Politic și i-a recomandat să poarte talonete ortopedice realizate special pentru el.</p>
<p>Din cauza diferențelor musculare pe care le-a înregistrat la picioare, Dennis Politic alerga și călca defectos în timpul partidelor de fotbal, iar aceste detalii i-au suprasolicitat anumite părți ale mușchilor, motiv pentru care au apărut și multiplele leziuni, patru la număr doar în sezonul trecut.</p>
<p>Acum, talonetele ortopedice care i-au fost recomandate îl vor ajuta pe Dennis Politic să alerge corespunzător și să nu mai pună o presiune suplimentară pe categoriile de mușchi expuse.</p>
<p>Rămâne de văzut cum vor evolua lucrurile pe parcursul stagiunii, care se anunță a fi una încărcată pentru campioana României, însă optimismul plutește în tabăra FCSB.</p>
<h2><span>Politic a marcat deja un gol pentru FCSB</span></h2>
<p><span>Dennis Politic a marcat primul gol pentru FCSB</span> cu ocazia unui meci amical disputat cu Utrecht, pe care roș-albaștrii l-au câștigat cu scorul de 3-1.</p>
<p>Fotbalistul transferat de la Dinamo este așteptat acum să facă impresie cu ocazia primei partide oficiale, programată sâmbătă, 5 iulie 2025, de la ora 20:00, pe Stadionul Steaua din Ghencea. FCSB o va întâlni pe CFR Cluj în lupta pentru primul trofeu al sezonului, Supercupa României, iar Gigi Becali a anunțat că va fi cu ochii pe Politic:</p>
<blockquote><p>Mă interesează să-l văd pe Politic, mă interesează să-l văd pe Lixandru, vreau să-l văd pe Alibec, pe Olaru”, Gigi Becali, la postul de televiziune Digi Sport.</p></blockquote>

]]></description>
    </item>
    <item>
      <title>Ce se întâmplă cu jucătorul de la FCSB despre care Gigi Becali spune că „nu are ritm și pierde mingea”</title>
      <link>https://www.prosport.ro/fotbal-intern/superliga/ce-se-intampla-cu-jucatorul-de-la-fcsb-despre-care-gigi-becali-spune-ca-nu-are-ritm-si-pierde-mingea-20211571</link>
      <description><![CDATA[<img src="https://www.prosport.ro/wp-content/uploads/2025/07/Ce-se-intampla-cu-jucatorul-de-la-FCSB-despre-care-Gigi-Becali-spune-ca-„nu-are-ritm-si-pierde-mingea.webp"/><br/><p>Imediat după fluierul final din Supercupa României, FCSB – CFR Cluj 2-1, Gigi Becali (67 de ani) a intrat în direct, la TV, și vorbit despre cel mai valoros jucător din lotul său, care este cotat la 7.5 milioane de euro de site-urile de specialitate.</p>
<p>Este vorba despre Darius Olaru (27 de ani), care a fost titular și integralist în confruntarea de pe Stadionul Steaua din Ghencea.</p>
<h2><span>Darius Olaru rămâne „jucător de bază” la FCSB, chiar dacă l-a lăsat rece pe Gigi Becali cu prestația din Supercupă</span></h2>
<p>Sâmbătă seară, pe Stadionul Steaua din Ghencea, <span>FCSB și CFR Cluj s-au duelat în Supercupa României</span>, iar la capătul celor 90 de minute, echipa care a ridicat trofeul a fost cea antrenată de Elias Charalambous.</p>
<p>FCSB a fost superioară pe mai tot parcursul jocului, iar golurile din dreptul ei au fost marcate de Dennis Politic și Risto Radunovic, în minutele 49 și 90+1. De partea cealaltă, CFR Cluj a cadrat doar două șuturi pe poartă, iar cel care a ajuns în plasă, din minutul 65, i-a aparținut lui Alin Fică.</p>
<p>După meci, Gigi Becali a intrat în direct, la TV, unde a fost pus în postura de a trage câteva concluzii. Pentru FCSB urmează un nou meci cu miză, pe 9 iulie, în manșa întâi a primului tur preliminar din UEFA Champions League. Campioana României va da peste omoloaga din Andorra, Inter d’Escaldes, și va încerca să își asigure calificarea încă de la București.</p>
<p>În acest context, Gigi Becali a fost întrebat despre jucătorii de bază care au evoluat în Supercupă, <span>între care și Darius Olaru</span>. Căpitanul FCSB a bifat primul meci oficial din postura de titular și integralist, după cel din data de 12 decembrie 2024, atunci când a terminat pe teren o partidă cu Hoffenheim din faza principală a Europa League.</p>
<blockquote><p>Mi s-a părut că nu are ritm, încearcă să facă ce făcea, dar nu-i mai ies toate. Nu are direcţie, nu are plecarea cu mingea la picior, nu-i mai ies pasele, pierde mingea, dar a jucat tot meciul ca să revină în ritm”, a declarat Gigi Becali, la <span>Prima Sport</span>.</p></blockquote>
<h2><span>Olaru rămâne „jucător de bază”</span></h2>
<p>Cu toate acestea, Gigi Becali nu își schimbă părerea generală despre Darius Olaru și spune că mijlocașul va rămâne în continuare printre jucătorii cu care se va începe echipa de start la FCSB. Iar pe lângă Olaru, alți trei fotbaliști mai au acest statut.</p>
<blockquote><p>E jucător de bază. Echipa începe cu Cisotti, Olaru, Şut şi Ngezana”, a completat Gigi Becali, potrivit aceleiași surse.</p></blockquote>
<p>Duelul FCSB – Inter d’Escaldes e programat miercuri, 9 iulie 2025, de la ora 20:30, tot pe Stadionul Steaua din Ghencea.</p>

]]></description>
    </item>
    <item>
      <title>Primul milionar român celebru care anunță că își mută afacerea din țară din cauza taxelor impuse de premierul Ilie Bolojan: „Vând și duc afacerea în Anglia”</title>
      <link>https://www.prosport.ro/diverse/primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-ilie-bolojan-vand-si-duc-afacerea-in-anglia-20210731</link>
      <description><![CDATA[<img src="https://www.prosport.ro/wp-content/uploads/2025/07/Primul-milionar-roman-celebru-care-anunta-ca-isi-muta-afacerea-din-tara-din-cauza-taxelor-impuse-de-premierul-Ilie-Bolojan-„Vand-si-duc-afacerea-in-Anglia.webp"/><br/><p>Florin Gardoș (36 de ani), fost fundaș la FCSB și la naționala României, printre altele, a anunțat, prin intermediul unei postări pe care a realizat-o pe rețelele de socializare, că își mută afacerea din țară din cauza taxelor impuse de premierul Ilie Bolojan (56).</p>
<p>Gardoș coordonează o firmă de dezvoltare imobiliară, iar de curând a finalizat două proiecte în județul Satu Mare, locul său de baștină.</p>
<h2><span>Florin Gardoș, disperat să vândă și să își mute afacerea din țară! Ce a dezvăluit după ultimele taxe impuse de premierul Ilie Bolojan</span></h2>
<p><span>Măsurile de austeritate impuse de Guvernul Bolojan au lovit</span> în toate păturile sociale din România și nici măcar fotbalul nu a scăpat de consecințe. Drept dovadă, toate proiectele de amploare ale stadioanelor care urmau să fie construite în viitorul apropiat au intrat în impas.</p>
<p><span>Guvernul condus de Ilie Bolojan a tăiat totul</span> din dorința de a reduce deficitul bugetar, iar efectele au început deja să fie resimțite din plin.</p>
<p>Printre cei care s-au plâns public se numără și Florin Gardoș, dublu campion în România cu FCSB și protagonist al unui transfer spectaculos în august 2014, atunci când Southampton a plătit 6.800.000 de euro pentru a-l achiziționa de la gruparea roș-albastră.</p>
<p>Gardoș, care coordonează o societate de dezvoltare impobiliară și recent a finalizat un proiect în Satu Mare, a spus că să grăbește să vândă și să își mute afacerea în Anglia:</p>
<blockquote><p>În 2022 am înființat o firmă de dezvoltare imobiliară. Aveam un teren la Satu Mare și am zis să dau drumu’ la treabă. La momentul respectiv, TVA-ul pentru locuințe era 5%, aplicabil pentru imobile sub 120 mp și sub plafonul de 700.000 lei. Impozitul pe dividende 5%. Fac un proiect de 2 case, obțin avizele, autorizația și îmi propun ca în 2023 să încep construcția. Dar surpriză: pe 1 ianuarie 2023, Guvernul schimbă regulile jocului. TVA 5% rămâne, dar plafonul scade la 600.000 lei. Aici a durut. Pentru cine avea proiecte gândite pentru zona 120.000–140.000 €, diferența de TVA era de mii bune de euro. Impozitul pe dividende crește la 8%. Ce să fac? O dau înainte și în cele din urmă, termin casele anul trecut în toamnă, le pun pe piață și ce să vezi, de la 1 august 2025 se schimbă iar TVA-ul la 21% și nu mai există nicio plafonare. Dividende? 10% la 1 ianuarie 2025, 16% de la 1 ianuarie 2026. Ce-mi rămâne de făcut? Vând (sper) luna asta, măcar una, măresc prețul la a doua și de la anu’ mut business-ul in UK. Unde apropo, impozitul pe același venit e mai MIC decât ce plătesc în România prin declarația unică (ca să vorbim puțin și de persoane fizice)”, a scris Florin Gardoș, pe <span>pagina sa de Facebook</span>.</p></blockquote>
<h2><span>Libertatea, mai presus de orice</span></h2>
<p>Pe de altă parte, Florin Gardoș a transmis că nu regretă felul în care votat la alegerile din mai 2025 și astfel i-a pus la punct pe cârcotașii din secțiunea de comentarii:</p>
<blockquote><p>Între prim-ministru Bolojan și prim-ministru «industria calului» aș fi ales de 100 de ori același om. Asta e frumusețea democrației, poți critica și vorbi liber indiferent cine e președinte/prim-ministru”, a ținut să le precizeze Gardoș urmăritorilor săi de pe rețelele de socializare.</p></blockquote>
<p>Pentru naționala mare a României, Florin Gardoș și-a făcut apariția într-un total de 14 partide.</p>

]]></description>
    </item>
    <item>
      <title>A fost la EURO, dar nu a trecut peste acest regret. Darius Olaru a dezvăluit ce își dorește</title>
      <link>https://www.prosport.ro/fotbal-intern/superliga/a-fost-la-euro-dar-nu-a-trecut-peste-acest-regret-darius-olaru-a-dezvaluit-ce-isi-doreste-20210571</link>
      <description><![CDATA[<img src="https://www.prosport.ro/wp-content/uploads/2025/07/A-fost-la-EURO-dar-nu-a-trecut-peste-acest-regret.-Darius-Olaru-a-dezvaluit-ce-isi-doreste-1400x1050.jpg"/><br/><p>În vara lui 2024, Darius Olaru (27 de ani) a fost în Germania pentru a lua parte la EURO alături de naționala României.</p>
<p>Căpitanul FCSB a ratat astfel ocazia de a juca în Supercupa României din debutul sezonului trecut, pe care roș-albaștrii au câștigat-o în fața Corvinului Hunedoara, 3-0.</p>
<h2><span>Darius Olaru vrea un triumf în Supercupa României cu FCSB!</span></h2>
<p>Sâmbătă, 5 iulie 2025, de la ora 20:00, pe stadionul Ghencea<span> este programată Supercupa României, dispută care le va așeza față în față pe FCSB, campioana en-titre, și CFR Cluj, deținătoarea Cupei din sezonul precedent</span>.</p>
<p>Înaintea confruntării, Darius Olaru a transmis că este foarte nerăbdător să intre pe gazon, deoarece vrea să celebreze câștigarea unui nou trofeu alături de coechipierii săi. FCSB a triumfat în Cupa României și în 2024, însă atunci <span>Olaru nu a jucat</span> și nici nu a fost în vestiar pentru petrecerea de după meciul cu Corvinul. Mijlocașul doar ce revenise de la echipa națională, alături de care fusese prezent la EURO 2024.</p>
<blockquote><p>Normal, aștept cu nerăbdare, au trecut deja destul de multe luni de când nu am mai jucat. Dar cel mai important pentru mine, cât și pentru echipă, este trofeul pus în joc. Știm că ne așteaptă un meci dificil și sper ca la final să ne bucurăm împreună. Supercupa este un trofeu important, atât pentru mine, cât și pentru echipă. Se adaugă în palmares. Este foarte important să începem cu bine. Cum am spus, este un trofeu pus în joc și aș vrea ca în fiecare an să joc primul meci al sezonului cu un trofeu pe masă. Din păcate, anul trecut nu am fost alături de băieți în vestiar înainte de Supercupă, fiindcă am fost la EURO și am ajuns fix cu o zi înainte de meci”, a declarat Darius Olaru, la conferința de presă premergătoare Supercupei.</p></blockquote>
<p>Darius Olaru a jucat un singur meci la EURO 2024. În a doua dispută din faza grupelor, cu Belgia, a fost aruncat în luptă în ultima jumătate de oră.</p>
<h2><span>„Merităm să fim supercampioni”</span></h2>
<p>În continuare, Darius Olaru a vorbit și despre atmosfera care plutește în vestiar înainte de meciul cu CFR Cluj și s-a arătat foarte optimist.</p>
<blockquote><p>Eu îmi doresc foarte mult, îi simt la fel de motivați și pe băieții mei și știm că este o oportunitate bună pentru noi să începem sezonul cu un trofeu, iar asta ne motivează să câștigăm mâine. Trebuie să o luăm de la capăt mâine. Trebuie să începem cu brio și să demonstrăm că merităm să fim supercampioni!”, a completat Darius Olaru.</p></blockquote>
<p>Pe 17 mai 2025, Darius Olaru a jucat 7 minute în finalul duelului FCSB – Universitatea Craiova 1-0, din penultima etapă a play-off-ului. Anterior acestui meci, Olaru a bifat ultimul joc oficial în decembrie 2024.</p>

]]></description>
    </item>
    <item>
      <title>Titularul lui Mircea Lucescu, prezentat la noua echipă. A ales banii chinezilor</title>
      <link>https://www.prosport.ro/fotbal-extern/titularul-lui-mircea-lucescu-prezentat-la-noua-echipa-a-ales-banii-chinezilor-20210168</link>
      <description><![CDATA[<img src="https://www.prosport.ro/wp-content/uploads/2025/07/Titularul-lui-Mircea-Lucescu-prezentat-la-noua-echipa.-A-ales-banii-chinezilor-scaled-e1751640638677-1400x848.jpg"/><br/><p>Un titular incontestabil al naționalei lui Mircea Lucescu a schimbat echipa. Andrei Burcă a plecat din Emiratele Arabe Unite, dar rămâne pe continentul asiatic, alegând să semneze cu Yunnan Yukun, o formație de primă ligă chineză.</p>
<p>În vârstă de 32 de ani, Andrei Burcă era aproape de a reveni la CFR Cluj, dar a obținut un contract mult mai satisfăcător financiar. Fotbalistul a fost prezentat oficial de o echipă din prima ligă chineză, Yunnan Yukun, după ce a plecat de la Baniyas, din EAU.</p>
<h2><span>Andrei Burcă, prezentat oficial în China</span></h2>
<p>Internaționalul român va încasa un salariu uriaș în China, de aproape un milion de euro, notează <span>Fanatik</span>. Andrei Burcă urmează să aibă un <span>coleg român, pe Alexandru Ioniță II</span>, fostul fotbalist al celor de la Rapid București. Cei doi au mai jucat împreună la CFR Cluj, în perioada 2019-2021.</p>
<p>„Bine ai venit, Andrei Burcă! Haide să luptăm împreună pentru Yunnan. Suntem convinși că venirea lui Burcă va crește semnificativ nivelul general al echipei noastre”, a anunțat echipa din China pe Weibo, o rețea de socializare populară în țară.</p>
<p>Conform sursei de mai sus, fotbalistul a efectuat vizita medicală în urmă cu aproape o lună. Cotat la 2.500.000 de euro de portalul de specialitate Transfermarkt, va deveni cel mai valoros jucător al echipei.</p>
<h2><span>Andrei Burcă, promisiune pentru Nelu Varga că se întoarce la CFR Cluj</span></h2>
<p><span>Andrei Burcă i-ar fi făcut o promisiune lui Nelu Varga</span>, patronul de la CFR Cluj, că se va întoarce, dar cu o singură condiție. În cazul în care nu și-ar fi găsit un contract de peste 1.000.000 de euro, fotbalistul ar fi făcut cale întoarsă spre România.</p>
<p>Totodată, el i-a transmis rivalului lui Gigi Becali că nu va lua în calcul să semneze cu nicio altă echipă de Superliga, dacă ar fi intrat pe fir FCSB sau Universitatea Craiova. Salariul pe care l-ar fi încasat ar fi fost doar un sfert din contractul de la chinezi, 250.000 de euro.</p>
<p>Nelu Varga l-ar fi dorit pe fundașul central pentru a putea contribui la intrarea în grupele unei competiții europene, CFR Cluj fiind angrenată în preliminariile UEFA Europa League. Un principal avantaj ar fi fost Dan Petrescu, cu care Andrei Burcă a colaborat foarte bine în Gruia.</p>
<p>Pentru CFR Cluj, Andrei Burcă a strâns un total de 163 de partide, în care a punctat de 7 ori și a oferit 3 pase decisive. Alături de ardeleni, internaționalul a câștigat multiple trofee, și anume trei titluri de campion al Superligii și o Supercupă a României.</p>

]]></description>
    </item>
  </channel>
</rss>
