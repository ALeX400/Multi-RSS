<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Episod uluitor la Rapid, giuleștenii l-au pierdut gratis pe portarul României la EURO după ce au semnat cu el contract de… junior! Victor Angelescu reacționează: „Daniel Sandu știe mai bine cum sunt făcute…” EXCLUSIV</title>
      <link>https://www.prosport.ro/fotbal-intern/superliga/episod-uluitor-la-rapid-giulestenii-l-au-pierdut-gratis-pe-portarul-romaniei-la-euro-dupa-ce-au-semnat-cu-el-contract-de-junior-victor-angelescu-reactioneaza-daniel-sandu-stie-mai-bine-20166092</link>
      <description><![CDATA[<img src="https://www.prosport.ro/wp-content/uploads/2025/05/Episod-uluitor-la-Rapid-giulestenii-l-au-pierdut-gratis-pe-portarul-Romaniei-la-EURO-dupa-ce-au-semnat-cu-el-contract-de.-junior.jpg"/><br/><p>Rapidul antrenat de Marius Șumudică a ratat șansa luptei la titlu în Superliga, e la 14 puncte de FCSB. A pierdut oportunitatea participării în Europa League prin Cupa României. Și se agață de ultimele speranțe la un loc de cupe europene într-un scenariu complicat. Trebuie să depășească U Cluj (la 4 puncte avans) sau Universitatea Craiova (la 5 puncte avans) în play-off Superliga, cu trei etape rămase de jucat din acest sezon!</p>
<p>În culisele parcursului dezamăgitor, episod uluitor în Giulești ce aruncă o lumină îngrijorătoare asupra felului în care este gestionat nu doar prezentul, ci și viitorul Rapidului. <span>ProSport</span> îți dezvăluie în exclusivitate cum Rapid l-a pierdut gratis pe portarul României la EURO, în urma unei desfășurări de evenimente departe de imaginea unui club profesionist. Întrebarea care se ridică la final oferă doar două variante de răspuns: nepricepere sau gafă incredibilă?</p>
<h2><span>„Rapid își asigură viitorul” a devenit de râsu’-plânsu’</span></h2>
<p>La 19 ani împliniți pe 17 aprilie, Codruț Sandu a fost în acest sezon portarul titular al FCU Craiova, peste 2.000 de minute acumulate în Liga 2, cu evoluții apreciate. Titular al naționalei U17, apoi U18, a intrat ulterior în circuitul naționalei U19 și a debutat deja la naționala U20! Sursele <span>ProSport</span> de la loturile naționalei dezvăluie în exclusivitate:</p>
<blockquote><p>Ion Marin, selecționerul României U19, îl va convoca 100% pe Codruț Sandu pentru Campionatul European care va fi organizat luna viitoare în țara noastră. Se bazează clar pe el, e unul din cei mai buni portari din Liga 2 la 19 ani, va fi în lotul de EURO”</p></blockquote>
<p>Doar că jucătorul cotat deja de <span>transfermarkt.com</span> la 200.000 de euro nu aparține de FCU Craiova. El a fost împrumutat în acest sezon la echipa lui Adrian Mititelu de clubul de care aparținea: <span>Rapid București</span>.</p>
<p>Codruț sosise în Giulești în 2022, după experiențe la Dinamo și Steaua!, producând revoltă din partea fanilor la adresa managementului de la clubul militar când ajungea gratis sub Podul Grant. La acea vreme, <span>AS47 posta pe rețelele sociale un mesaj furios, asemănând pierderea lui Codruț Sandu cu cea a lui David Popovici!</span></p>
<p>Dar, pentru tânărul portar, mutarea era firească. Rapidist dintotdeauna, la fel ca mama lui, crescut în Peluza Nord a Giuleștiului, își îndeplinea un vis! Pe 29 aprilie 2022, Rapidul posta mândru imaginea de mai jos pe pagina de facebook oficială a clubului și trâmbița: „Rapid își asigură viitorul!”. Astăzi, mesajul entuziast către fani capătă nuanțe ridicole. De ce?</p>
<p><img alt="Nu este disponibilă nicio descriere pentru fotografie." decoding="async" src="https://scontent.fmnl37-1.fna.fbcdn.net/v/t39.30808-6/473989312_1717867048941664_2475074712287305581_n.jpg?_nc_cat=106&amp;ccb=1-7&amp;_nc_sid=127cfc&amp;_nc_ohc=2rF3JzgyQqQQ7kNvwFlS3Sn&amp;_nc_oc=Adkj8_z2b2al0IK1Lxw7K994JCczG1nxrQWVEwJzvmgyh_tKfujGy2aDYSwlKF_OUQE&amp;_nc_zt=23&amp;_nc_ht=scontent.fmnl37-1.fna&amp;_nc_gid=LY7MiK82zhUkZ1Aw5jBJTQ&amp;oh=00_AfIbelZXQPmUeS4TVXEKcWsSlajkwk0Nb6FLq-gfKhkPzA&amp;oe=6823B1B1"/></p>
<h2><span>„Pleci împrumut, dar semnezi contract nou cu Rapidul”. Toate bune până aici!</span></h2>
<p>Contractul de împrumut al lui Codruț Sandu de la Rapid la FCU Craiova expiră pe 30 iunie. Dată la care tânărul goalkeeper al cărui potențial deja a început să devină confirmare ar trebui să revină în Giulești. Doar că Rapidul l-a pierdut deja, gratis! Anulându-și astfel atât șansa unui posibil fotbalist de mare calitate, cât și eventualitatea unui profit financiar consistent pe termen mediu și lung de pe urma lui!</p>
<p>Oameni din clubul Rapid compun cu mărturii uluitoare o desfășurare de evenimente neverosimilă. Totul începe vara trecută, în iunie 2024, pe când Codruț avea 18 ani:</p>
<blockquote><p>A venit o ofertă din partea lui Adrian Mititelu pentru împrumutul portarului. Și noi, și băiatul, am fost foarte bucuroși. Lui se oferea șansa titularizării în Liga 2, un pas normal în față, pentru un internațional român de juniori. Iar noi aveam astfel un jucător care la doar 18 ani căpăta experiență de un sezon la seniori, în Liga 2, urmând dacă toate lucrurile merg bine, așa cum au și mers, să îi crească valoarea, dar și cota”</p></blockquote>
<p>Un singur element ar fi adus în discuție Rapidul, prin vocea lui Daniel Sandu, directorul sportiv al clubului, vara trecută: pentru ca împrumutul la olteni să se concretizeze, Codruț să își lege destinele de Rapid pe termen mai lung, câtă vreme contractul lui cu giuleștenii, în vigoare la acel moment, urma să expire la 30 iunie 2025.</p>
<blockquote><p>Daniel Sandu l-a informat că poate pleca împrumut la echipa lui Mititelu, dar e nevoie să continue legitimarea la Rapid. Băiatul s-a bucurat, pentru că avea 18 ani la acel moment, iar un nou contract însemna practic trecerea de la contractul de junior la un contract de senior. Ne aflăm în momentul iunie 2024. Iar el pe 17 aprilie 2025 urma să împlinească 19 ani. Așadar, orice contract din 30 iunie 2025 pe mai departe trebuia să fie obligatoriu contract de senior”</p></blockquote>
<figure aria-labelledby="figcaption_attachment_20049364" class="wp-caption aligncenter" id="attachment_20049364"><img alt="" class="size-full wp-image-20049364" decoding="async" fetchpriority="high" height="768" sizes="(max-width: 1366px) 100vw, 1366px" src="https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427.jpg" srcset="https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427.jpg 1366w, https://www.prosport.ro/wp-content/uploads/2024/12/AFK-CSIKSZEREDA-MIERCUREA-CIUC-FCU-1948-CRAIOVA-LIGA-2-CASA-PARIURILOR-27.10.202427-768x432.jpg 768w" width="1366"/><figcaption class="wp-caption-text" id="figcaption_attachment_20049364">Codruț Sandu în Csikszereda Miercurea Ciuc – FCU 1948 Craiova din Liga 2 © FOTO: Bogdan BALAS/SPORT PICTURES</figcaption></figure>
<h2><span>„Hârtie igienică! Pierdem gratis jucătorul! Ne-am dat cu capul de pereți când am descoperit…”</span></h2>
<p>Oamenii din clubul giuleștean continuă șocați, la rândul lor, de elementele pe care aveau să le descopere ulterior. Directorul sportiv, la acea vreme, Daniel Sandu nu i-ar fi trimis jucătorului contract nou, valabile de la 30 iunie 2025 pe mai departe, unul de senior potrivit vârstei pe care urma să o împlinească jucătorul. Ci, din nepricepere ori din eroare, a apelat la o formulă incredibilă!</p>
<blockquote><p>Sandu i-a dat portarului fix contractul de junior care era deja în derulare, și care expira la 30 iunie 2025, adăugând o anexă de prelungire cu un an, până pe 30 iunie 2026. Efectiv nu poate nimeni să înțeleagă de ce: s-o fi gândit aiurea că salvează niște bani, pentru că băiatul avea ca junior un salariu derizoriu… Ideea e că portarul a semnat, a semnat și clubul, iar băiatul a plecat la FCU Craiova. A jucat bine acolo, iar acum ne dăm cu capul de pereți, nu ne-a venit să credem când am descoperit ce-a făcut Sandu! Ce contract de junior, ce anexă… hârtie igienică! Pentru că el nu mai e junior! Pierdem gratis jucătorul!”</p></blockquote>
<p>Pe 17 aprilie anul acesta, după cum spuneam, Codruț a împlinit 19 ani. La 30 iunie, finalul lunii viitoare, îi intră teoretic în vigoare anexa la contractul de junior cu Rapid, pe încă un an, până pe 30 iunie 2026. Doar că el nu mai este junior, așadar formula contractuală pe care Daniel Sandu ar fi pus-o în aplicare este egală cu zero! Iar portarul e… liber!</p>
<h2><span>„Daniel Sandu știe mai bine contractele, cum sunt făcute!”</span></h2>
<p><span>ProSport</span> a încercat să îl contacteze telefonic pe Daniel Sandu (foto jos) pentru un un punct de vedere pe marginea acestui subiect, înaintea publicării acestui articol.</p>
<p><img alt="" class="aligncenter size-large wp-image-19884721" decoding="async" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2024/05/foto-daniel-sandu-933x1400.jpg" srcset="https://www.prosport.ro/wp-content/uploads/2024/05/foto-daniel-sandu-933x1400.jpg 933w, https://www.prosport.ro/wp-content/uploads/2024/05/foto-daniel-sandu-768x1153.jpg 768w, https://www.prosport.ro/wp-content/uploads/2024/05/foto-daniel-sandu-1023x1536.jpg 1023w, https://www.prosport.ro/wp-content/uploads/2024/05/foto-daniel-sandu.jpg 1066w" width="933"/></p>
<p>Dar, oficialul rapidist, director sportiv până la începutul acestui an, când a devenit coordonator pe zona de scouting în Giulești, nu a răspuns apelului nostru. În schimb, Victor Angelescu, acționar la Rapid cu un cuvânt greu în activitatea clubului, ne-a declarat:</p>
<blockquote><p>Știu despre ce jucător îmi spuneți. Știu că este de la juniorii noștri, împrumutat la FCU Craiova. Dar nu îi cunosc situația contractuală, în vara anului trecut Daniel Sandu se ocupa de transferuri. El știe mai bine contractele, cum sunt făcute!”</p></blockquote>

]]></description>
    </item>
    <item>
      <title>Veștile proaste continuă pentru Mircea Lucescu înaintea dublei cu Austria și Cipru: vedeta de la FCSB e OUT! Anunțul lui Meme Stoica</title>
      <link>https://www.prosport.ro/fotbal-intern/nationala/vestile-proaste-continua-pentru-mircea-lucescu-inaintea-dublei-cu-austria-si-cipru-vedeta-de-la-fcsb-e-out-anuntul-lui-meme-stoica-20165994</link>
      <description><![CDATA[<img src="https://www.prosport.ro/wp-content/uploads/2025/05/Vestile-proaste-continua-pentru-Mircea-Lucescu-inaintea-dublei-cu-Austria-si-Cipru-vedeta-de-la-FCSB-e-OUT-Anuntul-lui-Meme-Stoica-1400x778.jpg"/><br/><p>Mircea Lucescu a primit o nouă veste proastă înaintea meciurilor cu Austria și Cipru din campania de calificare la CM 2026. Nu se va putea baza pe Darius Olaru.</p>
<p>Potrivit lui Meme Stoica, verdictul medicului a fost clar: mijlocașul are nevoie de o perioadă mai lungă pentru a se recupera complet, altfel există riscul unei recidive.</p>
<p>Naționala României este măcinată de accidentări în așteptarea partidelor mai sus menționate. Radu Drăgușin și Ianis Hagi se numără, de asemenea, printre jucătorii care nu pot face parte din lot. Fiul lui Gică Hagi <span>a suferit o entorsă la genunchi</span>, cu afectarea ligamentelor, în derby-ul Rangers – Celtic, disputat pe 4 mai.</p>
<h2><span>Darius Olaru va rata dubla cu Austria și Cipru din preliminariile CM 2026</span></h2>
<p>Supus unei intervenții chirurgicale în ianuarie 2025, după ce s-a accidentat la umăr în cantonamentul din Antalya, Olaru spera să prindă finalul de sezon și să ia parte la acțiunea din această vară a primei reprezentative. Medicul FCSB, Flavian Arămitu, i-a transmis să mai aștepte, însă.</p>
<blockquote><p>„Olaru nu va juca. Nu suntem nebuni să-i riscăm cariera lui Olaru, indiferent cât își va dori el să joace. Am spus-o clar! El vrea, eu nu vreau.</p>
<p> </p>
<p>Ultima decizie aparține medicului, nu mie. Eu respect absolut orice angajat al clubului. Când medicul Flavian Arămitu spune ceva, are credit sută la sută din partea mea. Eu n-am avut medic care să aibă un procentaj spre sută la sută în diagnostic la cald, fără RMN.</p>
<p> </p>
<p>Medicul a spus clar: 4 luni și jumătate e riscant dacă joacă pentru că nu își poate controla căderea în urma unui atac brutal. Dacă 4 luni și jumătate e riscant, atunci va juca după 4 luni și jumătate. Am vorbit și cu nea Mircea. Nu poate să fie nici la echipa națională”, a declarat Meme Stoica la <span>Prima Sport</span>.</p></blockquote>
<h2><span>Mircea Lucescu: „Olaru e pregătit să joace în Serie A”</span></h2>
<p>Până să se accidenteze, Darius Olaru a bifat 30 de apariții în actuala stagiune, în toate competițiile, contribuind cu <span>15 goluri</span> și șapte pase decisive. Site-urile de specialitate îl evaluează acum la 7,5 milioane de euro.</p>
<p>Mircea Lucescu l-a descris drept un jucător complet, exprimându-și, totodată, convingerea că poate evolua într-un campionat puternic al Europei. Inclusiv în Serie A.</p>
<blockquote><p>„Aş spune că Olaru e pregătit să joace în Serie A. E un jucător complet, puternic fizic, mental şi tehnic. Are tot ce îi trebuie pentru a evolua în campionatul italian.</p>
<p> </p>
<p>Ştiți că îmi place atunci când un român semnează în Serie A, pentru că îmi amintește de ce am făcut cu Corioni (n.r. Gino Corioni, fostul patron al celor de la Brescia)”, a spus selecționerul României pentru <span>Gazzetta dello Sport</span>.</p></blockquote>

]]></description>
    </item>
    <item>
      <title>Mircea Lucescu i-a trimis un mesaj lui Pippo Inzaghi. Ce i-a cerut selecționerul României</title>
      <link>https://www.prosport.ro/fotbal-intern/nationala/mircea-lucescu-i-a-trimis-un-mesaj-lui-pippo-inzaghi-ce-i-a-cerut-selectionerul-romaniei-20166128</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-i-a-trimis-un-mesaj-lui-Pippo-Inzaghi.-Ce-i-a-cerut-selectionerul-Romaniei.jpg"/><br/><p>Cu aproximativ o lună înaintea meciurilor cu Austria și Cipru, Mircea Lucescu (79 de ani) i-a trimis un mesaj direct lui Filippo „Pippo” Inzaghi (51).</p>
<p>Cel din urmă menționat este antrenorul lui Pisa, grupare care a promovat matematic în Serie A, iar printre jucătorii care se află sub comanda sa se numără și trei români: Olimpiu Moruțan (26), Marius Marin (26) și Adrian Rus (29).</p>
<h2><span>Mircea Lucescu vrea ajutorul lui Pippo Inzaghi: „Sper să îi folosească”</span></h2>
<p>Naționala de fotbal a României urmează să le întâlnească pe Austria și Cipru, pe 7, respectiv 11 iunie, în etapele 3 și 4 din preliminariile World Cup 2026.</p>
<p>Din nefericire, <span>Mircea Lucescu nu a scăpat de probleme nici înaintea acestor meciuri și în ultimele săptămâni a primit o mulțime de vești proaste</span>. Darius Olaru nu va putea fi refăcut în timp util pentru cele două jocuri menționate, în timp ce Ianis Hagi s-a accidentat la genunchi și va rata și el întâlnirile cu Austria și Cipru. În același timp, Radu Drăgușin este în continuare indisponibil, după ce a suferit o intervenție chirurgicală la genunchi.</p>
<p>Așadar, selecționerul naționalei României speră să nu mai aibă parte de surprize neplăcute în perioada imediat următoare și, în același timp, vrea ca jucătorii de bază ai primei reprezentative să prindă cât mai multe minute la formațiile de club.</p>
<p>Într-un interviu pe care l-a acordat prestigioasei publicații italiene <span>Gazzetta dello Sport</span>, „Il Luce” a profitat de ocazie și i-a transmis un mesaj direct lui Pippo Inzaghi.</p>
<p>Cel din urmă menționat <span>a promovat matematic în Serie A, alături de Pisa, grupare la care sunt legitimați Olimpiu Moruțan, Marius Marin</span> și Adrian Rus.</p>
<p>Pisa mai are programate două jocuri în finalul acestei stagiuni, cu Sudtirol și Cremonese, ambele pe teren propriu, iar Mircea Lucescu și-ar dori să îi vadă pe jucătorii români în teren:</p>
<blockquote><p>Marius Marin este un jucător în care am mare încredere. Are experiență într-un campionat dur și solicitant, așa cum este Serie B. Cât despre Moruțan, el este un mare talent în atac. Sper ca Pippo să îl folosească în ultimele meciuri pentru a-mi da și mie o mână de ajutor”, le-a declarat Mircea Lucescu italienilor de la Gazzetta dello Sport.</p></blockquote>
<h2><span>Olimpiu Moruțan va pleca de la Pisa</span></h2>
<p>Marius Marin va fi folosit mai mult ca sigur de Pippo Inzaghi la duelurile cu Sudtirol și Cremonese, având în vedere că a fost o piesă cheie în angrenajul echipei Pisa pe parcursul sezonului 2024 – 2025. Concret, el a jucat 34 de partide, în care a contribuit, printre altele, cu un gol și cu două pase decisive.</p>
<p>În schimb, în ceea ce îl privește pe Olimpiu Moruțan, rămâne de văzut ce decizie va lua antrenorul Pisei. Fostul fotbalist de la FCSB a revenit după o accidentare gravă și în actuala stagiune a bifat doar 10 meciuri, în care a marcat două goluri și a oferit un assist.</p>
<p>În plus, Moruțan nu va mai fi o opțiune pentru Pisa în sezonul viitor, deoarece se va întoarce la Galatasaray, grupare din Turcia unde mai are contract până în iunie 2026.</p>

]]></description>
    </item>
    <item>
      <title>Daniel Bîrligea, gata de plecarea de la FCSB! „Când faci asta, poți să te transferi!”</title>
      <link>https://www.prosport.ro/fotbal-intern/superliga/daniel-birligea-gata-de-plecarea-de-la-fcsb-cand-faci-asta-poti-sa-te-transferi-20165995</link>
      <description><![CDATA[<img src="https://www.prosport.ro/wp-content/uploads/2025/05/Daniel-Birligea-gata-de-plecarea-de-la-FCSB-„Cand-faci-asta-poti-sa-te-transferi-scaled-e1746773011924-1400x824.jpg"/><br/><p>Ilie Dumitrescu (56 de ani), fost atacant al „Generației de Aur” și actual analist TV, crede că Daniel Bîrligea (25), prin reușitele care s-au consemnat în dreptul său pe parcursul sezonului 2024 – 2025, este gata de plecarea de la FCSB.</p>
<p>Totuși, Ilie Dumitrescu a evidențiat și un detaliu care ar putea întârzia transferul lui Bîrligea către o echipă superioară la nivel de continent.</p>
<h2><span>Cum a răspuns Ilie Dumitrescu atunci când a fost întrebat dacă Daniel Bîrligea va pleca de la FCSB în vară</span></h2>
<p>Daniel Bîrligea a părăsit-o pe CFR Cluj în septembrie 2024 și a semnat cu FCSB, în schimbul frumoasei sume de 2.000.000 de euro.</p>
<p>Mutarea a fost oarecum controversată, având în vedere că atacantul s-a transferat la o rivală, însă în cele din urmă s-a dovedit faptul că Bîrligea a făcut alegerea corectă.</p>
<p>Cel puțin asta susține Ilie Dumitrescu, ex-atacant al „Generației de Aur”, care a spus că alegerea lui Bîrligea a fost confirmată de reușitele care s-au consemnat în dreptul său pe parcursul sezonului 2024 – 2025.</p>
<p>Pe scurt, el a reușit o campanie europeană fantastică alături de FCSB, ajungând până în optimile de finală din Europa League și marcând goluri importante în văzul marilor echipe ale continentului. Totodată, Bîrligea a fost convocat constant la echipa națională, iar în etapa 8 din play-off, peste doar câteva zile, poate deveni matematic campion alături de FCSB.</p>
<p>Așadar, Ilie Dumitrescu spune că Daniel Bîrligea a ales perfect atunci când s-a transferat de la CFR Cluj la FCSB, iar hotărârea din septembrie 2024 i-ar putea aduce în vara lui 2025 oportunitatea unui nou pas important în carieră.</p>
<p>În momentul în care a fost întrebat despre un potențial transfer al lui Bîrligea, actualul analist TV a spus că mutarea are șanse mari de reușită, însă asta dacă va fi și Gigi Becali de acord:</p>
<blockquote><p>(n.r. – mai rămâne Bîrligea?) De asta faci pasul la o echipă care se luptă pentru titlu și câștigă campionatul. Când ai și prezențe în cupele europene, și la echipa națională, ai o șansă în plus să poți să te transferi. Dar nu e ușor să faci un deal (n.r. – o înțelegere) cu Gigi Becali. E foarte greu să cumperi de la Gigi Becali”, a spus Ilie Dumitrescu.</p></blockquote>
<h2><span>Există un detaliu care îl sare din schemă pe Gigi Becali</span></h2>
<p>Totuși, <span>Gigi Becali ar putea să nu aibă niciun cuvânt de spus în ceea ce îl privește pe Daniel Bîrligea, în cazul în care pe numele atacantului va veni o ofertă de 15.000.000 de euro</span>.</p>
<p>Încă din septembrie 2024, atunci când a negociat cu Gigi Becali prin intermediarii săi, Daniel Bîrligea a fost de acord să semneze cu FCSB doar în cazul în care îi va fi stipulată în contract o clauză de reziliere relativ accesibilă.</p>
<p>Iar Gigi Becali a acceptat atunci să dea undă verde pentru <span>transferul lui Daniel Bîrligea în schimbul a 15.000.000 de euro</span>.</p>
<p>Așadar, dacă un club important al Europei sau din Arabia Saudită va înainta o astfel de ofertă, Gigi Becali nu va avea niciun cuvânt de spus și negocierile se vor purta exclusiv între reprezentanții fotbalistului și formația doritoare.</p>
<p>Potrivit site-ului de specialitate Transfermarkt, cota de piață a lui Daniel Bîrligea este de 4.000.000 de euro.</p>
<p>În sezonul 2024 – 2025, el a contribuit cu 20 de goluri și 5 pase decisive, într-un total de 44 de partide oficiale.</p>

]]></description>
    </item>
    <item>
      <title>Anghel Iordănescu s-a decis să spună adevărul despre ce relație are, de fapt, cu Mircea Lucescu! Cei doi mari antrenori s-au atacat din cauza naționalei României</title>
      <link>https://www.prosport.ro/fotbal-intern/anghel-iordanescu-s-a-decis-sa-spuna-adevarul-despre-ce-relatie-are-de-fapt-cu-mircea-lucescu-cei-doi-mari-antrenori-s-au-atacat-din-cauza-nationalei-romaniei-20165923</link>
      <description><![CDATA[<img src="https://www.prosport.ro/wp-content/uploads/2025/05/Anghel-Iordanescu-s-a-decis-sa-spuna-adevarul-despre-ce-relatia-are-de-fapt-cu-Mircea-Lucescu-Cei-doi-mari-antrenori-s-au-atacat-din-cauza-nationalei-Romaniei.jpg"/><br/><p>Anghel Iordănescu a lămurit „conflictul” pe care l-a avut cu Mircea Lucescu pe tema naționalei României.</p>
<p>Doi dintre cei mai mari antrenori ai României au avut un schimb de replici de la distanță, după ce <span>actualul selecționer l-a atacat pe Edi Iordănescu </span>pentru că nu ar fi crezut în șansele de calificare la Mondial și că a ales să plece după EURO 2024.</p>
<p>La câteva săptămâni distanță de la contrele cu fostul său coleg, Anghel Iordănescu a lămurit lucrurile și a dezvăluit care e relația sa cu Mircea Lucescu în acest moment.</p>
<h2><span>Anghel Iordănescu, despre relația cu Mircea Lucescu: „Nu înseamnă că se strică prietenia”</span></h2>
<p><span>Presupusul conflict dintre Iordănescu și Lucescu</span> nu a afectat prietenia care îi leagă pe cei doi antrenori. Anghel Iordănescu a precizat că au fost colegi la națională, după care au devenit rivali pe vremea când erau antrenori la marile rivale, Steaua și Dinamo, dar asta nu a schimbat nici atunci relația de prietenie. Dacă acum au opinii diferite, e normal ca fiecare să vadă lucrurile în felul lui, fără ca aceste lucruri să strice prietenia de zeci de ani.</p>
<p>„Trebuie să știți că am fost colegi de echipa națională. Mircea Lucescu era căpitanul echipei naționale. Am jucat în Finlanda prima dată, cu acea echipă mare pe care Angelo Niculescu a construit-o, cu Mircea Lucescu, Cornel Dinu, Dumitrache, Sătmăreanu, o generație de excepție.</p>
<p>În Finlanda, am câștigat cu 4-0, dacă nu greșesc. Mai târziu, din colegi de echipă națională, am devenit eu antrenor la Steaua, el antrenor la Dinamo, a intervenit rivalitatea.</p>
<p>Vreau să înțelegeți un lucru. Chiar cu această rivalitate de care vorbim, am rămas prieteni, am rămas apropiați. Că avem păreri diferite, asta e cu totul și cu totul altceva. Asta nu înseamnă că dacă el a spus ceva sau eu am dat un răspuns, se strică prietenia.</p>
<p>E drept ce a spus. Am avut intervenții la anumite declarațiile ale lui, dar asta nu înseamnă că eu am dreptate și el nu are dreptate. Echipa pe care a preluat-o… Și eu am încredere că Mircea Lucescu va duce echipa națională la Campionatul Mondial.</p>
<p>Și el a declarat că a preluat o echipă bună, cu rezultate, și că își dorește să ducă echipa un nivel sus, ceea ce e normal, toți ne dorim asta. Asta nu însemnă că e o contradicție. El a spus ceva legat de o anumită filosofie, eu văd altfel. Era vorba despre posesie, inițiativă, de controlul jocului”, a declarat Anghel Iordănescu, la <span>Digisport. </span></p>
<p>Mircea Lucescu a evoluat la echipa națională ca jucător între 1965 și 1981, fiind coleg între 1971 și 1981 cu Anghel Iordănescu la prima reprezentativă.</p>

]]></description>
    </item>
  </channel>
</rss>
